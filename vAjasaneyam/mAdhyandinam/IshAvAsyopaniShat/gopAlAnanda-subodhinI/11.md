+++
title = "११"

+++
एकादशो मन्त्रः  
विद्यां चाविद्यां च यस्तद्वेदोभयं सह।  
अविद्यया मृत्युं तीर्त्वा विद्ययाऽमृतमश्नुते ।। 11 ।।  
B.11  
" आ.भा.- किं तत् अन्यत् मोक्षसाधनम् इति शिष्याकांक्षां परिजिहीर्षुः आचार्यः विवृणोति"  
विद्यां चाविद्यां च इति ।  
" यः - यथावद् गुरूपदेशलब्धविद्यः विद्याम् -"  
ब्रह्मोपासनात्मिकाम् अविद्यां च - ब्रह्मोपासनाङ्गभूतां  
वर्णाश्रमोचितनित्यनैमित्तिककर्मरूपां सह - अङ्गागीभावेन अनुष्टानयोग्यम् उभयम् - ज्ञानकर्मरूपं  
तत् - मोक्षसाधनं वेद - जानाति तादृश  
*1मोक्षसाधनज्ञाता अविद्यया - विद्याङ्गभूतेन कर्मणा मृत्युम् - विद्याविरोधिपुण्यपापरूपं  
प्राचीनं कर्म तीर्त्वा - अतिक्रम्य विद्यया परमात्मोपासनेन अमृतम् - मोक्षम् अश्नुते - लभते ।  
" अत्र ब्रह्मोपासनारूपस्य उपायस्य विरोधि मृत्युशब्दितं यत् पुण्यपापरूपं कर्म, ततः"  
तरणं तीर्त्वा इत्यनेन प्रतिपाद्यते । उपेयभूतब्रह्मणः  
प्राप्तौ विरोधिरूपेभ्यः संचितपुण्यपापात्मकसर्वकर्मभ्यो  
मोक्षम् अमृतम् अश्नुते इत्यनेन प्रतिपाद्यते इति विवेकोऽनुसन्धेयः ।  
" एवं द्वितीयमन्त्रे कर्मणां परमभक्तिसाधनत्वम्"  
उक्तम् । अस्मिन्मन्त्रे तु वर्णाश्रमोचितनित्यनैमित्तिककर्मणां  
पापनिकृन्तनद्वारा भक्तिवृद्धिहेतुत्वमुक्तम् इत्यपि  
ध्येयम् ।  
(कर्मज्ञानयोगयोरंगांभावेन अनुष्ठानं तत्फलं च)