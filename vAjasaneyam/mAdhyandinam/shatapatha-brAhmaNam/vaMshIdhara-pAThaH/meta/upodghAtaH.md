+++
title = "उपोद्घातः"
+++
॥ श्रीशः शरणम् ॥ 

अथ उपोद्घातः ॥ 

2 

प्रारंभे कुलदेवतामिह महालक्ष्मीयुतां रेणुकां, भक्ताभीष्टकरी मतिस्मृतियशोऽर्थायुः परानन्ददाम् ॥ प्रत्यूहौघविदारणक्षममथो द्वैमातुरं शारदां, सूर्य शुक्लयजुः प्रवर्तकमूर्ति श्रीयाज्ञवल्क्यं नुमः ॥ १ ॥ 

अज्ञानवार्धि परिशोष्य यन्मे ज्ञानं त्वदादाश्रुतितन्त्रयुग्मम् ॥ यत्क्षोणिवृन्दारकवृन्दवन्द्यं नित्यं नमामो गुरुमंडलं तत् ॥ २ ॥ ॐ नमः श्रीमत्सद्गुरुहृदयानन्दसरस्वतीचरणकमलेभ्यः ॥ पुराण इत्येव न सर्ववित्स्यान्नव्यो गुणी ज्ञः किमु नार्चनीयः || चेदस्ति नव्येऽपि हि दोषलेशो नोपास्यते घूमयुतः किमग्निः ॥ ३ ॥ श्रुति शातपयी शुक्लां वाजिमाध्यन्दिनीयकाम् ॥ 

उद्दिश्य वक्ष्यते कश्विदुपोद्घातः समासतः ॥ ४ ॥ 

## धर्मे जिज्ञासमानानां प्रमाणं परमं श्रुतिः । 
मनुः अ. २ । ११. 

। 

विदितचरमेव वः सर्वेषां वेदशास्त्रविद्यारण्यसंचरिष्णुनां विद्वत्केसरिणां, तथा तत्र विहर्तुकामानां विद्यार्थिसार्थानां च । यच्छिरोनिर्दिष्टमनुवचसा धर्म जिज्ञासमानैः परमप्रमाणत्वेन परमविज्ञानैकख निर्धर्मार्थकाममोक्षहेतुः कर्मोपास्तिब्रह्मकाण्डत्रयात्मिका सर्वतन्त्रस्वतन्त्रा श्रुतिरेव सम्माननीयेति । यत इह खल्वसारे संसारे संभूय महताऽभ्युदयेन विविधान् भोगानुपभुक्तवतां सतामपि ततो विमुच्य निश्रेयसस्य संसिषाधयिषया धर्मार्थकाममोक्षाख्यचतुर्विधपुरुषार्थमुपजीव्यैव प्रयतमानानां धर्म एव परमसाधनत्वेनाभिमतः । अत एव च जैमिनि:" चोदनालक्षणोऽयों धर्मः " ( पू. मी. १ अ. १ पा. २ अ ) इत्येवं धर्मलक्षणमसूत्रयत् । तथा हास्य सूत्रस्य द्विधाऽभिव्यक्तिः चोदनेति क्रियायाः प्रवर्तकं वाक्यम् । चोदना-उपदेशःविधिःइति चानर्थान्तरम् । लक्ष्यते ज्ञायतेऽनेनेति लक्षणम् । इत्थं च चोदनैव लक्षणं करणं यद्विषयकज्ञानस्य तत्त्वे सत्यर्थवत्त्वं धर्मस्य लक्षणम् । अर्थवत्त्वं च सुखाधिकदुःखाजनकत्वमिति । अस्य सूत्रस्य' यो धर्मः स चोदनाप्रमाणकः ' इति शाब्दिको बोधः । 'यश्चोदनालक्षणकः स धर्मः ' इत्यार्थिको बोधः । शाब्दिकबोधस्यापि "धर्मे चोदनैव प्रमाणं" ""चोदना प्रमाणमेव" इत्येवं द्वौ प्रकारौ भवतः । आद्येन प्रत्यक्षानुमानवादिबुद्धादिमतनिरासः । द्वितीयेन वेदाप्रामाण्यनिरासः, इत्यन्यत्र विस्तरः । अत्र तु किंचित्संक्षेपतो दश्यते । तत्र प्रथमं धर्मस्य प्रत्यक्षादिप्रमाणागम्यत्वमुच्यते || 

• 

### धर्मस्य प्रमाणं प्रत्यक्षं न 

तथाहिननुप्रत्यक्षमेव धर्मे प्रमाणं मन्तव्यं तस्यान्यानपेक्षत्वाच्छन्दस्य सर्वदा प्रमाणांतस्प्रमितविषयत्वादिति चेन्न, प्रत्यक्षं हि संयुक्तविषयत्वेनं विद्यमानवस्तुन एवोपलंमकमतो न भविष्यति धर्मे प्रमाणं जायते । धर्मस्य तदानीमसत्त्वेनेन्द्रियागोचरत्वादिति भावः । तथाच श्लोकवार्तिके मट्टकुमारिलचरणा:-" भविष्यति न 

"घ सामान्यतः सिद्धे प्रमाणं चोदनोच्यते । स्परूपादेस्ततः सिद्धिः स्वरूपं चेह सूभ्यते ॥ १ ॥ इयमेकेन सूत्रेण क्षुष श्रभ्यां निरूप्यते । स्वरूपे च हि तस्योके प्रामाण्यं कभ्यतेऽतः ॥ २ ॥ " इति छोकवार्तिके चोदनासूत्रे ॥ 

( २ ) 



० 

दृष्टं च प्रत्यक्षस्य मनागपि " इति । यद्यपि व्रीह्यादिद्रव्याणां प्रणीता प्रणयनादिक्रियाणां प्राक्प्रवणत्वादिगुणानां च फलसाधनत्वाद्धर्मशब्देन व्यवहारो नापूर्वादीनामित्यादि श्रेयस्करभाष्ये शबरस्वामिभिरभिहितं, तथापि तेषां फलसाधनांश एव धर्मत्वात्फलस्य च जन्मांतरकालांतरादिभावित्वान्न स्वरूपतो धर्मत्वमतो न धर्मस्य प्रत्यक्षविषयत्वस्य संभावनेति । तदुक्तं भट्टैः श्लोकवार्तिके प्रतिज्ञासूत्रे" द्रव्यक्रियागुणादीनां धर्मत्वं स्थापयिष्यते । तेषामैन्द्रियकत्वेऽपि न साद्रूप्येण धर्मता ॥ श्रेयः साधनता ह्येषां नित्यं वेदात्प्रतीयते ॥ ताद्रूष्येण तु धर्मत्वं तस्मान्नेन्द्रियगोचरः " इति । अत एव च यागांगाग्नीषोमीयादिपशुहिंसादेः स्वरूपती हिंसात्मकत्वेऽपि परिणामेऽभीप्सितफलजनकतयेष्टानुबंधित्वाच्च धर्मत्वं श्येनादीनां विधिवोधितत्वेन स्वरूपतो परिणामेऽभीप्सितशत्रुबधलक्षणहिंसाजन्यानभीप्सितनरकरूपफलाक्रांतत्वादधर्मत्वमिति सर्वतन्त्रविदां राद्धांतः । तदेव स्पष्टीकृतं याज्ञवल्क्येन -" अस्वग्यं लोकविद्विष्टं धर्ममप्याचरेन्न तु " इति । अ. १ । १५६ ॥ 

धर्मत्वेऽपि 

### योगिप्रत्यक्षमपि धर्मे प्रमाणं न । 

नच भावनाबलजन्यं योगिप्रत्यक्षं यत्तद्भविष्यति धर्मे प्रमाणं भवेदिति वाच्यम् । भावना नाम, येषां योगाभ्यासजनितसंस्कारविशेषाद्यन्मानसप्रत्यक्षं जायते तदित्युच्यते । तम्या अनुभूतविषयत्वान्नियतानुभूतेषु वस्तुष्त्रेव निश्चयरूपस्मृतिजनकतया स्मृतिष्वेवांतर्भवनात्तत एवोपरतिर्नातीन्द्रिये धर्मे प्रवृत्तिः । अत एवाह जैमिनि:" सत्संप्रयोगे पुरुषस्येन्द्रियाणां बुद्धिजन्म तत्प्रत्यक्षमनिमित्तं विद्यमानोपलंभनत्वात् ” इति । तथाच श्रुतिरप्याह" नेंद्रियाणि नानुमानं वेदा एवैनं वेदयन्ति तस्मादाहुर्वेदा: " इति । एनं नाम धर्ममिति । तत्सिद्धं धर्मो न प्रत्यक्षस्य भूमिरिति ॥ 

### अनुमानमपि धर्मे प्रमाणं न । 

प्रत्यक्ष पूर्वकत्वाच्चानुमानादेरपि । अनुमानं च व्याप्तिग्रहाधीनम् । व्याप्तिग्रहश्च कार्यकारणगतविशेषज्ञानावलंबी यदि च स्वतो धर्म एव लोकतो नावबुध्यते । कुतस्तरां तस्यान्येन सह कार्यकारणभावः सामान्यविशेषभावो वा लोकतो ऽवबुध्यत । तथाच श्लोकवार्त्तिकं चोदनासूत्रे" सामर्थ्यं नानुमानादे लिंगादिरहिते क्वचित् " इति । ततच धर्मो नानुमानगम्य इति सिध्यति ॥ 

### उपमानमपि धर्मे प्रमाणं न । 

नाप्युपमानं तत्र क्रमते । तस्य सादृश्यज्ञानसापेक्षत्वात् । सादृश्यज्ञानं च प्रत्यक्षमूलमेव । प्रत्यक्षं तु धर्मे सर्वथा न प्रवर्तत इत्युक्तमेव । ततश्वातीन्द्रियो धर्मो न प्रत्यक्षानुमानोपमानेति प्रमाणत्रितयेनाप्यवगम्यत इति ॥ 

### धर्मस्य वेदा एव प्रमाणम् । 

किंतु धर्मस्य · शब्दमूलत्वमेवाभिमन्यते शास्त्रकारैः । तथाच जैमिनि:" औत्पत्तिकस्तु शब्दस्यार्थेन संबंधः, तस्य ज्ञानमुपदेशोऽव्यतिरेकश्चार्थेऽनुपलब्धे तत्प्रमाणं, बादरायणस्यानपेक्षत्वात् ” (जै.. सू. १ । १ । १ । १ ) इति । अर्थेन सहोत्पत्तिकृतसम्बन्धवता शब्देन बोधितस्य धर्मस्य प्रमाणं विध्यादिरूपः शब्द एव । स चाबाधितेऽनुपलब्धे चार्य प्रमाण मवत्यन्यप्रमाणनिरपेक्षत्वात् । बादरायणाचार्यस्याभिमतमेतदिति । अतश्च प्रतिज्ञातं जैमिनिनैव"चोदनालक्षणोऽयो धर्मः” इति । शब्दः, चोंदना, विधिः, उपदेश:, इति चानर्थान्तरम् । उक्तं च श्लोकवार्तिके"चोदना चोपदेशच विधिदेकार्थवाचिनः " इति । तेन चात्रोपदेशशब्देन विध्याद्यात्मको वेदो विवक्षितः ॥ अत्रार्थे सम्मतयः । 

अत एव च मनुजंगों "वेदोऽखिलो धर्ममूलम्, धर्म जिज्ञासमानानां प्रमाणं परमं श्रुतिः " इति 

 । 

6 

( ३ ) 

( २ । ६-११ ) । गौतमोऽप्याह" वेदो धर्ममूलम् ” इति ( १ । १ ) । किंच " यो हि पूर्वमुत्क्रमः सोऽनन्तरमुत्पत्स्यमानस्य ग्राहको भवति " इति न्यायेन वेद एवं धर्मस्य यथार्थग्राहकं मूलं मवितुमर्हति । कुत 

। एतत् १ यावत्सृष्टेर्वेदप्रभवत्वश्रवणात् । तथा च शब्द इति चेन्नातः प्रभवात्प्रत्यक्षानुमानाभ्याम् १ ( ब्र. सू. अ. १ । ३ । ८ । २८ ) इत्यस्मिन्सूत्रे भाष्ये च श्रीमच्छंकराचार्यैः सुस्पष्टं विरूपितमिन्यास्त्रां तावत् । किंच लौकिकशब्दस्यानाप्तप्रणीतत्वे प्रमाणांतरसंवादेनाप्तप्रणीतत्वे च तत्प्रमाणांतरापेक्षया यथा प्रामाण्यं, न तथा वैदिकशब्दस्यापौरुषेयत्वेनोभयानपेक्षत्वात् । तथाच श्लोकवार्तिके औत्पत्तिके सूत्रे" स्वप्रत्ययान्तरापेक्षा स्यादनाप्तनरोक्तिषु । आप्तोक्तिषु परापेक्षा नोमयं चोदनासु तत् " इति । एवं च वेद एव धर्मस्य मुख्यं प्रमाणमिति निर्गलितोऽर्थः । इति ॥ 

## वेदा ह्यपौरुषेयाः । 

ननूक्तं वैदिकशब्दस्यापौरुषेयत्वं तत्कथं संघटत इति चेदुच्यते । तथाहि अध्येतृपरंपरयाऽध्ययनाध्यापनसंप्रदायस्याविच्छेदे सत्यपि कर्तुरस्मरणादात्मवत् । नच प्रलये संप्रदाय विच्छेदः संभवतीति वाच्यम् । सृष्टिप्रलयमनंगीकुर्वाणाः पूर्वतन्त्रज्ञा हि वेदाध्ययनविषयिणी गुरुशिष्यप्रणालीमविच्छिन्नामनादि च वर्णयन्ति तस्मात् । तदुक्तं श्लोकवार्तिके वाक्याधिकरणे" वेदस्याध्ययनं सर्वं गुर्वध्ययनपूर्वकम् । वेदाध्ययनसामान्यादधुवाऽध्ययनं यथा” इति । ननु -भारतेऽप्येवं वक्तुं शक्यते इति चेन्न, तत्र व्यासः कर्तेति' "को सन्यः पुंडरीकाक्षान्महाभारतकृद्भवेत् ” इत्यनया स्मृत्या महाभारतकर्तुः स्मर्यमाणत्वात् ॥ ॥ 

### वेदस्य पुरुषास्वातन्त्र्यमात्रम् अपौरुषेयत्वम्
अथ वेदस्य पुरुषास्वातन्त्र्यमात्रमपौरुषेयत्वम् । 

किंच ये तु श्रुतिस्मृतिपुराणेतिहासवशात्सृष्टिप्रलयावंगीकृत्य " शास्त्रयोनित्वात् " इत्यस्मिन्वैयासिकसूत्रे श्रीमच्छंकराचार्यैर्दर्शित दिशा" अस्य महतो भूतस्य निश्वसितमेतद्यदृग्वेदः " (बृ. २।४।१० 1 ) इत्यादिश्रुतेः सर्वज्ञ सर्वविदं च परमात्मानं नित्यस्यापि वेदस्य योनिमिच्छन्ति तेऽपि वेदेषु परमात्मनः स्वातंत्र्यं न मन्यन्ते । तथाहि " धाता यथापूर्वमकल्पयत् ” (ऋ. सं. १०।१९०१३ ) यः कल्पः स कल्पपूर्वः ” इत्यादिश्रुत्या न्यायतश्चेतरसृष्टिवद्वेदस्यापि पूर्वकल्पानुसारेण स्वाध्यायाध्ययनमभ्युदयनिश्रेयसकारणं तदेवान्यथाकरणेऽनर्थकारणम् अश्वमेधादयो यागाः पुण्यहेतवो ब्रह्महत्यादयश्च नरकहेतवः इत्यादिनियतानुपूर्व्या एव स्मरणेन पुरुषनिश्वासवदप्रयत्नेन विरचनात् । मट्टकुमारिलपादा अपि वेदस्य पुरुषास्वातंत्र्यमात्रमपौरुषेयत्वमभिलषंति । तदुक्तं श्लोकवार्तिके शब्दनित्यत्वाधिकरणे" यत्नतः प्रतिषेध्या नः पुरुषाणां स्वतन्त्रता " इति । यदि सर्वज्ञस्य सर्वशक्तिमतः पुराणपुरुषस्यापि वेदे न स्वातन्त्र्यं तस्मादृशां पुंसां कुतस्तदिति !! 

अथ प्रकारांतरेण पौरुषेयत्वाक्षेपपरिहारौ । 

1 

2} 

नन्वीश्वरस्य वेदं प्रति न केवलं निश्वासवदुपलब्धिनिमित्तत्वं, किंतु " प्रजापतिर्वैनमसृजत् " इति ( श. प. बा. ११ ) " तस्माद्यज्ञात्सर्वहुतऽ ऋचः सामानि जज्ञिरे । छंदांसि जज्ञिरे तस्माद्यजुस्तस्मादजायत 2 इति वाजसनेयश्रुतौ पुरुषमेधे । " प्रजापतिर्वा हृदमेक आसीत् । स तपोऽतप्यत । वत्सात्तपानाच्यो देवा अायन्ताग्निर्वायुरादित्यः । ते तपोऽतप्यन्त । तेभ्यस्तेपानेभ्यस्त्रयो वेदा असृज्यन्त । अत्रवेदो वायोर्यजुर्वेद आदित्यात्सामवेदः " इति । " स [ प्रजापतिः ] चतुर्होत्राऽतप्यत । सोऽताम्यत । स भूरिति व्याहत । स भूमिमसृजतं । अग्निहोत्र दर्शपूर्णमासौ यजुषि । स द्वितीयमतप्यत । सोऽताम्यत् । स भुव सति महान । सोऽन्तरिक्षमसृजत । चातुर्मास्यानि सामानि । स तृतीयमतप्यत् । सोऽताम्यत् । स सुत्रावि ज्या 1( ४ ) 



दिवमसृजत । अग्निष्टोममुक्थ्यमतिरात्रमृचः । एता वै व्याहृतय इमे लोकाः । इमान्खलु वै लोकाननु प्रजाः पशवश्छन्दांसि प्रजायन्ते " ( तै. ना. २ । २ । ४ ) इत्यादिभिः श्रुतिभिर्जनकत्वमपि श्रूयत इति चेन्न । अत्रत्यानि ' असृजत् ' ' जज्ञिरे ' 

," अजायत असृज्यन्त ' इतीमान्यपि आख्यातपदानि श्रुत्यन्तरेकवाक्यतया निश्वासवदुपलब्धिनिमित्तमात्रपरतयैव व्याख्येयानि भूयसीनामन्यासां श्रुतिस्मृतीनामनुग्रहात् ॥ 

96 

### अत्रार्थे श्रुतिस्मृतीनां सम्मतयः । 

I 

तथाहि" यो ब्रह्माणं विदधाति पूर्व यो वै वेदांश्च प्रहिणोति तस्मै ” इति श्वेताश्वतरश्रुति: ( ६ । १८) । तया ब्रह्मणो वेदोपलब्धिरुपदेश द्वारेणैव निर्दिष्टा । किंच ' यज्ञेन वाचः पदवीयमायन् । तामन्वविन्दन्नृषिषु प्रविष्टाम् " इति ऐतरेयश्रुत्या वेदस्य लब्धिरेव निर्दिष्टा । तथा " ऋचामग्निर्देवतम् । तदेव ज्योतिः । गायत्र छन्दः । पृथिवी स्थानम् । अग्निमीळे पुरोहितं यज्ञस्य देवमृत्विजम् । होतारं रत्नधातमम् ॥ इत्येवमादिं कृत्वा ऋग्वेदमधीयते । यजुषां वायुर्दैवतम् । तदेव ज्योतिः । त्रैष्टुभं छन्दः । अन्तरिक्षं स्थानम् । इषे त्वोर्जे त्वा वायव स्थ देवो वः सविता प्रार्पयतु श्रेष्ठतमाय कर्मणे ॥ इत्येवमादिं कृत्वा यजुर्वेदमधीयते । सानामादित्यो दैवतम् । तदेव ज्योतिः । जागतं छन्दः । द्यौः स्थानम् । अग्न आयाहि वीतये गृणानो हव्यदातये । नि होता सत्सि बर्हिषि । इत्येवमादि कृत्वा सामवेदमधीयते । अथर्वणां चन्द्रमा देवतम् । तदेव ज्योतिः । सर्वाणि छंदांसि । आपः स्थानम् । शन्नो देवीरभिष्टये । इत्येवमादिं कृत्वाऽथर्ववेदमधीयते " इति ( गोपथना. १ । २९ ) इत्यस्मिन्गोपथब्राह्मणे क्रमादृग्यजुःसामाथर्ववेदानां पृथिव्यन्तरिक्षं द्यौरापः स्थानानि, अग्निवाय्वादित्यचन्द्रमसो दैवतानीति वर्णितम् । अर्थात्तदभिधायकमंत्रानारम्यैव ऋग्यजुःसामाथर्वलक्षणमा विर्बभूवेति तात्पर्यम् । अत एव च ं“ वाचा विरूपया नित्यया " इति (ऋ. ८ । ६४ । ६ ) इत्यस्यां श्रुतौ च नित्यत्वान्नानं संगच्छते । तथा स्मृतयोऽापे “ अनादिनिधना नित्या वागुत्सृष्टा स्वयंभुवा । आदौ वेदमयी दिव्या यतः सर्वाः प्रवृत्तयः " इति ( ऐत. ब्रा. साय. भाष्ये उप. ) अस्यां स्मृतौ वेदवाण्या निश्वासवदुत्सर्जनमेव स्पष्टमभिहितम् । तथा युगान्ते ऽन्तर्हितान्वेदान्सेतिहासान्महर्षयः । लेभिरे तपसा पूर्वमनुज्ञातः स्वयंभुवा " इति ( ऐत. ब्रा. साय. भाष्ये उप. ) अनया स्मृत्या वेदानां लाभ एवोपदिष्टः । अत्रेतिहासः श्रुत्यन्तर्भूत एव मंतव्यः सहत्वोक्तेः । तथा अग्निवायुरविभ्यस्तु त्रयं ब्रह्म सनातनम् । दुदोह यज्ञसिद्ध्यर्थमृग्यजुः सामलक्षणम् " इति ( मनुः १ । २३ ) अत्र च दोहनं नामाध्यापनमेव । दोहनमध्यापनं च परसंक्रांतिसामान्येनेति मेधातिथिना व्याख्यातत्वात् । तथा " न कश्चिद्वेदकर्ता स्याद्वेदस्मर्ता चतुर्मुखः । वेदो नारायणः साक्षात्स्वयंभूरिति शुश्रुम " इति पराशरः । अत्र च स्पष्टः कर्तृनिषेधः । वस्तुतस्तुउक्तश्रुतिस्मृतीनामर्थवादपरत्वान्न कर्तृत्वादिप्रतिपादकत्वं संभवति । तदुक्तं लोकवार्तिके वाक्याधिकरणे" वेदेऽपि तत्स्मृतिर्या तु साऽर्थवाद निबन्धना । पारंपर्येण कर्तारं नाध्येतारं स्मरंति हि ॥ तेषामनेवमात्मत्वाद्द्भ्रान्तिः सेति च वक्ष्यते " इति ॥ 

66 

1 
### पुनः प्रकारांतरेण पौरुषेयत्वाक्षेपपरिहारौ
अथ पुनः प्रकारांतरेण पौरुषेयत्वाक्षेपपरिहारौ । 

a 

ननुकाठकं कालापकं तैत्तिरीयकं कौथुमं माध्यंदिनीयकं इत्यादि समाख्याश्च कर्तृनिमित्ताः । ततश्च कृतकत्वाद्वेदानां पौरुषेयत्वमिति चेन्न, समाख्यानां हि योग्यतासत्त्वेापे कर्त्रस्मरणलक्षणानुपलब्ध्या साधिते कर्त्रभाषे प्रवचननिमित्तत्वेनाप्युपपद्यमानत्वात् । संभवति च प्रवचनादिद्वारा संप्रदाय प्रवर्तक विषयत्वेनासाधारण्यमिति नोक्तविशेषणत्वानुपपत्तिः । अथवा कठादिशब्दानां नित्यानां तच्छाखाविशेषाणामभिधायकत्वात्तत्तच्छाखीयैः पुरुष: परंपरया अधीयमानाः शाखाः कठादिशब्दवाच्याः । ततोऽपि न विशेषणत्वानुपपत्तिः । तदुक्तं श्लोकवार्तिके वेदनित्यताधिकरणे " नित्यमेव निमित्तं वा कठत्वं जातिरस्ति नः । काठकादिप्रवृत्यर्थं व्यावृत्तं चरणान्तरात् "इति ॥ 

f 

। 

 । 
### पुनः प्रकारान्तरेण पौरुषेयत्वाक्षेपपरिहारौ
अथ पुनः प्रकारान्तरेण पौरुषेयत्वाक्षेपपरिहारौ । 

(१) 

ननुजननमरणवतां बवरादीनां " बवरः प्रावाहणिरकामयत । कुसुरुविन्द औद्दालकिरकामयत । हरिचन्द्रो राजा बभूव ह । कुशिकस्य सूनुः, आष्टिषेणो होत्रमृषिभिर्निषीदन् " इत्यादिमन्त्रब्राह्मगयोरुभयत्र श्रवणात्तेभ्योऽर्वाक्तनत्वं वेदानामतस्ते पौरुषेया इति चेन्न, बवरादीनां पुरुषादिव्यक्तेरनभिमतत्वात् । तथाहि " परं तु श्रुतिसामान्यमात्रम्" (जै. सू. १|१| ८ | ३१ ) इत्यस्मिन्सूत्रे शबरः प्राह" यच्च प्रावाहणिरिति । तन्न, प्रवाहणस्य पुरुषस्यासिद्धत्वात् । नापि प्रवाहणस्यापत्यं प्रावाहणिः । प्रशब्दः प्रकर्षे सिद्धो वहतिश्च प्रापणे न त्वस्य समुदायः कचित्सिद्धः । इकारस्तु यथैवापत्ये सिद्धस्तथा क्रियायामपि कर्तरि । तस्माद्यः प्रवाहयति स प्रावाहणिः । बवर इति शब्दानुकृतिः । तेन यो नित्योऽर्थस्तमेवतौ शब्दौ वदिष्यतः । अत उक्तं " परं तु श्रुतिसामान्यमात्रम् " इति । एवमेवान्यासां श्रुतीनां संगतिरुन्नेया " इति ॥ 

39 

### समाधानान्तरम् । 

अथवा ऋतुलिंगन्यायेन प्रतियुगमनुवर्तमाना बंवरादयः प्रवाहनित्यतया नित्याः, अतो न वेदस्यानित्यत्वं तन्मूलकं पौरुषेयत्वं वा प्रापयन्तीति । तथाच दर्शितं स्मृतिवशाच्छ्रीमदाचार्य चरणै:-" समाननामरूपत्वाच्चावृत्तावप्यविरोधो दर्शनात्स्मृतेश्च ( त्र. सू. १ । ३ । ९ । ३० ) इत्यस्मिन्सूत्रे देवताऽधिकरणे । सा च स्मृतिरेवंरूपा स्मर्यते" ऋषीणां नामधेयानि याश्च वेदेषु दृष्टयः । शर्वर्यन्ते प्रसूतानां तान्येवेभ्यो ददात्यजः । यथर्तुवृतुलिंगानि नानारूपाणि पर्यये । दृश्यन्ते तानि तान्येव तथा भावा युगादिषु । यथाऽभिमानिनोऽतीसास्तुल्यास्तैः सांप्रतैरिह । देवा देवैरतीतेहिं रूपैर्नामभिरेव च " इति । शर्वर्यन्ते प्रलयांते । पर्यये घटीयन्त्रवदावृत्तौ । मनुरपि " सर्वेषां तु स नामानि कर्माणि च पृथक् पृथक् । वेदशब्देभ्य एवादौ पृथक्संस्थाश्च निर्ममे " 

( म. स्मृ. १ । २१ ) इति । अयं भावः । वेदे याः संज्ञास्ता एव तदुत्तरं उत्पन्नेभ्यो दत्ताः । यथेदानीन्तना दशरथपुत्रे दृष्टां श्रीरामेतीमां संज्ञां स्वपुत्रेभ्यो ददति तथेति ॥ 

। 

। 

99 

### पुनः प्रकारान्तरेण पौरुषेयत्वाक्षेपपरिहारौ
अथ पुनः प्रकारान्तरेण पौरुषेयत्वाक्षेपपरिहारौ । 

ननु-पदसंघातानि वाक्यानि तानि खल्वमूनि पुरुषकृतानि दृश्यन्ते । वेदा अपि वाक्यसमुदायात्मका एव । ततश्चैषां पौरुषेयत्वमिति चेत्तदपि न, औत्पत्तिकसूत्रेण पदपदार्थयोरनादिवृद्धपरंपरया " सोऽयं गकारः इत्यादिप्रत्यभिज्ञाबलेन च नित्यत्वस्य साधितत्वाद्वाक्यवाक्यार्थयोस्तन्मूलकत्वेनैव नित्यत्वस्यार्थसिद्धत्वान्न तन्मूलकं पौरुषेयत्वमुत्प्रेक्षितुं शक्यम् । आक्रांतं चात्र बहुभिः पूर्वाचार्यैः सूरिभिश्चेत्युपरम्यते ॥ 

### निष्कर्षः 

प्रमीयमाणकर्तृकत्वरूपं स्मरणगोचरकर्तृकत्वरूपं वा पौरुषेयत्वं न कर्तुरस्मरणादेः । न सजातीयोच्चारणानपेक्षोचारणविषये पुरुषबुद्धेः स्वातन्त्र्यरूपं पूर्वकल्पीय वेदानामेवास्मिन्कल्पे स्मरणपूर्वकं परमात्मना प्रवर्तमानत्वात् । नापि काठकादिसमाख्यामूलं पौरुषेयत्वं तासां प्रवचनादिनोपपत्तेः । नापि जनिमृतिवत्पुरुषश्रवणमूलकं पौरुषेयत्वं तेषामनित्यत्वेऽपि तत्संज्ञानां पूर्वकल्पीय वेदोद्धृतत्वात् । नाप्यनित्यशब्दमूलकं पौरुषेयत्वं शब्दनित्यत्वस्य "सोऽयं गकारः" इति प्रत्यभिज्ञया साधितत्वात् । नापि वाक्यत्वसामान्यात्तन्निमित्तं पौरुषेयत्वं नित्ययोः पदपदार्थयोर्द्वारा वाक्यवाक्यार्थयोरपि नित्यत्ववर्णनात् । नापि पुरुषादुत्पन्नत्वरूपं वा प्रमाणान्तरेणार्थमुपलभ्य तत्प्रकाशनाय नूतनानुपूर्व्या रचितत्वरूपं पौरुषेयत्वं निश्वासादिश्रुत्या दोहनादिस्मृत्या च स्वयंप्रादुर्भूतत्वप्रतिपादनात् । सिद्धे चैवं सर्वथा पौरुषेयत्वाभावे वेदा अपौरुषेया इति यदुक्तं तत्सर्वं निरवद्यम् ॥ इति ॥ 

## वेदाः स्वतः प्रमाणम् । 

यदि वेदा अपौरुषेयाश्चेति तदा नास्ति तेषां प्रमाणान्तरैः प्रयोजनं प्रत्यक्षवत् । अत उक्तं भगवता जैमिनिना

66 

(६) 



तत्प्रमाणं बादरायणस्यानपेक्षत्वात् " इति । यतो नास्ति वेदानां स्वबोध्यार्थबोधने प्रमाणान्तरापेक्षा । अतस्ते स्वतः प्रमाणम् । अत एव चाहुः सर्वदर्शनसंग्रहे जैमिनीये माधवाचार्या :" वेदवादिनः प्रमाणत्वं स्वतः प्राहुः परतश्चाप्रमाणता " इति । स्वतः प्रामाण्यं चात्र " कारणगुणसंवाद्यर्थक्रियाज्ञानानधीनत्वे सति कारणदोषबाधकदोषवर्जितत्वे सति चानधिगतावाधितार्थबोधकत्वम् । प्रामाण्यप्रतियोगिकमप्रामाण्यं च परतो बोध्यम् । परतस्त्वं कुत इति चेद् बाधकज्ञानकारणदोषविसंवादिज्ञानाधीनत्वात्तस्य । ननुकथं कारणगुणसंवाद्यर्थक्रियाज्ञानानधीनत्वं प्रतिपाद्यत इति चेदत्रोच्यते -" प्रत्यक्षेणानुमित्या वा यस्तूपायो न बुध्यते । एनं विन्दति वेदेन तस्माद्वेदस्य वेदता " इति । इमां निरुक्तिमाश्रित्यवेदा ज्ञानलक्षणाः इति आस्तिकपथे वर्तमानैः सर्वैः शास्त्रकृद्भिः स्वीकृतो राद्धान्तः । यदि च वेदा ज्ञानलक्षणास्तर्हि यावज्ज्ञानं प्रकाशकत्वसाधर्म्यात्स्वतः प्रमाणं रविरिव रूपविषयें जायते । ज्ञाने हि स्वविषयस्य याथार्थ्येनाभिद्योतने उपादाने वा या विशिष्टा शक्तिरास्ते तस्याः स्वोत्पत्तिसहकृतत्वात् । नचात्माश्रयत्वदोषप्रसक्तिरिति वाच्यम् । तस्याः सवितुरुत्पत्तिशिष्टप्रकाशकत्वशक्तिवद्गुणत्वाभ्युपगमात् । वेदानां सृष्टेः प्राक्तनत्ववर्णनेन प्राथम्यात्तेषु आत्माश्रयत्वदोषप्रसरानवसराच || 

ननु च सैषा शक्तिः कारणगुणसंवाद्यर्थक्रियाविशिष्टज्ञानादिभिरुत्पाद्यत इति चेन्न । उक्तविशिष्टज्ञानस्याप्यन्यविशिष्टज्ञानस्यापेक्षा, तस्यापीतरविशिष्टज्ञानस्याप्यन्य विशिष्टज्ञानस्यापेक्षा । एवमनवस्थापरंपरापातप्रसंगात् । तां च परंपरां प्रतिरोद्धुं बलवत्तरकारणानुपलंभान्मूलतः प्रामाण्योच्छित्तिर्दुर्निवरैिव स्यात् । तथा चाभ्यवायि शास्त्रदीपिकायां पार्थसारथिमिश्रः" प्रसिद्धानि प्रत्यक्षादीनि प्रमाणानि तदन्तर्गतं च शास्त्रम् । अतस्तदपि प्रमाणमेव । नच प्रसिद्धमन्येन परीक्षितव्यम् । स्वत एव तस्य स्वविषयोपस्थापने सामर्थ्यात् । यदि च परीक्ष्येत ततो येन परीक्ष्येत तस्याप्यन्येन परीक्ष्येत तस्याप्यन्येनेत्यनवस्था स्यात् " इति ॥ 

नन्विदं प्रामाण्यस्य स्वतस्त्वमुक्तयोग्यतासत्त्वेऽपि बाधकज्ञानकारणैर्भ्रम करुणाविप्रलिप्सा मिथ्यावादित्वापाटवादिदोषैरपहन्यत इति चेत्तदपि न संभाव्यते । कुत इति चेत्तत्रोच्यतेइमे पुरुषावलंबिनो दोषाश्च वेदानामपौरुषेयत्वेन सर्वथा पुरुषबुद्धिसंस्पर्शाभावात्तेषु न प्रसज्यन्ते । अत एव श्लोकवार्तिके औत्पत्तिकसूत्रे प्रत्यपादि भट्टचरणैः“ औत्पत्तिकगिरा दोषः कारणस्य निवार्यते । अबाधोऽव्यतिरेकेण स्वतस्तेन प्रमाणता । सर्वस्यानुपलब्धेऽर्थे प्रामाण्यं स्मृतिरन्यथा " इति । अत एव च बृहदारण्यकोपनिषद्भाष्यवार्तिके द्वितीयाध्याये" न च वेदोक्तितो वेदः श्रद्धेयार्थ इष्यते । किंत्वमानत्व हेतूनां वेदवाक्येष्वसंभवात् । प्रामाण्यं वेदवाक्यानां न च मानान्तराश्रयात् । अक्षादेरपि मानत्वं यथोक्तादेव कारणात् " इति सुरेश्वराचार्यैरुक्तं संगच्छते । तत्सिद्धं वेदाः स्वतः प्रमाणमित्येतन्नापह्नोतुं शक्यमिति ॥ 

66 

## वेदाश्च नित्या एव । 

यथा च वेदाः स्वतः प्रमाणं तथा नित्या अपि संति । तथा च सूत्रितं देवताधिकरणे बादरायणाचार्येणअत एव च नित्यत्वम् " ( ब्र. सू. १ । ३ । ९ । १९ ) इति । तत्कथमुपपद्यत इति चेदत्र वदामः । सायणाचार्योक्तदिशा स्वीकर्तव्या नित्यतेति । तथा च तैः प्रतिपादितमैतरेय ब्राह्मणभाष्योपक्रमे" नित्यत्वस्य व्यावहारिकत्वात् । सृष्टेरूर्ध्वं संहारात्पूर्वो व्यवहारकालस्तस्मिन्नुत्पत्तिविनाशादर्शनात् । कलाकाष्ठादयो यथा नित्या एवं वेदोऽपि व्यवहारे कालिदासवाक्यवत्पुरुषविरचितत्वाभावान्नित्यः । आदिसृष्टौ तु कलाकाष्ठादिवद्वेदोत्पत्तिराम्नायते इत्यन्यदेतत्” इति । वस्तुतस्तु मीमांसकाः सृष्टिमनादिमेव मन्यन्ते बीजांकुरन्यायेनाखंड प्रवाहन्यायेन वा । तस्मात् " शब्द इति चेन्नातः प्रभवात्प्रत्यक्षानुमानाभ्याम् इति वैयासिकसूत्रे दर्शितदृशा सृष्टिधारकाः किंबहुना सृष्टयुत्पादका वेदा अपि उक्तन्यायद्वयेनैव नित्याः स्युरेवेति सिध्यतीति पृथक्रव्यं नैव भवति ॥ 

99 

 । 

## वेदा एवांतिमं प्रमाणम् । 

( ७ ) 

तात्पर्यन्तु यथा व्यवहारे कुत्रचन प्रमाणस्य परा सीमा मंतव्या भवति तां विना विवादास्पदत्रस्तुनो निर्णयासंभवात् । तथैव धर्मशास्त्रस्य निर्णयेऽपि परमं प्रमाणं वेदा एव । तेषां प्रागुक्तापौरुषेयत्वस्वतः प्रमाणत्वनित्यत्वेति गुणत्रयवैशिष्टपात्प्रमाणप्रमेयं शास्त्र रूपत्वाच्च । प्रमाणशास्त्रत्वं धर्माधर्मनिर्णायकतया, प्रमेयशास्त्रत्वं च धर्माधर्मस्वरूपनिरूपकतया चेति । अत एव च " कदाचिदपि वयं वेदोदितमुपपादयितुं शक्नुमः परं तु न वेदमंशांशतोऽपि पर्यनुयोक्तुं प्रभवामः " इति धर्मशास्त्रविदां घंटाघोष इति दिक् ॥ 

## वेदानां वेदत्वम् । 

वेदशब्दश्च ‘ विद ज्ञाने ' इति धातोः सकाशात्करणार्थीयघन् प्रत्यययोगतोऽभवत् । वेद्यन्ते बोध्यन्ते प्रमाणांतरैरनधिगतावाधिताः दृष्टफलका अदृष्टफलकाः कचिच्च दृष्टादृष्टफलकाः क्रियाकलापा एभिरिति वेदा इति करणव्युत्पत्त्या वेदशब्दोऽयं सर्वत्र व्युत्पादितः । कचिच्च " नन्दिग्रहिपचादिभ्यो ल्युणिन्यचः ( ३ | १ । १३४ ) इति पाणिनीयसूत्रविहिताच्प्रत्यययोगतः " वेदयति कर्म ब्रह्म च यः स वेदः " इत्येवं व्युत्पादितो दृश्यते । अत्र वेदशब्दविषये श्रीमदाचार्यपादानां भाष्यमत्यन्तं दर्शनीयमस्ति । तथाहि" एकस्य वेदस्य वेद्यमिदं रूपमनिदं वेदरूपं, वेदनं वेदो ज्ञानम्, एकस्याद्वितीयस्य संविद्रूपस्येत्यर्थः । तस्यैकवेदस्य ब्रह्मणोऽवगमागादयो वेदा बहवोऽभवन् । अत्र ऋगादिवेदास्तत्प्रतिपत्यर्थ विचारं कुर्वन्तीति वेदाख्यामवाप्नुयुः । अथवा सद्भावं साधयन्तीति वेदाः । अथवा विदन्ति वेदनभूता इति वा वेदा: । अथवा ब्रह्माधीनं परमात्मानं लभन्त इति वेदाः । अथवा ब्रह्मादीनामात्मानं लभन्त इति वेदाः । ब्रह्मण आवृतस्य लाभहेतव इति वा वेदाः । विद विचारणे; विद सत्तायां; विद ज्ञाने; विद्ऌ लामे; एतेषां धातूनां विषये वर्तन्ते यस्मात्ततो वेदा इत्युक्ताः । स एको वेदः । सत्सत्यस्य वेदस्वरूपस्य ब्रह्मणोऽनवगमाद्वेदा बहवः ख्याताः सर्वे वेदास्तदर्थदर्शनहेतवः " इति सनत्सुजातीये । अत एव चोच्यते " प्रत्यक्षेणानुमित्या वा यस्तूपायो न बुध्यते । एनं विंदति वेदेन तस्माद्वेदस्य वेदता " इति । श्रुतावपि" नेन्द्रियाणि, नानुमानं वेदा एवैनं वेदयन्ति तस्मादाहुर्वेदा: " इति । एनं नाम धर्ममिति । धर्ममित्युपलक्षणम् । तेम च तदादिकं पुमर्थचतुष्टयं बोध्यम् || 

" 

## वेदशब्दो ग्रंथवाची । 

" 

स च वेदशब्दोऽलौकिकाबाधितानधिगतार्थबोधकवाक्यराशिलक्षणग्रंथवचनोऽपि भवति । तथाहिअस्य महतो भूतस्य निश्वसितमेतद्यदृग्वेदो यजुर्वेदः सामवेदोऽथर्वाङ्गिरसः " इति निश्वासाद्यनेकश्रुतेः । " वेदश्चिके सन्निकर्ष पुरुषाख्याः ( जै. सू. १ । १ । ८ । २७ ) " वेदो वाऽप्रायदर्शनात् 

1 ) इत्यादिदर्शनकृतां प्रवृत्तेः । " श्रुतिः स्त्री वेद आम्नाय : " इत्यादिकोशाच ॥ 

## वेदशब्दस्य यज्ञिय-पदार्थ-विशेष-वाचकत्वम् । 

(जै. सू. ३ । । । 

अन्यश्च वेदशब्दो दर्भमुष्टिवचनः । ' वेदं कृत्वा वेदिं करोति कुशमुष्टिः सव्यावृत्तं वत्सत्वानुं त्रिवृतमूतकार्यम् ” ( का. श्री. सु. १ 1 ) इति कार्तीयसूत्रात् ॥ 

वेदशब्दस्य स्वावतरावयव समुदायवाचकत्वम् । 

अपरा वेदशब्दो यः "वेदो यजुर्वेदः सामवेदोऽथर्ववेदः" इत्यादिषु ऋग्यजुःसामाथर्वभिः सह समस्तः सभाभ्यः समाथर्वणां समूहवाचको भवति । " यदेशातलं तप्रति तन्महदुक्थं ता ऋचः सभायां लोकोऽय 

( ८ ) 



"" 

अस्य महतो 

यदेतदचिर्दीप्यते तन्महात्रतं तानि सामानि स साम्नां लोकोऽथ य एष एतस्मिन्मण्डले पुरुषः सोऽग्निस्तानि यजुषि स यजुषां लोकः सैषा त्रय्येव विद्या तपति " ( शत. १० । ५।२ । १ ) इति भूतस्य निश्वसितमेतद्यदृग्वेदो यजुर्वेदः सामवेदोऽथर्वाङ्गिरस इतिहास: पुराणं विद्या उपनिषदः श्लोकाः सूत्राण्यनुव्याख्यानानि व्याख्यानान्यस्यैवेतानि निश्वसितानि ” (बृ. उप. २ । ४ । १० ) इति । 

፡፡ एवमिमे सर्वे वेदा निर्मिताः सरहस्याः सब्राह्मणाः ( गोपथब्रा . पू. २ । १ ) इत्यादिश्रुतिगत वेदशब्दो ऽजहत्स्वार्थलक्षणया स्वस्वावान्तरावयवसमुदायवचनो भवतीति प्रोक्तश्रुतिवचोनिकरस्वरसात्प्रतीयते ॥ 

99 

## पूर्वं वेदस्य यजुर्वेद इति संज्ञा । 

। 

पुरा तेषां ऋग्यजुःसामाथर्वसमूहानामेकराशिभावेन स्थितत्वाद्यजुर्वेद इतीयं संज्ञाऽऽसीदनन्तरं श्रीवेदव्यासेन तेषां यज्ञप्रकरणानुरोधेन व्यसनादृगादिवेदसंज्ञा बभूवुः । स चेतिहासः “ एक एवासीयजुर्वेदस्तं चतुर्धा व्यकल्पयत् । चातुर्होत्रमभूत्तस्मिंस्तेन यज्ञमकल्पयत् ॥ आध्वर्यवं यजुर्भिस्तु ऋग्भिर्वै हौत्रमेव च । औद्वात्रं सामभिश्चक्रे ब्रह्मत्वं चाप्यथर्वभिः ॥ ब्रह्मत्वमकरोद्यज्ञे वेदेनाथर्वणेन तु । ततः स ऋचमुद्धृत्य ऋग्वेदं समकल्पयत् ॥ होतृकं कल्प्यते तेन यज्ञवाहं जगद्धितम् । सामभिः सामवेदं च तेनौद्गात्रमरोचयत् । राज्ञस्त्वथर्ववेदेन सर्वकर्माण्यकारयत् ” इत्यादिभिर्वायुपुराणे सुस्पष्टः । अत्रार्थे श्रुतिसम्मतिरप्यास्ते" तदाहुःयदृचा हौत्रं क्रियते यजुषाऽऽध्वर्यवं साम्नोद्गीथोऽथ केन ब्रह्मत्वमित्यनया त्रय्या विद्ययेति ह ब्रूयात् " इति ( शत. ब्रा.११।९।८।७ )। सीतोपनिषद्यपि" ऋचो यजूंषि सामानि अथर्वांगिरसस्तथा । चातुर्होत्रप्रधानत्वालिंगादित्रितये त्रयी ॥ अथवगिरसं रूपं सामऽऋग्यजुरात्मकम् । तथाऽऽदिशन्त्याभिचारसामान्येन पृथक्पृथक् " इति । अत्र अथर्ववेदे ऋग्यजुःसाम्नां त्रयाणामप्यन्तर्भावात्त्रय्या विद्ययेत्युक्तमिति न श्रुतिपुराणयोर्विरोधः । तत इयं ऋग्वेदो यजुर्वेदः सामवेदोऽथर्ववेद इत्येषा वेदचतुष्टयी प्रसिद्धा समजनि । 

## वेदो द्विविधः । 

66 

स च वेदो द्विविधः । मन्त्ररूपो ब्राह्मणरूपश्चेति । “ मन्त्रब्राह्मणयोर्वेदना मधेयम् " इति कात्यायनापस्तम्बादिभिः प्रतिज्ञातत्वाच्च ॥ 

99 

### मन्त्राणाम् अनेकविधत्वम् । 

9 

तत्र प्रथमं मन्त्रस्वरूपमुच्यते । तथाच कातीयश्रौतसूत्रीये प्रथमे परिभाषाऽध्याये निरूपितं, तद्यथा " ऋचो यजूंषि सामानि निगदा मन्त्राः ( का . श्रौ.सू. ३ । ) इति । अस्यार्थः' नियतपादाक्षरावसाना ऋचः ' अनियतपादाक्षरावसनानि यजूंषि ' ' गीतिविशिष्टा ऋच एव सामानि ' ' परसम्बोधनार्थाः प्रैषादयः ' निगदाः । एते हि अवयवा मन्त्रा इत्युच्यन्ते । प्रायो हीमे ऋग्यजुः सामरूपात्रयोऽवयवाः ऋग्यजुः सामाथर्वेषु चतुर्ष्वपि वेदेषु संदृश्यन्ते । अत एव वेदस्त्रयीशब्दवाच्यः । ' त्रयी' इत्यत्रावयवार्थे तयप् प्रत्ययो न तु संख्यार्थे । किंच ऋग्वेदादिषु " यज्ञेरथर्वा प्रथमः पयस्तते ” (ऋ. १/८३/५ ) 

816319) चत्वारि श्रृंगा प्रयो अस्य पादाः " (मा. सं. १७ । ९१ ) " अस्य यज्ञस्य तत्साधनभूतवेदस्य चत्वारि श्रृंगा शृंगाणि ब्रह्मोद्वातृहोत्रध्वर्थ्याख्यानि त्रयः पादाः ऋग्यजुः सामलक्षणाः " इति उवटमहीधराभ्यां व्याख्यातम् । " वेदा वा एते उक्ताः ” ( निरु. परि. १।७ ) इति यास्कोऽपि बभाषे । तेनाथर्ववेदः पश्चात्संजातस्तस्य व यज्ञसंस्थायां घटकत्वेनानुप्रवेशो नास्ति, इत्याद्यधुनातनानामेतिहासिकपरिपाट्याऽनुमिताः कुकल्पनाः परास्ता भवतीति । पुनरेषां 

66 


(3) 

मन्त्राणां पंचविधत्वम् । १ करणमन्त्राः, २ क्रियमाणानुवादिनो मन्त्राः, ३ अनुमंत्रणमंत्राः, ४ जपस्तुतिरूपादिः मन्त्राः, ५ वस्तुतत्त्वाख्यापकमन्त्राश्चेत्यादिभेदात् । तेषु केचन मन्त्राः प्रत्यक्षाः केचन परोऽक्षाः, केचनाभ्यात्मिका भवंति । तथोक्तं निरुक्ते" तास्त्रिविधा ऋचः परोऽक्षकृताः प्रत्यक्षकता आध्यात्मिक्यश्च । तत्र परोऽक्षकृताः सर्वाभिर्नामविभक्तिभिर्युज्यन्ते प्रथमपुरुषैश्चाख्यातस्य । अथ प्रत्यक्षकृता मध्यमपुरुषयोगास्त्वमिति चैतेन सर्वनाम्ना । अथाध्यात्मिक्य उत्तमपुरुषयोगा अहमिति चैतेन सर्वनाम्ना " इति ( निरु. ७ २ ६ । १-३ ) । स्पष्टार्थमेतदिति न पुनर्विविच्यते । एषां सर्वेषां मन्त्राणां चातुर्होत्रे यज्ञे प्रयोगकालिकपदार्थोपस्मारकतया श्रवणमननाद्युपकारकतया चोपयोग इत्यन्यत्र विस्तरः || 

ब्राह्मणम् 

मन्त्रः 

" 

### ब्राह्मणभागः । 

तत्र प्रथमं ब्राह्मणपदं निरुच्यते" ब्रह्मणो वेदस्य मन्त्रराशेरिदं नाम यज्ञक्रियावस्तुतत्त्वादिनिरूपकं प्रवचनं • " इति ब्राह्मणपदस्य निर्वचनम् । ब्रह्मशब्दस्य मन्त्ररूपोऽर्थस्तु वेदेनैव दर्शितः । तथाहि--" ब्रह्म वै (श. प. ब्रा. ७ । १ । १ । ५ ) इति । यथा “ पवित्रे करोति " इत्यत्र " पवित्रे स्थौ वैष्णव्यौ ?” ( वा. सं. १ । १२ ) इत्यमुं मन्त्रमादाय " यज्ञो वै विष्णुर्यज्ञिये स्थ इत्येवैतदाह ” ( रा. प. बा. १ । १ । ३ । १ ) इति च तस्य प्रवचनलक्षणं ब्राह्मणम् । एवमन्यदप्युदाहार्यम् । किञ्च भाष्यकारैरपि सर्वत्र एतदनुगुणतया स्वस्वभाष्ये ब्राह्मणपदं व्याख्यातम् । तथाहि" ब्राह्मणं नाम कर्मणस्तन्मन्त्राणां च व्याख्यानग्रन्थः " ( तै. सं. १ । १ । १ ) इत्यत्र भट्टभास्करः । 

। तत्र शतपथब्राह्मणस्य मंत्रव्याख्यानरूपत्वाद्वयाख्येयमन्त्रप्रतिपादकः संहिताग्रन्थः पूर्वभावित्वात्प्रथमो भवति" इति कण्वसंहिताभाष्ये सायणः । " यद्यपि मन्त्रत्रासणात्मको वेदस्तथापि ब्राह्मणस्य मन्त्रव्याख्यानरूपत्वान्मंत्रा एवादौ समाम्नाताः " इति च तैत्तिरीय संहितामाष्ये " नैरुक्त्यं यस्य मन्त्रस्य विनियोगः प्रयोजनम् । प्रतिष्ठानं विधिश्चैव ब्राह्मणं तदिहोच्यते " इति वाचस्पतिमिश्राः । " तञ्चोदकेषु मन्त्राख्या "" शेषे ब्राह्मणशब्दः 

( पू. मी. सू. २ । १ । ७ । १२३३) इति च जैमिन्याचार्यो निरवोचत् । इति ॥ 

सायणः । 

66 

"} 

## ब्राह्मणभागस्य वेदत्वम् । 

ननुमन्त्रराशिर्वेदत्वेनानादिकालमारभ्याद्यावधि यथा प्रसिद्धः सर्ववादिसम्मतश्च न तथा ब्राह्मणराशिस्तद्विषये वादिविप्रतिपत्तिसंभवात् । 

### स्वामि-दयानंद-प्रभृति-वादि-मत-प्रत्याख्यानम् । 

> 

। 

तथा च स्वामिदयानन्देन स्वर्वेदादिभाष्यभूमिकार्या वेदसंज्ञाविचाराख्यप्रकरणे " मन्त्रा एव वेदपदवाच्या न ब्राह्मणानि " इत्यभाणि । तत्समर्थनाय च वहवो हेत्वाभासा अप्युपक्षिप्ताः । तेषां सर्वेषां यथावदुद्धरणपूर्वकं खण्डनं महामोहविद्रावणप्रन्थकर्त्राऽत्यर्थ सूक्ष्मेक्षिकयाऽकारि । स च महामोहविद्रावणस्थाक्षेपतत्परिहाररूपोंऽशः सनातनधर्मप्रदीपे प्रमाणप्रकाशे विस्तरतः प्रतिपादितोऽस्ति । स तत्रैव द्रष्टव्यः । विस्तरमिया नात्रोद्भियते । तथा पंडितश्रेष्ठसारस्वत दीनानाथशास्त्रिमहोदयैरपि स्वामिदयानन्दस्य षडपि हेत्वाभासाः मर्मस्पृशा पाण्डित्येन सर्वथा सम्यक्तया खण्डिताः । स च खण्डनांशोऽस्मभिः संपाद्याने पृथक् संयोजयिष्यते, सोऽवश्यमालोचनीयः । पुनश्च स्वामिदयानन्दस्य हेत्वाभासान्द्रढयितुकामेन लाहोरनिवासिप्रो. भगवद्दत्तमहोदयेन स्वीयवैदिकवाङ्मयेतिहासस्य द्वितीयभागे क्या ब्राह्मण वेद है ? ' इति शीर्षकांकितमेक प्रकरणं विलिख्य महानट्टहासो व्यधायि । तदीयाल्पस्वल्पमहत्सुमहदाद्याक्षेपाणां खण्डनायाप्रिममेवोत्तरं प्रभवि

२ 



१ 

( १ ) 

। 



99 66 

ष्ण्वस्ति । तथाहि''अस्य महतो भूतस्य निश्वसितमेतद्यद्यग्वेदो यजुर्वेदः सामवेदोऽथर्वांगिरस इतिहासः पुरागं विद्या उपनिषदः श्लोकाः सूत्राण्यनुव्याख्यानानि व्याख्यानान्यस्यैवैतानि निश्वसितानि " (बृ. उ. २ । ४ । १० ) इति । अत्र श्रीशंकराचार्याः-“ इतिहास इत्युर्वशीपुरूरवसोः संवादारूप उर्वशी हाप्सरा इत्यादि ब्राह्मणमेव । पुराणमसद्दा इदमग्र आसीदित्यादि। विद्या देवजनविद्या सोऽयमित्याद्या । उपनिषदः प्रियमित्येनदुपासीतेत्याद्याः । श्लोका ब्राहाणप्रमवा मन्त्रास्तदेते श्लोका इत्यादयः । सूत्राणि वस्तुसंग्रहवाक्यानि वेदे यथाऽऽत्मेत्येवोपासीतेत्यादीनि । अनुब्याख्यानानि मन्त्रविवरणानि । व्याख्यानान्यर्थवादा: । अथवा वस्तुसंग्रहवाक्य विवरणान्यनुव्याख्यानानि । यथा चतुर्थाध्याये आत्मेत्येवोपासीतेत्यस्य यथा वाऽन्योऽसावन्योऽहमस्मीति न स वेद यथा पशुरेव मित्यस्यायमेवाध्यायशेषः । मन्त्रविवरणानि व्याख्यानानि । एवमष्टविधं ब्राह्मणम् । एवं मन्त्रब्राह्मणयोरेव ग्रहणम् । नियतरचनावतो विद्यमानस्यैव वेदस्याभिव्यक्तिः पुरुषनिश्वासवन्न च पुरुषबुद्धिप्रयत्नपूर्वकः । अतः प्रमाणनिरपेक्ष एव स्वार्थे । तस्माद्यत्तेनोक्तं तत्तथैव प्रतिपत्तव्यम्, आत्मनः श्रेय इच्छद्भिर्ज्ञानं वा कर्म वा इति " । इति अस्यां हि श्रुतौ संहिता ब्राह्मणमित्युभावपि वेदभागौ ब्रह्मणो निश्वसितमित्युक्तम् । " अस्य महतो भूतस्य निश्वसितम् " " अस्+'वैतानि निश्वसितानि " इत्युपक्रमोपसंहाराभ्यां मध्येऽभ्यस्ता इतिहासपुराणादयो वेदान्तर्भूता एवेत्यवश्यं मन्तव्यं मवति । अत एव च श्रीशंकराचार्यैः स्वभाष्ये " एवमष्टविधं ब्राह्मणम् एवं मन्त्रब्राह्मणयोर्ग्रहणम् " इत्युपसंहृतम् । अस्यां च श्रुतौ " ऋग्वेदो यजुर्वेदः सामवेदोऽथर्वाङ्गिरसः " इति ऋगाद्युरत्तवेदशब्देन मन्त्रब्राह्मणयोर्द्वयोरपि ग्रहणमुपदर्शितं तदेव युक्तम् । तेन च प्रोफेसरमहाशयैः स्वं पक्षमुपोद्बलयितुं यत्प्रमाणसर्वस्वं " एवमिमे सर्वे वेदा निर्मिताः सब्राह्मणाः " इत्यादिगोपथब्राह्मणमुपन्यस्तं तदपि उपर्युपनिविष्टा बृहदारण्यकश्रुतिश्च विषयैक्यतया न भिन्नायें । " शब्दोपात्तानुमितयोरर्थयोः शब्दोपात्तोऽर्थो ज्यायान् 

इति न्यायेन प्रोफेसरमहाभागैर्गोपयश्रुतितोऽनुमितोऽर्थः प्रत्यक्षमा बृहदारण्यकश्रुत्या तत्समानार्थिकया स्वाश्रयभूतया गोपयश्रुत्या च बाधितत्वाद्धेत्वाभास एवेति सुस्पष्टम् । एवमेव प्रोफेसरमहाभागानामितरेऽप्याक्षेपाः आनुमानिका इति पूर्ववदेव श्रुतिवाधितत्वादकिंचित्करा इति स्थालीपुलाकन्यायेन बोध्यम् । विस्तरभिया नाधिकमाक्रम्यतेऽत्र विषये । तदेतत्सकलमस्मत्सूत्रभाष्यकाराणां दृक्पथे आसीदत एव तैस्तत्र तत्र स्वस्वसूत्रभाष्यादौ मंत्रब्राह्मणयोर्वेदसंज्ञा प्रतिज्ञाता । तथाहि" मंत्रब्राह्मणयोर्वेदनामधेयम् " ( का, प्र. परि. सू. १ । १ ) ( आप श्रौ.सू. २४ । १ । ३१ ) ( सध्या श्रौ.सू. १ । १ । ७ ) मंत्रब्राह्मणं वेद इत्याचक्षते " ( बौ. गृ. सू. २। ६ । ३ ) ( बौ. ध. सू. २ । ९ । ७ ) आम्नायः पुनर्मत्राश्च ब्राह्मणानि च " ( कौ. सू. १ । ३ ) " मंत्राश्च ब्राह्मणं च वेदः " ( शबरस्वामी २ । १ । ३३) मंत्रब्राह्मणयोर्वेदनामधेयम् ” ( भट्टकुमा. तंत्रवा. १ । ३ । १० ) " वेदशब्देन ऋग्यजुः सामानि ब्राह्मणसहितान्युच्यन्ते" ( मेधातिथिः मनु. २ । ६ )वेदो मंत्रब्राह्मणाख्यो ग्रंथराशिः " ( मस्करिः तै. सं. भा. १ । १ ) " मंत्रब्राह्मणात्मको वेदः " ( सायणाचार्य: तै. सं. भा. उप. १ । १ ) " ऋग्वेदादिगिरोच्यन्ते ऋग्यजुःसामलक्षणाः । अथर्वाङ्गिरसस्तद्वन्मंत्राः स्युर्ब्राह्मणोद्भूताः || इतिहासादिसंभेदभिन्नं ब्राह्मणमेव तु । ग्राह्यमत्र प्रसिद्धस्तु नेतिहासादिरिष्यते ॥ मंत्रब्राह्मणयोर्वेदनामधेयत्वकारणात् । ऋग्वेदादिगिरा तस्मान्मंत्रब्राह्मणयोर्ग्रहः (सुरेश्वराचार्यः बृ. उप. भा. वा. २ । ४ ) " तच्चोदकेषु मंत्राख्या " " शेषे ब्राह्मणशब्दः " ( जैमिनिः १ । १ । ३३ ) इत्यादि । तेन सिद्धं यन्मंत्रब्राह्मणे उभे अपि वेदपदभाजी इति । 

66 

66 

6. 

## ब्राह्मणस्य स्वगत-वैविध्यम् । 

66 

19 

ब्राह्मणमपि स्वगतविषयनिर्वचनभेदेन चैविध्यमावहति " विधिनिंन्दा प्रशंसाऽध्यात्ममधियज्ञमधिदैवतमधिभूत

 । 

(११) 

मनुवचन परकृतिः पुराकल्पः सृष्टिरिति ब्राह्मणम् " इति प्रतिज्ञापरिशिष्टे कात्यायनः ब्राह्मणं दशधा दर्शितवान् । " हेतुर्निर्वचनं निन्दा प्रशंसा संशयो विधिः । परक्रिया पुराकल्पो व्यवधारणकल्पना || उपमानं दशैते तु विधयो ब्राह्मणस्य तु " इति मीमांसाभाष्ये ( २ । १ । ८ ) त्रयीविख्याताः शबरस्वामिनोऽपि दशधा प्रोचुः । इतिहासः पुराणं विद्या उपनिषदः श्लोकाः सूत्राण्यनुव्याख्यानानि व्याख्यानानि " इति बृहदारण्यकोपनिषदि ( २ । ४ । १० ) तु श्रुत्या स्वयमष्टधात्वं प्रत्यपादि । " विधिर्विधेयस्तर्कश्च वेदः " ( पार. गृ. सू. २ । ५ ) इति विधितर्कात्मकौ द्वावेव भागौ पारस्कराचार्यो व्यकल्पयत् । इत्यादि ब्राह्मणस्य विभक्तीकरणं स्वयं श्रुत्या कात्यायनादिभिश्च व्यधायि । एतेषामुदाहरणानि त्वग्रे स्पष्टीभविष्यन्ति । 

66 

ब्राह्मणम् " ( ऐ. ब्रा. ८ । २ ) 

## ब्राह्मणशब्दस्य ग्रंथवाचकत्वम् । 

एवमुपर्युक्तदिशा ब्राह्मणशब्दः स्वावयवानुक्त्वा तत्समुदायमपिं निर्वक्ति । यथा वेदशब्दो ग्रन्थवचनस्तथैतेन ब्राह्मणशब्दोऽप्येतत्प्रतिपादकग्रन्या भिधायको भवतीति सुव्यक्तम् । स च ब्राह्मणशब्दः नपुंसकलिंगत्वेन रूढः । जातिवाचक ब्राह्मणशब्दस्तु पुंलिंगत्वेन यथाऽऽहुमेंदिनीकोशकारा :" ब्राह्मणं ब्रह्मसंघाते वेदभागे नपुंसकम् " इति । ब्रह्माणि नाम मन्त्राः संहन्यन्ते सष्टीक्रियन्ते व्याख्यायन्ते वा यस्मिंस्तादृशे वेदभागे ब्राह्मणशब्द इत्यर्थः ब्राह्मणेष्वपि तत्र तत्र दूरोहणं रोहति तस्योक्तं ब्राह्मणम् " ( ऐ. प्रा. ६ । २२ ) " यगौरवीतं तस्योक्तं 

" यद्वाकोवाक्यं ब्राह्मणं तदेवैतेनाप्नुवन्ति " 

यद्वाकोवाक्यं ब्राह्मणं तदेवैतेनाप्नुवन्ति ” ( शत. ब्रा. ४१६/९/२० ) " षष्टिश्च ह वै त्रीणि च शतानि संवत्सरस्याहोरात्रे इति च ब्राह्मणं समासेन " " सप्त च वै शतानि विंशतिश्व संवत्सरस्याहोरात्रा इति च ब्राह्मणं विभागेन विभागेन " ( निरु. ४ । २७ ) इति नपुंसकलिंग्येव ब्राह्मणशब्दः प्रयुक्तो दृश्यते । कचित् " मन्त्राः सब्राह्मणाः प्रोक्तास्तदर्थं ब्राह्मणं स्मृतम् । कल्पना च तथा कल्पाः कल्पश्च ब्राह्मणस्तथा " ( विष्णुधर्मोत्तरे खं. ३ अ: ७ ) इत्यत्र विष्णुधर्मोत्तरादौ उभयलिंग्यपि दृक्पथमेति । महाभारते उद्योगपर्वण्यपि " य इमे ब्राह्मणाः प्रोक्ता मन्त्रा वै प्रोक्षणे गवाम् । एते प्रमाणं भवत उताहो नेति वासव (अ. १६ ) इति ब्राह्मणशब्दः पुंलिंग्येव नियुक्तो व्यासेन । यद्यप्येवं ग्रन्थवाचक ब्राह्मणशब्दस्योमयलिंगत्वेन व्यवहारो विलोक्यते तथापि तत्रापि विशेषतः नपुंसकलिंग्येव बाहुल्येन दृश्यते, तत्रैतदेव कारणं स्यात् पुल्लिंगी ब्राह्मणशब्दो यथा ग्रन्थवाचकस्तथा जातिवाचकोऽपीति तस्मिन्नुञ्च्चरिते को वाऽर्थः प्रतिपत्तव्य इति सन्देहे प्रकरणादिकमालोच्यानन्तरं विवक्षितार्थोपलब्धिः । एवं विलंबो मा भूत्किन्तु झटित्यर्थोपस्थापकत्वं भवतु । इत्येतेनैव हेतुना जातिवाचको ब्राह्मणशब्दः पुंलिंगी, प्रन्थवाचको ब्राह्मणशब्दो नपुंसकलिंगी इत्येवं व्यवस्थया रूढिमापद्यते स्मेति प्रतिभाति । 

## वेदे सम्प्रदायद्वयम् । 

वेदे तावत् द्वौ सम्प्रदायौ -एको ब्रह्मसम्प्रदायोऽपरश्वादित्यसम्प्रदायः । कल्पादौ भगवता श्रीविष्णुना शंखासुरापरनामानं हयग्रीवदैत्यं व्यापाद्य तदाइतो वेदो तत आनीय ब्रह्मणे प्रददे । ब्रह्मा च तं द्वेधा विभज्येकं मांगे भगवत्यादित्ये निहितवान् | अन्यं च भागं स्वपुत्रादिम्यो वसिष्ठां गिरोमरीच्य त्रिप्रभृतिभ्योऽध्ययनविधिना प्रायच्छत् । तेऽपि स्वपुत्रपौत्रप्रपौत्र शिष्यप्रशिष्येभ्यः प्रायच्छन् । ततोऽप्रेद्वापरान्ते, भगवान्वेदव्यासोऽल्पप्रज्ञानल्पशक्तल्लोकानानुजिघृक्षुः एकं वेदं ऋग्यजुःसामाथर्वभिदा चतुर्धा व्यस्य क्रमात्पैलवैशंपायनजैमिनिसुमन्तूनध्यापयामास । तैर्थते वेदा अग्रे शाखाप्रभेदादिना परंपरया विस्तारं नीताः । सैषा वेदचतुष्टयी ब्रह्मसम्प्रदायः इति प्रसिद्धिं लेमे । 

१इयं चाख्यायिका वराहपुराणादौ प्रसिद्धा । 

( ११ ) 



भगवान्योगीश्वरो याज्ञवल्क्योऽप्यस्यां ब्रह्मपरंपरायामेव तिष्ठमानः सन्महर्षेविंदग्धशाकल्यादृग्वेदमधिजगे । परन्तु केनचिदाकस्मिककारणेन गुरुणा सह विवदमानः सन्गुरोः शापभया ततोऽधीतं वेदं तत्याज । ततो वेदविवर्जितो याज्ञवल्क्यः स्वमातामहं महर्षि वैशंपायनमुपेत्य यजुर्वेदमधीतवान् । परं च दैवदुर्विलासादत्रापि गुरुणा सह कलहे संवृत्ते तदधीतं वेदं त्यक्तवान् । ततश्च पुनरपि वेदवर्जितो याज्ञवल्क्य इदानीमहं मानुषमाचार्य नोपैमीति निश्चयपूर्वकं सुदृढं तपस्तप्त्वा भगवन्तं त्रयीमयमादित्यं सन्तोष्य च तस्माच्चतुरो वेदानृग्यजुःसामाथर्वाख्यांश्चागिजगे । गुर्वनुज्ञया च तान् शाखाप्रशाखादिभिदा परम्परया वितेनें । सैषा वेदचतुष्टयी-आदित्य संप्रदायः इति प्रसिद्धिमापन्ना ॥ 

ननुयाज्ञवल्क्येन तु रवेः केवलं यजूंष्येव समधिगतानीति श्रीमद्भागवतादिषु प्रसिद्धेर्भवद्भिः कथमुच्यते स चतुरो वेदानधिजग इति किं वाऽत्र प्रमाणमिति चेत् ? मैवं शंक्यताम् । प्रमाणमपि दीयते शृणुत ! " स तथेति प्रतिज्ञाय प्रविश्यादित्यवाजिनः । कर्णेऽपठत्ततो वेदांश्चतुरोऽपि च तन्मुखात्" इति (स्कांदे नागरखण्डे अ.२७८) 

• तथा " इत्युक्तो भगवान्सूर्यो याज्ञवल्क्यं महामुनिम् । वेदान्षडंगसहितान्रहस्यादिसमन्वितान् । चतुरोऽध्याप-यामास स्थापयित्वा रथे निजे " इति ( आत्मपुराणे अ. ७ । ३८-४० ) तथा " अथ ह याज्ञवल्क्यः स्वमेव ब्रह्मचारिणमुवाचेता गाः सौम्योदज सामश्रवा ३ इति ता होदा चकार" इति (शतपथब्राह्मणे बृहदारण्यकोपनिषदि ) । अत्र श्रीमच्छंकराचार्यभाष्यं–“ अथ ह याज्ञवल्क्यः स्वमात्मीयमेव ब्रह्मचारिणमन्तेवासिनमुवाचैता गाः हे सौम्य उदजोद्गमयास्मद्गृहान्प्रति हे सामश्रवः ! सामविधिं हि शृणोत्यतोऽर्थाच्चतुर्वेदो याज्ञवल्क्यः " इति (बृ. आ.उप. भाष्ये ३ । १ । ३ ) तदेतैः प्रमाणैः स्पष्टमभवद्याज्ञवल्क्येन खेस्त्रयी चतुष्टयी लब्धेति ॥ 

### संप्रदायद्वितयत्वम्
एवं वेदे वेदचतुष्टय्या द्वित्वेन संप्रदायद्वितयत्वम् । 

तच स्पष्टमभिहितं जाबालसंहितायां" ब्रह्मणः संप्रदायोऽयं व्याससंदर्शितोऽभवत् । विभक्तस्यैव वेदस्य संप्रदायो द्विधा मतः । ब्रह्मणः संप्रदायस्तु आदित्यस्य तथा मतः । अयातयामसंज्ञोऽयं कृत्स्नकर्मप्रकाशकः । यावदप्रकाशको रविरूपश्च यो मतः । ब्रह्मणः संप्रदायस्तु मिश्रत्वान्न तथा मतः " इति ( जा. सं. अ. १ )॥ 

### शुक्लकृष्णत्वे कारणानि । 

तत्रादित्यसम्प्रदायः शुक्रः, ब्रह्मणः सम्प्रदायः कृष्णः इत्युच्यते । शुक्लत्वे च कारणं मन्त्रब्राह्मणयोः पार्थक्येवाभिधानं, कृष्णत्वे च कारणं तयोर्व्यामिश्रत्वम् । एतच्चेदानीमेवानुपदोक्तजाबालसंहितावचोभिः स्पष्टं प्रतीयते । यद्यप्यत्र जाबालसंहितावचोभिः शुक्लत्वकृष्णत्वे सामान्येन संप्रदायद्वयस्य मते तथापि ते उभयसम्प्रदायगतयजुर्वेदविषयक इत्यवधेयमन्यभूयः प्रमाणांतरसंवादात् । तथाहि" प्रवर्तित: खण्डशस्तैर्न सम्यग्बुध्यते भूमिः । आध्वर्यवं कचिद्धौत्रं कचिदित्यव्यवस्थया || बुद्धिमालिन्य हेतुत्वात्तद्यजुः कृष्णमीरितम् । याज्ञवल्क्यस्ततः सूर्यमाराध्यास्मादधीतवान् ॥ व्यवस्थितप्रकरणं यजुः शुक्लं तदीर्यते । पौराणिक कथामेतां वेद्रव्याख्यान बसदरात् " इति ( कण्व संहिता माष्योपक्रमे श्रीसायणाचार्याः प्रातुः ) । किं चार्यविद्यासुधाकराख्यवैदिकवाङ्मयेतिहासे पं. यज्ञेश्वरभट्टा अपि श्रीसायणाचार्योक्तिमेवानुवदंति स्म । वैयासिकचरणव्यूहभाष्यकेरिस्तु अन्यदेव कारणमुहंकितं तद्यथा" एतत्सखिलं सशुक्रियं मध्याह्ने शुक्लवर्णेन सूर्येण दत्तं तच्छुक्लयजुः परिसंख्यातमित्यर्थः । वेदोपक्रमणे चतुर्दशीयुक्त पूर्णिमाग्रहणात् शुक्लयजुः, तैत्तिरीयकैर्वेदोपक्रमणे बौद्धयिकपर्वग्रहणादर्यात्कृष्णप्रतिपद्विद्धपौर्णमासीग्रहणात्कृष्णयजुरिति वा " इति । आत्मपुराणे चान्यदेव 

१ नायं च कथा श्रीमद्भागवतात्मपुराणादो अंशांशतः प्रसिद्धा । 

 । 

( १३ ) 

इति । शतपथ

कारणमुक्तं तद्यथा"शुद्धं कृष्णं यजुद्वेधा कृष्णं स्यात् तैत्तिरीयकम् । शुक्तं वाजसनेयिनामिति कात्यायनोsaवीत् ॥ वांत्या च भक्षणेनापि कृष्णान्यासन्यजुष्यपि " ( आत्मपु. अ. १० । २६ ) ब्राह्मणे तु" आदित्यानीमानि शुक्लानि यजुषि वाजसनेयेन याज्ञवल्क्येनाख्यायन्ते "( रा. प. १४ । ९ । ४ । ३३ ) इति ॥ यजूंषि शुक्लानि, अर्थात्तदितराणि कृष्णानीति गम्यते । केवलं शुक्लत्वमुक्तं तत्र कारणं तु नोक्तम् । आदित्यादागतानि आदित्यानि ॥ 

### यातयामत्वम् अयातयामत्वं च । 

एतेन यातयामत्वायातयामत्वे च निरुक्ते भवतः । तथा चोक्तं देवीभागवते" अयातयामानि तु मानुगुतान्यन्यानि जातानि तु नीरसानि । यजूंषि तेषामथ याज्ञवल्क्यो ह्ययातयामानि खेवाप " इति ( दे. मा. कं. ९ अ. ५) । "वांतोच्छिष्टत्वं यातयामत्वम्” इति निरुक्ते यास्को निरवोचत् । यातयामत्वाद्भिन्नमयातयामत्वमित्यर्थान्निर्गच्छति । एतदेव च प्रकृत्य चिंतितं भगवता कात्यायनेन" यजुर्वेदः कल्पतरुः शुक्लः कृष्ण इति द्विधा । सत्त्वप्रधानाच्छुक्लाख्यो यातयामत्ववर्जितात् ॥ ६० ॥ कृष्णस्तु तित्तिरेमक्षात्तामसाद्यातयामतः । अतः शुक्लस्य यजुषो नोपाकुर्यान्न चोत्सृजेत् ॥ ६१ ॥ तदुपाकर्म चोत्सर्गः किन्त्वध्यापनतो व्रजेत् । कृष्णस्य तद्यातयामनिवृत्त्यर्थं हि चोच्यते " इति मन्त्रत्रांतिहरापरपर्यायसूत्रमन्त्रप्रकाशिकायाम् । एतेन कात्यायनमते तु सत्त्वप्रधानमयातयामत्वं शुक्लत्वे, तमः प्रधानं यातयामत्वं कृष्णत्वे च हेतुरित्युक्तं भवति । केनापि कारणेन भवतु यजुर्वेदे शुक्लः कृष्ण इति द्वविधत्वमस्ति इति यावत् ॥ 

## प्रतिवेदं शाखाभेदाः । 

महाभाष्यकृता पतंजलिना " सर्वे देशान्तरे " एतद्वार्तिकव्याख्यानावसरे प्रतिवेदं शाखाभेदा दर्शिताः । ते च यथा" चत्वारो वेदा: सांगा : सरहस्या बहुधा भिन्ना एकरातमध्वर्युशाखाः सहस्रवर्त्मा सामवेद एकविंशतिधा बाच्यं नवधाऽथर्वणो वेदः " इति । तथा कौर्मेऽपि" एकविंशतिभेदेन ऋग्वेदं कृतवान्पुरा । शाखानामेकशतेन यजुर्वेदमथाकरोत् । सामवेदं सहस्रेण शाखानां च विभेदतः । आथर्वणमथो वेदं बिभेद नवकेन तु " इति ( कूर्मपुराणे ४९/५१५२ ) । तथा " एकविंशत्यध्वयुक्तमृग्वेदमृषयो विदुः । सहस्राध्वा सामवेद यजुरेकशताध्वकम् । नवाध्वाऽऽर्थणोऽन्ये तु प्राहुः पंचदशाध्वकम्" इति सर्वानुक्रमणिकाभाष्ये षड्गुरुशिष्यो बभाषे । एवमुक्तप्रमाणत्रितयेन वेदचतुष्टय्यामुभयसम्प्रदायं मिलित्वा ऋग्वेदे एकविंशतिशाखाः, यजुर्वेदे एकशतं शाखाः, सामवेदे सहस्रशाखाः, आथर्वणवेदे नव शाखाः सन्ति । " ऋग्वेदस्य तु शाखाः स्युरेकविंशतिसंख्यकाः । नवाधिकशतं शाखा यजुषो मरुदात्मज ॥ सहसंख्यया जाताः शाखाः साम्नः परंतप । आथर्वणस्य शाखा: स्युः पञ्चाशद्भेदतो हरे ॥ १२-१३ ” ( इति मुक्तिकोपनिषदि ) तथा एकविंशतिशाखायामृग्वेदः परिकीर्तितः । शतं च नव शाखासु यजुषामेव जन्मनाम् ॥ साम्नः सहस्रशाखाः स्युः पंच शाखा ह्यथर्वणः " ( इति सीतोपनिषदि ) इति । ताचैता मुक्तिकोपनिषत्सीतोपनिषदुक्ताः एकशतादुपरितना अष्टौ शाखा: “ स उ एव यजुस्तेजाः । यजुरेकशतविधो यानि पंचाशत्प्रथमानि यजुषि यानि चोत्तमानि । ताः शतं विधाः । अथ यान्येतदन्तरेण यजुषि क्रियन्ते । सैवैकशततमी विधा । एत्रमु सप्तविध एकशतविधो भवति " (शत, ब्रा.१० । २ । ६ । १२ ) इत्येतच्छतपथश्रुतिविरुद्वा । अतो न प्रामाणिका इत्याभाति । तथाऽऽथर्वणिकाऽपि पंच वा पंचाशदिति वा शाखाभेदसंख्या न प्रमाणान्तरसंवादिनी भवति किं तूक्तप्रमाणविरुद्धैवेति । कदाचिदियं संख्याऽऽथर्वणे बहुवेदनसंकुलत्वात्तत्तद्विषयसूत्रभेदमूलिकाऽपि स्यादिति सम्भाव्यते । चरणव्यूहे तु" ऋग्वेदस्य: 

66( १४ ) 



पंच शाखाः, यजुर्वेदस्य कृष्णस्य षडशीतिभेदाः, शुक्रानां वाजसनेयिनां सप्तदश भेदाः, सामवेदस्याखिलसहस्रभेदा आसन्नथर्ववेदस्य नव भेदा: " इति उक्तम् चरणव्यूहकरेिस्तु ऋग्वेदे पंचैव शाखाः यजुर्वेदेकदेशे शुक्ले दे शाखे अधिके इति न्यूनाधिकभावेन या संख्या प्रतिपादिता । तत्र ऋग्वेदशाखानां पंचसंख्योक्तिस्तु तदानींतनकालो विलुतशाखा वर्जयित्वा विद्यमानशाखा उद्दिश्य च स्यादिति सुदृढं सम्भाव्यते । निरुक्ते शुक्लयजुषोऽधिके द्वे शाखे अर्थात्ते गृहीत्वा संप्तदशसंख्योक्तिस्तु प्रागुक्तशतपथश्रुतिविरोधिनी, तथा शुक्लस्य यजुषः पंचदशशाखाश्च ताः स्मृताः । कृभ्गस्य यजुषः शाखाः षडशीतिरुदाहृताः ॥ एवमेकोत्तरं शतं शाखा: प्रोक्ता हि याजुषे " ॥ ( ६३ | ६४ ) इति मन्त्रभ्रान्तिहरापरपर्यायसूत्रमन्त्रप्रका शिकास्थ कात्यायनवचनविरोधिनी चैवेत्युपेक्षणीये इति दिक् ॥ 

ताः एताः शाखाः संख्यया कोष्टकतो विन्यस्य स्फुटतरं दर्शयामि । 

### शाखाभेदसंख्यादर्शन कोष्टकम् | 

66 

ग्रन्थनाम. 

! 

यजुर्वेद. 

सामवेदे | अथर्ववेदे. 

संकलनं. 

महा. 

२१ 

१०१ 

१००० 

९ 

११३१ 

कूर्मपुराणे 

२१ 

१०१ 

९ 

११३१ 

षड्गुरुभाष्ये 

२१ 

१०१ १००० 

९ 

११३१ 

मुक्तिकोपनिषदि. २९ 

१०९ 

१००९ 

५० 

११८० 

सीतोपनिषदि. २१ 

१०० 

१००० 

५ 

११८० 

चरणव्यूहे. 

५ 

१०३ 

१००० 

९ 

१११७ 

उक्तशाखाभेदेषु काः शाखा आदित्यसंप्रदाये काश्च शाखा ब्रह्मसंप्रदाये तासां नामानि च कानि ताश्च कथं कया प्रणाड्या प्रवृत्ताः ? इत्यादि सर्व विस्तरभिया न प्रपंच्यते किंतु तत्सर्वं वंशपेषु संक्षिप्य दर्श्यते ततोऽवगंतव्यम् ॥ 

99 

### शाखापदार्थविमर्शः । 

शाखा नाम वेदैकदेशः । प्रागुक्ततत्तद्वेदगतभेदेष्वन्यतमेकेति यावत् । यथा यजुर्वेदे शुक्ले प्रभागे पंचदशस्वन्यतमा माध्यन्दिनीति । " ममाग्ने " इत्यस्य सूत्रस्य व्याख्यानावसरे " तथैकदेशाध्ययनेनापि अधिकारं स्मरंति इत्यनेन ज्ञापितं च कर्कोपाध्यायैः शाखाशब्दो वेदैकदेशवाची इति । ननुशाखाशब्दस्य वेदावयववाचित्वे एकस्याः शाखाया अन्यस्याः शाखायाः । तस्या अप्यन्यस्यास्तस्या अप्यन्यस्या एवं परंपरयाऽन्योन्यमपेक्षणात्सर्वासां शाखानामर्थात्तद्घटितस्य समग्रस्यैकवेदस्याध्ययनमेकस्मिञ्जन्मनि महाप्रज्ञावताऽपि कर्तुं न पार्येत । ततश्च 

" स्वाध्यायोऽध्येतव्यः " ( शत. बा. ११ । ३ । ८ । ३ ) इत्यध्ययनविधेरचरितार्थता. 

 । 

( १५ ) 

स्यादिति चेन्न; कुत इति चेदुच्यते । स्वाध्यायो वेदवेत्यनर्थान्तरन् । आभ्यां शब्दाभ्यां नैकशाखाप्रशाखाप्रभिन्नो वेद इत्यर्थोऽभिधीयते, असति वाचके वाच्यार्थस्य परित्यागायोगात् । अत एव च " वेदानधीत्य वेदौ वा वेदं वाऽपि यथाक्रमम्” (म.स्मृ. ३/२) "वेद: समाप्य स्त्रायात्" ( पार.गृ.सू. २/६/१ ) इत्यादौ वेदशब्दप्रयोगदर्शनात् । किंच"सहस्रं शाखाः (साम्नः) ह्यर्थतो वेदश्वरः" इति मीमांसाभाष्यकृतः शत्ररस्वाभिनः प्रसिद्धिरप्यमुमेवार्थं पुष्णाति । अपि चएकवेदगतानां सर्वासामपि शाखानां परस्परं साकांक्षत्वमस्त्येव । नो चेत्कर्मणोऽसिद्धिः स्यात् । यथा दर्शपूर्णमासयागीयो मन्त्रकदंबको माध्यंदिनशाखायां यो नासीत्सः " यस्ते द्राणः पशुषु प्रविष्टः आप्यायतां ध्रुवा हविषा ततोऽसि तंतुरसि " इत्यादिः कण्वादिशाखात उपसंहृत्य पूरितः सूत्रकृता । एष न्याय इतरेषामपि कर्मणाम् । अत एव च "सर्वशाखाप्रत्याय्यैकं कर्म " इति जैमिन्यृषिणा शाखोपसंहारः सूत्रितः । तथा तत्तत्कल्पकारैः शाखोपसंहारं कृत्वैव स्वस्वसूत्रजातं प्राणावि । तथाच" ममाग्ने वर्चः " ( का.श्रौ.सू. २/३ . ) इत्यत्र सूत्रे कर्मोपाध्यायाः "स्मरंति हि पंचदशशाखोपनिबन्धनं कृतमाचार्येणेति । शाखाद्रयमधिकृत्य तात्पर्येणानुप्रवृत्त आचार्यः" इत्यादि सष्टं प्रोचुः । यदा चाचार्यैः कल्पाः प्रणीतास्तदा तु शाखानां परस्परं नैराकांक्ष्यं सम्पन्नम् । तदेव नैराकांक्ष्यमादाय " समुदायेषु हि वृत्ताः शब्दा अवयवेष्वपि वर्तन्ते " इति महाभाष्योतन्यायेन स्वाध्यायः, वेदः, इत्यादिशब्दाः स्वावयवभूतासु शाखास्वनि प्रवर्तितास्तदुत्तराचार्यैर्विचक्षणप्रवरेश्व । तदि दर्शितं कर्मोपाध्यायैरुक्तसूत्रव्याख्याने एवाने " अथ सर्वशाखाप्रत्ययकर्मोपसंहारेणैवाधिक्रियेत । तथा सतिअशक्यशब्दार्थोपदेशात्सर्वशाखानामा नर्थक्यमेव स्यात् । स्मर्यते हि एकरातमध्वर्यु शाखानामिति । तथैकदेशाध्ययनेनापि अधिकारं स्मरंति"वेदानवीत्य वेदौ वा ददं वाऽपि यथाक्रमम् | अविप्लुतब्रह्मचर्यो गृहस्थाश्रममावसेत्" ( म. स्मृ. २ । ३ ) इति । तथाच लिंगम्-" यो वै ज्ञातोऽनूचानस्तमवकाशयेत् " इति ( ९ । ७ ) । सर्वशाखाप्रत्ययत्वे ह्यनूचानो न कश्चित्स्यादिति " इति । एतदाशयेनैवोक्तां मनुस्मृतिं कुल्लूको व्याचख्यौ । तथाहि--" वेदशब्दोऽयं भिन्नवेदशाखापरः । स्वशाखाध्ययनपूर्वकं वेदशाखात्रयं द्वयमेकां वा शाखां मन्त्रब्राह्मणक्रमेणाधीत्य गृहस्थाश्रममनुतिष्ठेत् " इति । तथा " उपनीय तु यः शिष्यं वेदमध्यापयेद्विजः । सकल्पं सरहस्यं च तमाचार्य प्रचक्षते इत्यत्रापि " यो ब्राह्मणः शिष्यमुपनीय कल्परहस्यसहितां वेदशाखां सर्वामध्यापयति तमाचार्य पूर्वे मुनयो वदन्ति " इति । इत्याचार्यलक्षणकथनावसरे मन्वादिभिस्तव्याख्यातृभिः सूत्रभाष्यकरिश्चैकशाखाध्ययनपक्षेऽपि केवलं मन्त्रब्राह्मणात्मकम व्ययनं न विवक्षितं किंतु तत्सहैव कल्पाध्ययनमप्यावश्यकत्वेन दर्शितं तदैव च सर्वा शाखाऽधीता भवति । कल्पेऽधीते च स्वशाखातो विशेषतया भिन्नशाखास्ववस्थित पदार्थोपस्मारकं मन्त्राध्ययनं क्रियाप्रख्यापकं ब्राह्मणाध्ययनं च कृतं भवति । तेन च यथा कथंचित्सकलशाखासमन्वितो वेदोऽप्यधीतो भवति इति न स्वाध्यायविधेरचारितार्थ्यम् । चिंतायाः प्रयोजनं तु शाखापदार्थो मिन्नो वेदपदार्थों भिन्नश्चैवं सत्यप्यध्येतृशक्त्यशक्त्यपेक्षया कदाचन तौ परस्परचारितार्थ्यनिर्वाहकौ भवतः । एतेन च सत्यां शक्तौ सर्वशाखायुक्तः समप्रो वेदोऽध्येतव्यः । असत्यां च तस्यां कल्पेन सहकृतां शाखामधीत्यैव यथाकथंचित्समनं वेदाध्ययनं संपादवितव्यमिति । ततश्च पितृपितामहादिपारम्पर्येण वाssचार्य पारम्पार्येण वा यच्छाखाध्ययनं यस्य कुले समागतं सा तस्य स्वीया शाखा । एतदपि ज्ञापितं कात्यायनाचार्येण मन्त्रभ्रांतिहरे " यच्छाखाऽध्ययनं यस्य पारम्पर्यागतं भवेत् । तच्छाखीयां श्रुतिस्तस्य स्वीया स्यादितरा परा " (१९)" इति । 

## शुक्लयजुःशाखाः । 

। 

तत्सिद्धं शाखा नाम संहिता, ब्राह्मणं, कल्पाश्चेति । तत्र संहिताविषये किंचिदुच्यते । संहितापदार्थः पाणिनियास्काभ्यां लक्षितः " परः सन्निकर्षः संहिता” (पा. सू. १।४।१०९ ) ( निरु. १ । ६ । ११ ) अस्यार्थः--अंचां 

(१६) 

66 

" 

66 



99 

99 

अज्मिहलां च । परस्परं स्वभावतोऽर्धमात्रात्किंचिदधिककालव्यवधानेनोच्चारणमिति । पुनरन्यत्र ऋक्प्रातिशाख्ये निरुक्ते च पदप्रकृतिः संहिता " ( निरु. १ ।। ६ । १२) एतत्सूत्रं तु द्विधा व्याख्यातं वृत्तिकृद्भिः, एकदा 

! पदानां संधीयमानानां एकत्रीकरणमूलकारणं प्रकृतिः संहिता " इति तत्पुरुषः कृतः । अन्यदा "" पदान्येव प्रकृतिर्यस्याः सा " इति बहुव्रीहिः कृतः । उभावपि समासावुक्तार्थमेव द्रढयतः । अर्वाक्तनैरैतिहासिकैस्तु–“ संहन्यन्ते एकत्रीक्रियन्ते भिन्नर्षिकृताः मंत्राः सूक्तानि वा यस्यां सा संहिता " इत्येवं संहिताशब्दं विगृह्य ' ऋषयो मन्त्रकर्तारो न तु द्रष्टारः "भिप्रेतमर्थमुपवर्णयंति । तदेतदुक्तलक्षणप्रतिहतत्वात्तुच्छम् । किंच ऋषयो न मन्त्रकर्तारः किं तु द्रष्टारः, द्रष्टृत्वमपि न मन्त्राणां सूक्तानां वाऽऽविर्भावे " यो ब्रह्माणं विदधाति पूर्वं यो वै वेदांश्च प्रहिणोति तस्मै " इति श्वेताश्वतरश्रुतेविरोधात् । तर्हि तत्तेषां विनियोगे प्रयोज्यप्रयोजककार्यकारणभावादौ चेति स्पष्टं ब्रवीति मुण्डकोपनिषत्" तदेतत्सत्यं मन्त्रेषु कर्माणि कवयो यान्यपश्यंस्तानि त्रेतायां बहुधा सन्ततानि " इति ( मुण्ड. उप. २1१ ) " संहन्यन्ते एकत्रीक्रियन्ते पदानि यस्यां सा संहिता " इति श्रुत्यनुगुणायां व्युत्पत्तौ सम्भाव्यमानायां सत्यां क्लृप्तस्य वावेऽक्लृप्तस्य परिकल्पने प्रयासस्तुषादघातावलम्बनः । ताश्च संहिताः तथा तत्प्रवचनरूपाणि ब्राह्मणानि च शुक्लयजुःशाखीयानां पंचदश भवन्ति । तन्मध्ये इदानीं माध्यन्दिनीया, काण्वीया, चेति द्वे संहिते उपलभ्येते । अन्यास्त्रयोदशाध्ययनतो ग्रन्थतश्च विलुप्ताः । तासां मध्ये कासांचनोल्लेखः समागच्छति वैदिके वाङ्मये । तथाहि-

। " वायुर्वा त्वा मनुर्वा त्वा गन्धर्वाः " ( निरु. १ । १ । १) अनुष्टुवेषा (यजु. ९ । ७) वाजपयेऽश्वयोजने विनियुक्ता इयं चोक्तानुपूर्व्या माध्यंदिनीयसंहितायां कण्व संहितायां च नास्ति । उक्ता तु शुक्लयजुवेन ततोऽनुमीयते ताभ्यामितरस्यां कस्यांचिच्छाखायां वर्तत इति । तथा " ओषधे त्रायस्व स्ववितरनं मा हिसी: “घृतेन यज्ञं प्रतिदेवय (ड्) द्भ्यः” इमावपि पाठौ सूत्रभाष्यादौ पंचदशशाखीयान्यतरशाखीयत्वेनोदाहृतौ । एतावपि पाठौ माध्यन्दिनकण्वा न पठंति । ततोऽनुमीयते तदितरशाखीयाविति । एते स्पष्टा उल्लेखाः । स्पष्टा उल्लेखास्तु-“ नाशे च” इति ( प्राति. सू. ३/४ ) प्रातिशाख्यसूत्रभाष्ये अनंतदेव आह 

दुः नाशं " "दुर्णाशं संख्यं तव” इति शाबीयादिशाखीयमिति । गोपीनाथभट्ट्यां तापनीयश्रुतिरपि “ सप्तद्वीपवती भूमिर्दक्षिणार्थं न कल्पते " इति तापनीयश्रुतिरुल्लिखिता । अरुणपाराशरशाखाब्राह्मणस्य कल्परूपत्वात् " ( व्या. म. भाष्ये ४ । २ । ६० ) ( भट्टकुमारिलतन्त्रवार्तिके च ) इत्यत्र पाराशरशाखा उल्लिखिता । "नववतीचिकीर्षेदिति जाबालि : " इति ( हौत्रसूत्रे ) न मन्तु स्तोममग्नये " इत्यादि जाबालसंहितामन्त्रा उद्धृताः । स यदा राजानमुन्नतोन्नयति । अथैनस्विन उपतिष्ठन्ते । अत उपब्रुवते । इत्थं ब्राह्मणमवधिषमित्थं गुरोर्जायामभ्यगामिति । निरुक्तमेनो यथा तानृत्विजो राजा च ब्रूयुरश्वमेधावभृथपूता भवथेति । तेऽपोऽभ्यवयन्ति । यथाऽहिस्त्वचो निर्मुच्यते । एवं सर्वस्मात्पाप्मनो निर्मुच्यन्ते । तान्न जुगुप्सेयुः । स यावन्तमश्वमेधेनेष्ट्वा लोकं जयति । त्रिस्तावंतं जयति । यस्यैवं विदुष एवमेनस्विनोऽवभृथमभ्यव्यन्ति । " इति याज्ञवल्क्यस्मृतेः (३।२३७) 

। विश्वरूपाचार्यकृत व्याख्यायां जाबालब्राह्मणम युलिखितम् । ततोऽग्न्यागारकरणं समचतुरस्रं पंचारत्नि दक्षिणपूर्वे द्वारे रत्निके " इति जाबालश्रुतेर्मानाद्युपलब्धम् एवं जाबालब्राह्मणस्योल्लेखो भर्तृयज्ञानुसारिस्थपतिगर्गपद्धतावावसध्याधानप्रकरणे समागतः । " गालवा एव हस्वान्प्रयुंजीरन् " इति व्याकरणमहाभाष्ये ( १ । १ । ४४ ) गालवशाखोपवर्णिता । सोमप्रकरणे " सावित्रनिवृत्तिः श्रुतिविरोधाभ्याम् " इत्यातिथ्येष्टिविषयक सूत्रव्याख्याने "एवं च बैजवापायनाचार्येण सूत्रितं न सावित्रमाहेतीति" पितृभूतिभाष्यात् । "उदवसानीयाय माग्नेयः । पंचकपालः समारूढनिर्मथिते " इति पितृभूतिकर्कानन्तदेवैर्वैजवापीया शाखा निर्दिष्टा । " ओझिहायनकैर्माध्यन्दिनमतानुसारिभिः । अवग्रहो यदा नीच उच्चगो मध्यतः कचित् ॥ ताथाभाव्यो भवेस्केपस्तनूनपत्रेति दर्शनम् । पदपाठे तु भवति कंप इति " इति प्रातिशाख्यदीपिकायामौवेयशाखोल्लेखः । 

66 

66 

"" 

"" 

66 

। 

 । 

( १७ ) 

" समुद्रो वा एष यदहोरात्रस्तस्यैतेऽगाधतीर्थे यत्सन्धी तस्मात्सन्धी होतव्यमिति कात्यायनब्राह्मणं भवति । नक्षत्रं दृष्ट्वा 

प्रदोषे निशायां वा सायम् । " इत्यन्धिनौयानमीमांसायां कात्यायनब्राह्मणमुद्धृतम् । एवं प्रतिशाखं संहिता ब्राह्मणानि च पृथक्पृथगेव सन्ति || 

कल्पाश्च प्रामुख्येन त्रिविधाः -गृहां, श्रौतं, धर्मश्चेति । शुक्लयजुषां पंचदशशाखीयानां पारस्करापरनामधेयकात्यायनचरणैः प्रणीतं पारस्करगृह्यसूत्रं कात्यायनश्रौतसूत्रं धर्माशपूरकं यज्ञपार्श्वादि चैकमेव न प्रतिशाखं पृथक्पृथगिति । एतत्कल्पां शत्रयपूरकतय परिशिष्टसूत्राणि श्रीयाज्ञवल्क्यतनुजनुषा भगवता कात्यायनेन प्रणीतानि । संहितायां सूत्रेषु च के के विषयाः, का वाऽऽनुपूर्वी, अन्तर्विभागाश्च कथं, इत्यादिः प्रपंचोऽस्मदीये प्रकाशिते महाराष्ट्रभाषामये याज्ञवल्क्यचरित्रे उत्तरार्धे वैदिकवाङ्मयपरिचयेंऽशे विलोक्यताम् । नात्र विस्तरमिया प्रपंच्यते ॥ 

1 

### शतपथब्राह्मणम् । 

शुक्लयजुषां ब्राह्मणान्यपि संहितावत्पंचदश भवन्ति । तेषामुल्लेखास्तूपरि दर्शिता एव । तेषां सर्वेषामपि शतपथब्राह्मणमिति सामुदायिकी संज्ञाऽऽस्ते यथा सर्वासां संहितानां वाजसनेयी श्रुतिः, वाजसनेयी संहिता, इति सामुदायिकी संज्ञा भवति तथेति । अपि चैषां संहिताब्राह्मणानां स्वस्वशाखाप्रदर्शकमप्यन्यन्नाम कण्वब्राह्मणं, माध्यन्दिन ब्राह्मणं, जाबालब्राह्मगं, इत्यादि वर्तते । तथा च ज्ञापितं श्रीसायणाचार्यैः कण्वसंहिताभाष्योपक्रमे" यद्यप्ययं वेदः स्वयम्भूपरमेष्ठ्यादिपरम्परया प्राप्त आदित्यशिष्येण याज्ञवल्क्येन बहुभ्यः शिष्येभ्य उपदिष्टः, तथापि महता तपसाऽऽराधितस्येश्वरस्यानुग्रहात्कण्वसम्बन्धितथैव लोके प्रख्यायते । तमेतं काण्ववेदमधीयते विदन्ति वेति व्युत्पत्त्या कण्वशिष्यप्रशिष्यादिपरंपरया वर्तमानाः सर्वेऽपि काण्वा इत्युच्यन्ते । एवं ज्ञात्वा जाबालादिषु द्रष्टव्यम् । इति । एषु च ब्राह्मणेषु इदानीं माध्यन्दिनशतपथब्राह्मणं कण्वशतपथब्राह्मणं चेति द्वे एव ब्राह्मणे उपलभ्येते । अन्यानि तु संहितावदध्ययनतो ग्रन्थतश्च विलुप्तानि दृश्यन्ते || 

### शुक्लयजुर्वेदे द्वौ समाम्नायौ । 

" 

पंचदशसु शाखासु प्राधान्येनमे द्वे शाखे एवाधिकृत्य मध्ये मध्येऽन्यशाखा उपसंहृत्य च भगवान्कात्यायनः सूत्राण्यरचत् । एतच्च स्पष्टमुक्तं कर्कोपाध्यायैः " ममाग्ने वर्चः " ( का.श्रौ. सू. २ । ३ ) इति सूत्रव्याख्यायां" शाखाद्वयमधिकृत्य तात्पर्येणानुप्रवृत्त आचार्य: " इत्यादिना । तेन च शुक्लयजुः पंचदशशाखासु माध्यंदिनी काण्वी चेति द्वे शाखे प्रधानतमे स्तः । उर्वरितासु त्रयोदशसु च काश्चन शाखा माध्यंदिनानुगाः काश्चन शाखा: काण्वानुगाश्च संति । अनुगत्वं च समाम्नायाश्रयेण, समाम्नायो नामाध्ययनधर्मः क्रतुधर्मश्च । ननुकोऽयमध्ययनधर्मः क्रतुधर्मश्च कथं प्रवृत्त इत्यपेक्षायां कथ्यते । यदा याज्ञवल्क्येन भगवतत्रयीतनोर्वेदाः संप्रातास्तदा कृष्णयजुषः श्रुतर्षेर्बोधायनस्यात्म भूर्महामुनिः कण्वो याज्ञवल्क्यं शिष्यत्वेनोपगम्य तस्माच्छुक्लयजूंष्यधिगतवान् । परंतु स्वपितृकुलस्याभिमानवशेन यकारखकारोच्चारणाद्यध्ययनधर्मं याज्ञवल्क्यस्य न स्वीचक्रे । तथा मालसुतोद्वाहाद्या आचाराः तथाऽवभृथादौ दशाहुतिपक्षादिक्रतुधर्माः स्वपितृकुल्या एवांगीकृताः । अयं च कथांश आदित्यपुराणे" बौधायन पितृत्वाश्च प्रशिष्यत्वाद्दिवस्पतेः । शिष्यत्वाद्याज्ञवल्क्यस्य कण्वोऽभून्महतां महान् इत्यादिना सूचितः । तात्पर्य तु शुक्लयजुः पंचदशशाखाप्रवर्तकश्रुतर्षीणां मध्ये रः कुलोत्पन्नास्ते कण्वसमान्नायिनः । ये च विश्वामित्रगणोत्पन्नास्ते माध्यंदिनसमाम्नायिनः । एतच्च “सोऽहं कौशिकपक्षः शिष्यः कात्यायनः " इति प्रतिज्ञापरिशिष्टस्थकात्यायनवचसा, 

ता वाऽएता: षडाहुतयो भवंति । षड्वा ऋतवः संवत्सरस्य । संवत्सरो वरुणः । तस्मात्षडाहुतयो भवंति ॥ १८ ॥ एतदादित्याना

३ 

" 

" 

(१८) 



! 

मयनम् । आदित्यानीमानि यजूंषीति वा आहुः । स यावदस्य वशः स्यात्एवमेव चिकीर्षेत् । यद्युएन मितेरथा यजमानः कर्तवै ब्रूयात् । इतरथो तर्हि कुर्यात् । एतानेव चतुरः प्रयाजानपबर्हिषो यजेत् । द्वावाज्यभागौ वरुणमग्नीवरुणौ । द्वावनुयाजावप बर्हिषौ । तद्दश । दशाक्षरा वे विराट् । बिराड्वै यज्ञः । तद्विराजमेवैतद्यज्ञमभिसंपादयति ॥ १९ ॥ एतदंगिरसामयनम् । अतोऽन्यतरत्कृत्वा " इत्यादिशतपथब्राह्मण ( ४ । ४ । ५। १९-२१ ) निर्वचनेन च स्पष्टं दरीदृश्यते । अयं च शाखाभेदस्त्वध्ययनधर्ममात्रभेदेन, न तु कर्मणा प्रयोगकल्पानामैक्यात् । एवमन्येष्वपि वेदेषु भिन्नभिन्नसमाम्नाया वर्तते त इह विस्तरभिया न प्रपंच्यन्ते । जिज्ञासु भिरस्मत्प्रकाशिते याज्ञवल्क्यचरित्रे महाराष्ट्रभाषामये द्रष्टव्याः ॥ 

### कण्वशतपथब्राह्मणे काण्डादिकम् । 

काण्डांकः । काण्डनामानि. 

अध्यायाः ब्राह्मणानि. 

कण्डिकाः 

१ 

एकपात्काण्डम् . 

२२ 

२७६ 

२ 

हविर्यज्ञकाण्डम् . 

८ 

३२ 

५३२ 

३ 

उद्धारिकाण्डम्. 

२ 

२२ 

१२४ 

४ 

oc 

अध्वरम्. 

९ 

३६ 

६४९ 

५ 

ग्रहनाम. 

८ 

३८ 

९७४ 

kaus 

वाजपेयकाण्डम् . 

२ 

७. 

७०० 

9 

७ 

राजसूयकाण्डम्. 

५ 

१९ 

२८९ 

८ उषासंभरणम् . 

८ 

२७ 

५११ 

९ 

हस्तिघटकाण्डम् . 

५ 

१६ 

२५७ 

१० 

चितिकाण्डम् 

५ 

२० 

२४३ 

११ 

साग्निचिति. 

२० 

४३७ 

१२ 

अग्निरहस्यम्. 

६ 

२८ 

२८६ 

१३ 

अष्टाध्यायी. 

८ 

३१ 

२४१ 

१४ 

मध्यमम्. 

९ 

२८ 

३९२ 

१५ 

अश्वमेधकाण्डम् . 

८ 

४४ 

३०८ 

१६ 

प्रवर्ग्यकाण्डम् . 

२ 

< 

१९२ 

१७ 

बृहदारण्यकम् . 

६ 

४७ 

२९५ • 

१७ 

१०४ 

४३५ 

६८०६ 

 । 

माध्यंदिन शतपथाब्रह्मणे काण्डादिकम् । 

( १९ ) 

काण्डाः 

काण्डनामानि. 

अध्यायाः 

प्रपाठकाः । ब्राह्मणानि: कण्डिकाः 

१ 

हविर्यज्ञम् . 

९ 

३७ 

८३७ 

२ 

एकपादिका (एकवै ) 

६ 

५ 

२४ 

.९४९ 

३ 

अध्वरम्. 

९ 

Vo 

३७ 

८५९ 

४ 

ग्रहनाम 

දී 

३९ 

६४८ 

५ 

सवम् 

५ 

४ 

oc 

२५ 

४७१ 

७ 

८ 

उषासम्भरणम् 

हस्तिघटम्. (षट् ) 

चितिः 

८ 

५ 

२७ 

५३० 

می 

४ 

१२ 

३९८ 

9 

४ 

OC 

२७ 

४३७ 

९ 

संचितिः 

५ 

४ 

१५ 

४०२ 

१० 

अग्निरहस्यम् 

६ 

20 

३१ 

१६९ 

११ 

अष्टाध्यायी (संग्रहः ) 

८ 

४ 

.co 

४.३७ 

१२ 

मध्यमम्. ( सौत्रामणी) 

९ 

४ 

50 

२९ 

४५९ 

१३ 

अश्वमेधम् 

८ 

४ 

४३ 

४३२ 

१४ 

बृहदारण्यकम् 

५० 

७९६ 

१४ 

१४ 

१००. 

६८ १३८ ७६२४ 

+ 

संकलनया. 

लोकसंख्या २४००० अक्षरसंख्या ७६८००० 

एवमुमयत्र काण्डाध्यायप्रपाठकुब्राह्मणकण्डिकाख्यैरन्तर्भेदैर्ब्रथविमागो वर्तते । स च ब्रह्मयज्ञादिनित्यस्वाध्यायादिविधावध्ययनाध्यापनाद्यौपयिकतयेष्ट इति सूत्रकारः " ॐकारमुक्त्वा त्रिश्व सावित्रीमध्यायादीन्प्रब्रूयात् (पार. गृ. सू. २।१०।१८) "क्षपणं प्रवचनं च पूर्ववत्" ( पार. गु. सू. २ । १२ । ४ ) इत्युपाकर्मोसर्जनसूत्राम्यां ज्ञापितम् । तत्र माध्यन्दिनशतपथे प्रपाठकात्मको विभागोऽस्ति काण्वीये शतपथे तु स सुतरां नास्ति । तेन प्रपाठकात्मको विभागो वैदिकैरेव समयं ग्रन्थं कण्ठस्थीकर्तुं प्रकल्पित इति समापतति । अतः सोऽनार्ष इत्यप्यामाति । तथा शतपथान्तर्वर्त्तिनां ब्राह्मणानां स्वस्वप्रतिपाद्यविषयापेक्षया सृष्टिब्राह्मणं, संभारब्राह्मण, क्षत्रब्राह्मणं, उद्गीथब्राह्मणं, प्राणविद्याब्राह्मणं, मण्डलब्राह्मण, इत्याद्याः संज्ञा माष्यकृद्भिर्व्यवहारार्थं दत्तास्ता सर्वा मंत्र विस्तरभिया दातुं न शक्नुमः । जिज्ञासु मिस्ता भाष्ये ऋजुपाठादौ चैव तत्र रामः ॥ 

( २० ) 



### माध्यन्दिनकण्वशतपथयोर्विषयक्रमः | 

माध्यन्दिनशतपथे प्रथमकाण्डमारभ्य नवमकाण्डपर्यन्तं एकं पिण्डपितृयज्ञं वर्जयित्वा प्रायः माध्यन्दिनसंहितायाः क्रमेण विषयाः समागताः । संहितायां पिण्डपितृयज्ञो दर्शपूर्णमासानन्तरमस्ति ब्राह्मणे त्वाधानानन्तरमित्येतावान्भेदः । अवशिष्टेषु दशमादिकाण्डेषु संहिताक्रमेणैव विषयक्रमो दृश्यते । काण्वमाध्यन्दिनयोः संहितायाः प्रारंभो दर्शपूर्णमासयागमारभ्यैव वर्तते । परंतु शतपथब्राह्मणारंभ उभयोरपि भिन्नः । माध्यंन्दिनशतपथप्रारंभो दर्शपूर्णमासमारभ्य काण्वशतपथप्रारंभस्त्वाधानमारभ्य वर्तते । अर्थान्माध्यंदिनकण्वशतपथयोः प्रथमद्वितीययोः परस्परं विपर्ययः । अन्यत्सर्वं प्रायः समानं कचित्क्वचिद्विषयक्रमवैपरीत्यमप्यास्ते । तच्चोभयब्राह्मणयोरग्रिमयोः स्थूलविषयसूच्योर्दर्शनेन सहजतया ज्ञायेत ॥ 

#### माध्यंदिनशतपथे
काण्डांक: 

१दर्शपूर्णमासेष्टिः ॥ 

माध्यंदिनशतपथे । 

विषयाः 

२आधानपुनराधाने, अग्निहोत्रं, उपस्थानं, प्रवत्स्यदुपस्थानं, आगतोपस्थानादि, पिण्डपितृयज्ञः, 

आग्रयणं, दाक्षायणयज्ञः, चातुर्मास्ययागः ॥ 

३ – सोमयागो दीक्षाभिषवपर्यंतः ॥ 

४सोमयागे सवनत्रयगतं कर्म, षोडशीप्रभृतिसोमसंस्थाः, द्वादशाहयागः, त्रिरात्राहीनदक्षिणा, 

सत्रधर्माः ॥ 

५जाजपेययागः, राजसूययागः ॥ 

६उषासम्भरणम्, विष्णुक्रमः, वात्सप्रोपस्थानम्, वनीवाहनकर्म ॥ 

७-चयनयागः, गार्हपत्यचयनं, निर्ऋतिचयनम्, अग्निक्षेत्रसंस्कारः, दर्भस्तम्बाद्यपस्यासाद

नान्तं कर्म ॥ 

८प्राणभृत्सादनादि, चयनसमाप्तिः ॥ 

९शतरुद्रिय होमादि, विष्ण्यचयनम्, पुनश्चितिः, चित्युपस्थानम् ॥ 

१०चितिसम्पत्तिः, चयनयागस्तुतिः, चित्यपक्षपुच्छविचारः, चित्याग्निवेदिमानम्, तत्सम्पत्तिः, चयनकालादिकम्, चित्याग्नेश्छन्दोऽवयवसम्पत् संवत्सरतदवयवसम्पत्, यजुष्मतीलोकम्पृणादिकयोः संख्या, उपनिषद्रूपेणाग्नेरुपासना, मनःसृष्टिः, लोकादिरूपेणाग्नेरुपासना, अग्नेः सर्वतोमुखत्वम्, संप्रदाय प्रवर्तक ऋषिवंशः, इत्यादि ॥ 

११आधानकालः, दर्शपूर्णमासदाक्षायणयज्ञयोरवधिः, दाक्षायणयज्ञः, पथिकृदिष्टिः, अभ्युदितेष्टिः, दर्शपूर्णमासीयपदार्थानामर्थवादाः, अग्निहोत्रीयार्थवादः, ब्रह्मचारिणः कर्तव्यम्, मित्र विन्देष्टिः, हविःसमृद्धिः, चातुर्मास्यार्थवादः, पंचमहायज्ञाः, स्वाध्यायप्रशंसा, प्रायश्चित्तानि, अश्वदाभ्यग्रहौ, अध्यात्मविद्या, पशुबन्धप्रशंसा, हविर्यज्ञसव विधयोर्लक्षणम्, षड्ढोतृहोमः ॥ 

१२सत्रे दीक्षाक्रमः, सत्राणि, पृष्ट्याभिप्लवस्वरसामविषुवन्महाव्रतप्रभृतीनां निरूपणम्, गवामय

नम्, अग्निहोत्रप्रापश्चित्तम्, सौत्रामणीयागः मृतकाग्निहोत्रम्, मृतकदाहः, ॥ 

११अश्वमेधः, तद्गतप्रायश्चित्तम्, पुरुषमेधः, सर्वमेधः, दशरात्रः, पितृमेधः । 

 । 

(२१) 

१४प्रवर्ग्यकर्म, धर्मः, महावीरः, प्रवर्योत्सादनम्, प्रवर्ग्यकर्तृनियमाः, ब्रह्मविद्या, काम्यं 

श्रीमन्थपुत्रमन्धादिकम्, वंशः इत्यादि । 

काण्डांकः 

### कण्वशतपथे । 

विषयाः 

१-आधानपुनराधाने, अग्निहोत्रम्, आग्रयणम्, पिण्डपितृयज्ञः, दाक्षायणयज्ञः, उपस्था

नादि, चातुर्मास्ययागः । 

२--दर्शपूर्णमासेष्टिः । 

३अग्निहोत्रीयोऽर्थवादः, दर्शपूर्णमासीयोऽर्थवादः । 

४सोमयागदीक्षा, अभिषवादि कर्म च । 

५सोमयागः, सवनत्रयगतं कर्म, षोडशीप्रभृतिसोमसंस्थाः, द्वादशाहयागः, त्रिरात्राहीन

दक्षिणा, चतुस्त्रिंशद्धोमः, सत्रधर्माः । 

६वाजपेययागः । 

७राजसूययागः | 

८उषासम्भरणम् । 

९१२ चयनयागः । 

१३आधानकालः, पथिकृदिष्टिः, प्रयाजानुमन्त्रणम्, शंयुवाकः, पत्नीसंयाजः, ब्रह्मचर्यम्, 

दर्शपूर्णमासशेषः, पशुबन्धः । 

" 

१४दीक्षाक्रमः, पृष्ठयामिप्लवादि, सौत्रामणीयागः, अग्निहोत्रप्रायश्चित्तम्, मृतकाग्निहोत्रम् | १५अश्वमेधः । 

१६सांगोपांगं प्रवर्ग्यकर्म । 

१७ब्रह्मविद्या । 

## शतपथब्राह्मणस्य स्वरूपम् । 

"" 

सामान्यस्वरूपं तु पूर्व प्रपंचितम् । इदानीं विशेषस्वरूपं निगद्यते । तथा च तदुक्तं कात्यायनेन् “ विधिनिन्दा प्रशंसाऽध्यात्ममधिदेवतमधिभूतमनुवचनं परकृतिः पुराकल्पः सृष्टिरिति ब्राह्मणम् ( का .तृ.प्र.प. सूत्रे ) क्रमेणैषामुदाहरणानि १विधिः" स एष उभयत्राच्युत आग्नेयोऽष्टाकपालः पुरोडाशो भवति " ( श. प. १ । १ । १ । १ ) इति । २निन्दा" तदु ह स्माहापि वर्कुर्वाष्णों भाषान्मे पचत, न वा एतेषां हविगृहन्तीति तदु तथा न कुर्यात् " ( श. प. १ । १ । १ । १० ) इति । ३प्रशंसा" अग्निर्वै देवानामृदुहृदयतमः । यं वै मृदुहृदयतमं मन्येत तमुपधावेत् । तस्मादग्नय एव ( श. प. १ । १ । २ । १० इति । ४अध्यात्मम्" अथाध्यात्मम् । प्राणो वा अर्कः । तस्यान्नमेव कम् । अन्नं हि प्राणाय कम् । इति नु एवार्कस्य " ( श. प. १० । ६ । २ । ७ ) इति । ९अधियज्ञम्" अथाधियज्ञम्यदेवानावन्नमुपधीयतेतदन्नम् । या आपस्तत्पानम् । परिश्रित एव श्रीः " इत्यादि ( श. प. १० । २ । ६ । १७ ) इति । ६अधिदेवतम्"अथाधिदेवतम्या पै सा वागग्निरेव सः । यत्तचक्षुःअसौ स आदित्यः" इत्यादि (श. प. १० । ३ । ३ । ७ ) इति । ७अधिभूतम्" तस्मादातुर्यावती वेदिस्तावती पृथिवी, इति " इत्यादि (श. प. १ । १ । १ । ७ ) इति । अथवा " अयं वाव लोक एषोऽनिश्चितः । तस्याप एव परिचितः 

।२।५ 

66 

( २२ ) 

(6 

"" 

99 



99 

इत्याद्यभिधायान्ते एनं भूतमेतत्सर्वमभिसम्पद्यते " ( श. प. १० । ५ । ४ । १ ) इति । ८-अनुवचनम्" अग्निर्वे हिमस्य भेषजम् " ( रा. प. १२ । ६ । १ । १ ) इति । ९परकृतिः" पुरुषो ह नारायणोऽकामयत " इत्यादि ( श. प. १३ । ५ । ४ । २ ) इति । १०पुराकल्पः" एतेन हेन्द्रोतो दैवापः शौनको जनमेजयं पारिक्षितं याजयाञ्चकार " इत्यादि ( श. प. १३ । ५ । ४ । २ ) इति । ११सृष्टि:" असद्वा इदमग्र आसीत् " इत्यादि ( रा. प. ६ । १ । १ । १ ) इत्येवमेकादशचा स्वरूपेण शतपथब्राह्मण प्रवचनशैली कात्यायनेन प्रत्यभिज्ञापिता । वाचस्पति मिश्रेस्त्वन्यथा प्रत्यभिज्ञापिता । तथाहि नैरुक्त्यं यस्य मन्त्रस्य विनियोगः प्रयोजनम् । प्रतिष्ठानं विधिश्चैव ब्राह्मणं तदिहोच्यते । इत्येवं याज्ञवल्क्यस्य ब्राह्मणस्य तु लक्षगम् " इति । अस्योदाहरणम् -" अथाभ्याधाय जपति " " सूर्यस्त्वा पुरस्तात्पातु कस्याश्चिदभिशस्त्यै " ( वा. सं. २ । ५ ) इति । " गुप्त्यै वाऽअमितः परिधयो भवति । अथैतत्सूर्यमेव पुरस्ताद्गोप्तारं करोति । नेत्पुरस्तान्नाष्ट्रा रक्षांस्यभ्यवचरानिति । सूर्यो हि नाष्ट्राणां रक्षसामपहन्ता " ( श. प. १ । ३ । ४ । ८ ) इति । अत्र बाचस्पतिमिश्रोक्ताः सर्वेऽप्यंशाः सुस्पष्टाः प्रतीयन्ते । बृहदारण्यकोपनिषच्छ्रुत्या तु इतोऽन्यथैव प्रत्यभिज्ञापिता । सा चेत्थम् -" इतिहास : पुराणं विद्या उपनिषदः श्लोकाः सूत्राण्यनुव्याख्यानानि व्याख्यानानि " (बृ. उ. २ । ४ । १० ) इति । क्रमेणैषामुदाहरणानि१इति

उर्वशी हा सराः 

( श. प. ११ । १ । १ । १ ) इति । २पुराणम्" असा इदमग्र आसीत् ( श. प. ६ । १ । १ । १ ) इति । ३विद्या" देवजनविद्या वेदः सोऽयमिति " ( रा. प. १३ । ४ । ३ । १ ० ) इति । ४–उपनिषदः" प्रियमित्येनदुपासीत " ( श. प. १४ । ६ । १० । ३ ) इति । ५श्लोकाःब्राह्मणप्रभवा मन्त्राः" तदप्येते श्लोकाःअणुः पंथा वितरः " इत्यादयः (श. प. बृ. १४। ४ । २ । ११ ) इति । ६सूत्राणि वस्तुसंग्राहकवाक्यानि वेदे" आत्मेत्येवोपासीत " ( श. प. बृ. १४ । ४ । २ । २८ ) इति । ७अनुव्याख्यानानि मन्त्र विवरणानि । अथवा, वस्तुसंग्राहकवाक्यानां विवरणवाक्यानि" प्राणा वै सत्यम् " ( श. प. १४ । ५ । १ । २३ ॥। १४ । ५ । २ । ३ ) इत्यादि शिशुमूर्तामूर्तब्राह्मणे । ८-व्याख्यानानिअर्थवादाः । अथवा, " मेवया हि तपसाऽजनयत्पिता " ( श. प. १४ । ४ । ३ । २) इत्यादीनि मन्त्रविवरणानि । एवं त्रिविधा प्रवचनशैली दृश्यते । सा विषयपार्थक्यानुरोधेनेष्टेव भवतिं, न परस्परोपमदं सहते । ये तु विध्यादीनां सूक्ष्माः उत्पत्तिविधिरधिकारविधिर्विनियोगविधिरित्याद्या भेदा मीमांसानुशासने प्रसिद्धास्ते सर्ववेदतद्गतशाखासाधारणाः इति विस्तरभिया नात्र प्रपंच्यन्ते । ते तत एवावगन्तव्याः । तथा प्रकृतशतपथस्थ विविध विषयाणामवगाहनं तदध्ययनाध्यापनेनैव कर्तव्यम् । नात्र विस्तरभिया तदपि प्रपंच्यते । यदि प्रपञ्चयिष्यामि तदा न जानेऽयमुपोद्वातः कियत वृद्धिं गमिष्यति । अतस्ततो विराम, एव श्रेयस्कर इति मन्ये । 

हास: 

66 

66 

4 

## शतपथब्राह्मणस्य संज्ञाऽऽन्वर्थक्यम् । 

99 

66 

66 

.66 

शतपथब्राह्मणम् ” इतीयं संज्ञा च तस्य शताध्यायात्मकत्वात् । तथाच शतपथव्युत्पत्तिरपि शतं पन्थानो मार्गा नामाध्याया यस्य तच्छतपथम् " इति तदनुगुणैव जायते । तदुक्तं स्पष्टतया भाषिकसूत्रभाष्ये शतपथवत्ताण्ड्यभाल्लविनां ब्राह्मणस्वराः इत्येतत्सूत्रव्याख्यानावसरे शतपथश्च शताध्यायैः " इति । यद्यपि कण्वशतपथस्य चतुरुत्तरशताध्यायाः सन्ति तथापि तस्य छत्रिणो यान्ति ” इति न्यायेन शतपथसंज्ञा चरितार्था भावयितव्या तत्रापि शतपथसंज्ञाया रूढत्वात् इति । किञ्च तृतीये प्रतिज्ञापरिशिष्टे कात्यायनेन शतपथब्राह्मणे “ षष्टिपथोऽशीतिपथोऽनवद्यः सम्मितः पंचदशपथ: " इत्यनेन ' षष्ट्यध्यायसंमितो भागः षष्टिअशीत्यध्यायसंमितो भागोऽशीतिपथः, पञ्चदशाध्यायसंमितो भागः पञ्चदशपथः ' इतीमा अवान्तर

पथः, 

66 

 । 

(२३) 

विभागसंज्ञाः प्रतिपादिताः । प्रथमं द्वितीयं च काण्डं पञ्चदशाध्यायाः, एतदन्तेन प्रन्धेन हविर्यज्ञियापरनामकमैष्टिकं याज्ञिकं सर्व निरूपितम् । तेनैतत्प्रकरणस्य पञ्चदशपथसंज्ञा सार्थका भवति । प्रथमहविर्यज्ञकाण्डादारम्य संचितिनामनवमकाण्डपर्यंतं षष्टयध्यायाः तृतीयकाण्डादारम्य एतदन्तेन ग्रन्थेन आध्वारिकापरनामकं सौमिकं याज्ञिकं सर्व निरूपितमित्येतत्प्रकरणपर्यन्तस्य प्रन्यस्य षष्टिपथसंज्ञा युक्तैव भवति । प्रथमकाण्डादारभ्य द्वादशकाण्डीयषडभ्याग्यन्तमशीत्यध्यायाः, अग्निरहस्याख्यदशमकाण्डमारम्य मध्यमसंज्ञकद्वादशकाण्डीयषडघ्याय्यन्तेन ग्रन्थेन उत्तरक्रतुयाज्ञिकं सर्व निरूपितम् । तेनैतत्प्रकरणपर्यन्तस्य ग्रन्थस्याशीतिपथसंज्ञा युक्तियुक्ता भवति । अवशिष्टेरध्यायैः सौत्रामण्यश्वमेधादियागाः पूर्वमनुक्तास्ते ब्रह्मविद्या चेति निरूपितम् । तेन परिशेषोत्तरभागनिरूपकप्रन्यांते प्राग्दर्शितया आदितोऽध्यायगणनया पद्धत्या समग्रो ग्रन्थः शतपथसंज्ञकः इति । 

6 

## एतदध्ययनपद्धतिः । 

शतपथषष्टिपथशब्दाभ्यां “ ऋतूक्थादिसूत्रान्ताट्ठक् " ( पा. सू. ४ । २ । ६० ) इति सूत्रस्थेन " शतषष्टेः षिकन्पथः " शतशब्दात्षष्टिशब्दाच्च परो यः पथिन्शब्दस्तदन्तात् धिकन्वाच्यः " इति वार्तिकेन विकन्प्रत्यये विहिते शतपथमधीते शतपथिकः, षष्टिपथमधीते षष्टिपथिकः इति शब्दौ सिध्यतः । आशीतिपथ: पांचदशपथः इतीमौ शब्दौ तु अध्येत्रणन्तौ संगमनीयौ । तथा " अव्ययं विभक्तिसमीप ० " ( पा. सू. २१११६ ) एतत्सूत्रस्थांतशब्दोदाहरणे " अग्निप्रन्थपर्यन्तमधीते साग्निः " " अग्निशब्दश्च तद्वो के ग्रन्थे वर्तते " इति तद्व्याख्यातारः । अग्निशब्देन चयनयागो रूढया विवक्षणीयः तदन्तप्रन्थस्याध्ययनं साम्नीति यावत् । पूर्वमेतदुक्तप्रणाल्या शतपथाध्ययनपरिपाटी आसीदिति प्रतीयते । इयं च पद्धतिरिदानीं लुतैव । यत्र कुत्रचन वैरल्येन शतपथाध्ययनपरम्पराऽऽस्ते सा एतद्विसदृशी । तथा च श्रीक्षेत्रनाशिके बडोदाराजधान्यां मुल्हेरक्षेत्रे च शतपथाध्ययनपरम्पराऽद्याप्यास्ते परंतु सा चतुर्दशकाण्डमध्यात्कश्चिद्विशिष्टानष्टौ प्रपाठकान्विचित्य तावन्तः कंठस्थीकरणीया इत्येवंरूपा प्रवर्तमानाऽस्ति । ते चाष्टौ प्रपाठका इमेप्रथमकाण्डस्थाः क्रमेणादितस्त्रयः, द्वितीयकाण्डस्थौ क्रमेण द्वौ, तृतीयकाण्डस्थ एकः प्रथमः, पञ्चमकाण्डस्थ एकः प्रथमः, एकादशकाण्डस्थ एकः प्रथमः एवमष्टौ । इति । अस्तु, वैदिकैरियमनार्षी पाठप्रणालीं त्यक्त्वा पुनरार्षी उपरि दर्शिता प्रणाली प्रवृर्तनीयेति तान्प्रत्यस्माकं विज्ञप्तिः ॥ 

यथा शतपथस्योपरितना विभागाः कात्यायनेन विभाजिताः तथा महाभारते ऽपि श्रीव्यासमुनिना केचन विभागाः कृता दृश्यन्ते । तथा चोक्तं तेन " ततः षष्टिपथं कृत्स्नं सरहस्यं ससंग्रहम् । चक्रे सपरिशेषं च सोत्तरं च प्रहर्षतः " इति ( महाभारते शांतिपर्वणि मोक्षधर्मे ४३ अ. १६ श्लो. ) प्रथमकाण्डादारभ्य नवमकाण्डपर्यन्तानि काण्डानि षष्टिपथ इति पूर्व प्रोक्तमेव । दशमं काण्डं रहस्यमर्थादग्निरहस्यसंज्ञकं प्रागुक्तकर्मणां रहस्यप्रतिपादकत्वात्तत्सहितम् । एकादशं काण्डं संग्रहं प्रागुक्तकर्मापेक्षितानुक्तसंग्राहकत्वात्तत्सहितम् । द्वादशत्रयोदशकाण्डे चतुर्दशकाण्डान्तर्गतप्रवर्ग्यकाण्डं च परिशेषः उक्तकर्मणां अवशिष्टकर्माभिधायकत्वात्तत्सहितम् । चतुर्दशकाण्डान्तर्गता षडध्यायी मधुयाज्ञवल्क्यखिलकाण्डत्रयवती बृहदारण्यकोपनिषत् उत्तरं कर्मोत्तरकालिकज्ञानकाण्डप्रतिपादकत्वात्तत्सहितम् । एतादृशषष्टिपथमर्थात्समयं शतपथं याज्ञवल्क्यः चुके प्रवचनविषयीचकारेति तदर्थः ॥ 

## प्रो. ऎग्लिंगप्रभृतिकृताक्षेपप्रत्याख्यानम् । 

अत्र च द्वादशकाण्डस्य मध्यममिति नामधेयाश्रयेण प्रो. एलिंग्प्रभृतयः स्वीयशतपथ भूमिकायां बहुतरं कल्पनाजालं निर्ममिरे । तेषामाशयस्तु" यतो द्वादशकाण्डस्य ! मध्यमं काण्डम् ' इति संज्ञातस्तदानी

"( २४ ) 



न्तनदिष्ठे १०-१४ इमान्येव पञ्चकाण्डानि प्रधानानि प्राचीनानि च समासन् । तदनन्तरं च अर्वाक्तनानि १-९ काण्डानि संयोजितानि स्युः " इति । परन्तु नैतयुक्तियुक्तमुत्पश्यामः । महाभारते एतद्वैपरीत्येन १९ काण्डानि प्रधानानि तदितराणि १०-१४ तत्परिपोषकानि इति भंग्यन्तरेण प्रतिपादितत्वात् । द्वादशकाण्डस्य मध्यमसंज्ञा तु तद्गतप्रतिपाद्य विषयसाधारण्येनास्ति । नैतत्तिरोहितं विपश्चिताम् । तात्पर्यन्तु उपर्युक्तमहाभारतविरोधेन प्रतिहतत्वादुपेक्ष्यमेव किल तद्वचः । यच्चान्यत्तेन प्रोच्यते" माध्यन्दिनशब्दो मध्यमवाचकः, तेनेयं माध्यन्दिनी शाखाऽप्यतिप्राचीना स्यादिति न निश्चेतुं शक्यम्” इति । एतदपि न संगच्छते । कुतः माध्यन्दिनशब्दो मध्यमवाचीति क्वापि संस्कृतवाङ्मये न केनापि प्रायुञ्जि । नाप्ययमर्थस्तरमाद्रुढया योगेन योगरूढया वा निर्मच्छति । प्रत्युत यथा “ कण्वेन महर्षिणा दृष्टा शाखा काण्वी " इत्युच्यते तथा " मध्यन्दिनेन मुनिना दृष्टा शाखा माध्यन्दिनी ” इति वक्तव्या । एतदर्थकयोगबलसहकृतया रूढया शाखाविशेषे रूढः । यद्यपीयं शाखा प्राचीनाऽस्ति, तथापि तच्चे कारणमन्यदेव । नेदं कारणम् । तच्च दर्शितं शाखाविभागरूपं पूर्वमेव ॥ 

। 

· 

किंच-शतपथब्राह्मणे ६-१० काण्डेषु महर्षिशाण्डिल्यस्योल्लेखो बहुवारमायातस्तावता पाश्चात्यपण्डितै र्बेवर–एड्लिंग्प्रभृतिभिस्तदनुवक्तृभिः प्रो. भगवद्दत्तमहाशयैरेवमनुमीयते यत् “६१० इमानि काण्डानि शाण्डिल्यमहर्षिप्रणीतानि स्युः " इति । एतच तेषामनुमानमसदेव । उक्तकाण्डेषु शाण्डिल्याचार्याणां मतं तन्नामोल्लेखपूर्वकमनूदितं तथा दशमकाण्डे तन्नाम्ना प्रख्याता शाण्डिल्याग्निविद्या च प्रतिपादिता । नहि तावतोपरिन्यस्तमनुमानं कर्तुं शक्यते ॥ 

किंचज्ञानकोशे डॉ. श्रीवर व्यंकटेश केतकर महोदयैरेवमाक्षिप्यते यत्शतपथब्राह्मणे ये शुक्लयजुर्वेदाचार्या उल्लिखितास्ते अमुक्यमुक्या अमुकोऽमुकः पुत्र इति जननीप्राधान्येन वर्णिता इति । अत्रैतावदेव वक्तुमिष्यतेयदियं वंश परम्परा न जन्यपुत्रपौत्रवंशपरंपरा, किन्तु शिष्यप्रशिष्यात्मिका विद्यावंशपरंपरा इति । तस्याश्च स्त्रीप्राधान्येन वर्णने कारणं श्रीमच्छंकराचार्येण दर्शितं तदेव योग्यम् । तथा चोक्तं तैः " अथेदानीं समस्तप्रवचनवंशः । स्त्रीप्राधान्याद्गुणवान्पुत्रो भवतीति प्रस्तुतम् । अतः स्त्रीविशेषणेनैव पुत्रविशेषणादाचार्य परम्परा कीर्त्यते " इति ( बृह. उप. भाष्ये अन्ते ) ॥ 

। 

अपिच डॉ. महोदयैरुच्यतेषकारस्य खकारः, यकारस्य जकारः, अतिशयोक्तिपूर्णः वकारादिगतद्वित्वयुक्तः स्पष्टोच्चारः इत्यादिनियम विधायक शुक्लयजुः प्रातिशाख्यत एवमपि कल्प्यते यदेषां नवीनानां ब्राह्मणानां वैदिकमन्त्रोच्चारणे काठिन्यं समापन्नमासीत् " इति । अत्रोच्यतेडॉ. . महोदयैः पुराणा ब्राह्मणाः, नवीना ब्राह्मणाः इति स्वकपोलकल्पितं भेदं मत्वोक्ताक्षेपः कृतः, परंतुअयं भेदः प्रमाणशून्यः । केन प्रमाणेनायं भेदस्तैः प्रतिपाद्यते तन्न जानीमहे । यो ब्राह्मणः " यज्ञेन यज्ञमयजन्त " इत्यत्र ' अयजन्त ' अत्रत्यस्य यकारस्य यकारमुञ्चारयितुं शक्नोति तस्य ' यज्ञेन ' अथवा ' यज्ञम् ' अत्रत्ययकारस्य यत्वेनोच्चारो दुर्घटः किम् ? अथवा यो ब्राह्मणः यस्मिन्क्षणे ' षडस्य विष्ठा: ' इत्यादिस्थले ' हा ' इति संयुक्ताक्षरे षकारं षत्वेनैवोच्चारयति तस्मिन्नेव क्षणे तस्य ' षट् ' अत्रत्यः षकारः षत्वेनोच्चारयितुं दुर्घटः किम् ? | कदाऽपि नैवं वक्तुं शक्यते । ' पद्भ्यां शूद्रो अजायत ' इत्यादौ श्रुतोऽन्तिमोऽकारो बह्वचैर्यथाऽध्ययनधर्म इति कृत्वा दीर्घः पठ्यते तथा शुक्लयजुर्वेदिभिरपि षकारः खकारत्वेन यकारो जकारत्वेनाध्ययनधर्मं मत्वा पठ्यते इति जानन्तु डॉ. महोदयं प्रति श्रद्धालवो जनाः । कृष्णयजुर्वेदतः शुक्लयजुर्वेदस्य पार्थक्यं दर्शयितुं वा तस्यायातयामत्वं प्रख्यापयितुं प्रातिशाख्यकृता वकारगतद्वित्वादिपरिभाषा संकलिता । साऽपि पूर्ववदध्ययनधर्मं मत्वा प्रयुज्यते तैः । एतावता डॉ. महोदयामामाक्षेपा असमंजसा इति स्पष्टमभवत् ॥ 

 । 

## शतपथब्राह्मणान्तर्भूता बृहदारण्यकोपनिषत् | 

(२६) 

बृहदारण्यकोपनिषदिएकमागमप्रधानं मधुकाण्डम्, द्वितीयमुपपत्तिप्रधानं याज्ञवल्क्यकाण्डम् । तृतीयमुभयशेषभूतं खिलकाण्डम् एवं काण्डत्रितयं वर्तते । इयं चोपनिषद् प्रन्थतोऽर्थतश्च महत्त्वात्तथाऽस्या ब्रह्मविद्याया विस्तरशः प्रतिपादकत्वात् बृहत्त्वम् । अरण्येऽनूच्यमानत्वादारण्यकत्वम् । ब्रह्मविद्याद्वारा ब्रह्मभावापादकत्वादुपनिषदिति सार्थकं नामधेयमिति । अस्याः कण्वपाठे आदिमे द्वे ब्राह्मणे माध्यन्दिनपाठे न स्तः । ते तु माध्यन्दिनीयपाठे दशमकाण्डे एवान्ते प्रतिपादिते इति वैलक्षण्यं दर्शनीयम् । अन्यदपि आनुपूर्व्या पौर्वापर्यरूपं वैलक्षण्यमस्ति तत्तु पाठतोऽवगन्तव्यम् । विषयसाधारण्यं तूभयोः । सर्वासूपनिषत्सु इयमुपनिषत्स्वं प्राधान्यं प्रख्यापयति सार्वात्म्येन ब्रह्मविद्यायाः प्रतिपादकत्वात् । इति । 

, 

## शतपथब्राह्मणस्य महत्त्वम् । 

तात्पर्यन्तु यः शतपथब्राह्मणं मर्मज्ञतया समग्रमध्येष्यते स यज्ञविद्यायां ब्रह्मविद्यायां तदुपोद्बलकासु बहुलासु विद्यासु सर्वश्रेष्ठतमः पण्डितः सम्पत्स्येत । सम्यक्तयाऽधीते च शतपथब्राह्मणे सर्वेषां वेदानामर्थावगमः सहजतया जायेत । तत्सहैव विविधं वैदिकविषयकं ज्ञानम्, प्राचीनादर्शेतिहासज्ञानं चोत्कृष्टतया भविष्यति नात्र संशयलेशस्याप्यवसरः । एतत्साक्ष्यं शतपथब्राह्मणभाष्योपक्रमकारकाः सायणीयाः श्लोका दास्यन्ति । तथाहि" विजितारातिव्रातो वीरः श्रीहरिहरः क्षमाधीशः । धर्मब्रह्मांध्वन्यः समादिशत्सायणाचार्यम् ॥ ऋग्यजुःसामशाखानामेकैका व्याकृता त्वया । तावता तत्समानार्था ज्ञातुं शक्यास्ततः पराः ॥ वासना विशदा यत्र मन्त्रार्थानामशेषतः । प्रायेणाध्वर्यवं कर्म पूर्ण शाखान्तरैर्विना || करामलकवद्यत्र परं तत्त्वं प्रकाशितम् । या काचित्तादृशी शाखा त्वया व्याख्यायतामिति ॥ सर्वतः सायणाचार्यो विमृश्योदीरितान्गुणान् । माध्यन्दिने शतपथे ब्राह्मणे व्याकरोति तत् " ॥ इति ॥ 

## शतपथब्राह्मणस्य कालः । 

शतपथ ब्राह्मणस्य वेदत्वाविशेषादेव सृष्टयारम्भकका लिकत्वमर्थतः 

· 

सिद्धमेव । सृष्टेर्वेदप्रभवत्वं च प्रागुपन्यस्तमेव । तथाप्यर्वाचां मतमालोच्य कालविषये किंचिद्विविच्यते । यः काल आधुनिकैरुत्पत्तिकालत्वेन स्वीक्रियते सोऽस्माभिः वेदव्यसनैतिह्यालोचनेनाभिव्यंजककालत्वेनोरीक्रियते । एतावदेव वैषम्यमर्वाचां प्राचां च मध्ये इति प्रथममवधेयम् । स चाभिव्यक्तिकालः पं. दीनानाथशास्त्रिचुलेटमहाभागाः स्वे वेदकालनिर्णयाख्यपुस्तके "समे शंकुं निखाय" (का. शु.सू.११११२ ) इति कातीयशुल्बसूत्रस्थस्य " दक्षिणायने तु चित्रां यावदादित्य उपसर्पति । उदगयने स्वातिमेति विषुवतीये त्वंहनि चित्रास्वात्योर्मध्य एवोदयः" इति कर्कभाष्यस्याधारेण वसंतसंपातगणनया कर्ककाल इतः पूर्व १५००० प्राक्तन इति निश्चितवन्तः । अर्थादेतत्पूर्वं सूत्रकालः । अर्थाच्छकपूर्व २३६७५ वर्षात्प्रागेव सूत्राणि समभवन् । ततः पूर्व ब्राह्मणकालः । अर्थाद्यानि ब्राह्मणान्युपजीव्य श्रौतसूत्राणि जातानि तानि ब्राह्मणानि तत्पूर्वाणि अर्थात्तेषां मते शकपूर्व ५४००० वर्षात्प्राग्ब्राह्मणकालः सिध्यति । पं. शंकरबाळकृष्णदीक्षितमहोदयाः स्वे भारतीयज्योतिःशास्त्राख्ये ग्रन्थे " कृत्तिकास्वादधीत । एता ह वै प्राच्यै दिशो न च्यवन्ते । सर्वाणि ह वा अन्यानि नक्षत्राणि प्राच्ये दिशश्चयवन्ते " ( रा. प. २/१/२/२ ) इत्यादि शतपथान्तर्गतप्रमाणेन नक्षत्रगतिविषयक गणित पद्धया स्थूलमानतो ब्राह्मणकालः शकपूर्व ३००० वर्षात्प्रानिश्चितवन्तः । अयमेव काल: भारताचार्यचिंतामणिरायवैद्यमहोदयाः स्वे महाभारतोपसंहारे समादृतवतः । नक्षत्रविज्ञाने ज्योतिषाचार्यव्यंकटेश बापूजीकेतकर महोदय रितः पूर्वं ४९०० वर्षात्प्राक्तनो निश्चितः । स्वनामधन्यबाळगंगाधर टिळकमहाभागैः स्वे वेदकालनिर्णये इतः पूर्व ६००० वर्षात्प्राक्तनो निश्चितः । 

( २६ ) 



"" 

अन्यैरपि विद्वद्भिः सर्वैरयमेवादृतः । तथाऽस्माभिरयमेव कालः प्रकारान्तरेण प्रदर्यते । तथाहि" एतेन हेन्द्रोतो देवापः शौनको जनमेजयं पारिक्षितं याजयाञ्चकार ( श. प. १३ । ५ । ४ । ७ ) इति जनमेजयस्योल्लेखो भूतकालविशिष्टो दृश्यते । अयं च युधिष्ठिरात्पूर्व द्वाचत्वारिंशत्तमस्तत्पूर्वजः पुरुषः । युधिष्ठिरप्रपौत्रो जनमेजयस्त्वस्माद्भिन्नः । तस्यात्र न कोऽपि सम्बन्धः । युधिष्ठिरकालस्तु इतः पूर्वं ५०४० वर्षात्प्राक्तनः । ततः पूर्वं ' प्रतिपुरुष विंशतिवर्षाणि ' इत्येवं द्वाचत्वारिंशत्पुरुषवर्षगणनया ८४० वर्षाणि भवन्ति । इयं च गणना वंशमाने स्थूला परंतु सर्वसाधारणति सर्वैः समादृता । एतेन ९०४०-८४० मिलित्वा १८८० वर्षात्प्राक्तनः कालः शतपथब्राह्मणाभिव्यक्तेः, इति सिध्यति । स्वल्पान्तरस्यादोषत्वाद्युक्तम् ६००० वर्षीणीति । इतोऽप्यधिकतरं विवरणं अस्मत्प्रकाशिते याज्ञवल्क्य चरित्रे द्रष्टव्यम् । नात्र विस्तरभिया वित्रियते । 

1 

## संक्षेपेण याज्ञवल्क्यचरितम् । 

१महामुनिर्याज्ञवल्क्यःचमः कारपुरं वृद्धनगरं ( वडनगर इति उत्तरगुजराथप्रान्ते प्रसिद्धम् ) वा 

अधिवसति स्म । यदा च जनकराजस्य देशिकपदमंगीचकार तदानीं मिथिलामव्युषितवान् । २-अयं च ६००० कालात्पूर्वं संजातः । 

३-असौ विश्वामित्रवंश्यः चारायणः, देवरातः, ब्रह्मरातः, यज्ञवल्कः, वाजसनिः इत्याद्यनेकनामभिः 

प्रख्यातस्य ऋषेः पुत्रः । 

४अयं च श्रीशंकरानुमतसावित्रीशापाद्ब्रह्मणस्त्रिगुणात्मकस्यादित्यस्य राजसोंऽशाच्चारायणमुनेस्तपसा 

सन्तुष्टः संस्तत्प्रार्थनया यज्ञियाग्नेरवतीर्णः । 

५अस्य मातुर्नाम सुनंदा इति । 

६–अस्य जन्मवासरः केषांचिन्मते ज्येष्ठशुक्लदशमी, केषांचिन्मते कार्तिकशुक्लनवमी, केषांचिन्मते फाल्गुनशुक्लपंचमी, इमाः सर्वास्तिथयो यथार्थप्रमाणविथुरा इति कृत्वा न सर्वसंमताः । अस्मन्मते तु श्रावणशुक्ल चतुर्दशीविद्धपूर्णिमायां मध्याह्ने याज्ञवल्क्याय वेदाः श्रीसूर्येण दत्ताः । अतः सा तिथिरेवोत्सवादौ समादरणीयेति । 

। 

७याज्ञवल्क्येन पूर्वं कुलपतेः श्रीशाकल्य मुनेर्भग्वेदोऽधीतः । परंतु आनर्तराजस्य कृते गुरुणाऽत्यन्तं 

सितोऽन्ते तच्छापभीत्या तदाज्ञया तदधीतमृग्वेदं तत्याज । 

८–ततः स्वमातामहान्महामुनेर्वृद्धाद्वैशम्पायनाद्यजुर्वेदमधीतवान् । परन्तु तत्रापि गुरुणा स्त्रोतमन्यथा 

गृहीत्वा मसिते सति अंते च तच्छापात्तदाज्ञयैव यजुर्वेदाध्ययनमपि तत्याज । 

९ततो मानुषं गुरुमिदानीं नोपैमीति प्रतिज्ञाय चतुर्विंशलक्षसंख्याकगायत्रीमन्त्र पुरश्चरणादितपस्यया 

भगवंतं त्रयीमयमादित्यं तोषयित्वा तस्माच्चतुरो वेदानधीतवान् ॥ 

१०ततो गुरुदक्षिणां दत्त्वा संन्यासार्थं प्रवृत्तो याज्ञवल्क्यो गुरोरादेशादेव कियत्कालपर्यंतं संन्यासग्रहणं 

सन्निरुध्य मैत्रेयीकात्यायनीभ्यां सह क्रमादुद्वाहं कृत्वा गृही समभवत् ॥ 

११तत्र च गृहस्थाश्रमे आदित्याल्लब्धवेदचतुष्टय्यां शिष्यप्रशिष्यद्वाराऽनेकाः शाखा विस्तारिताः । शतपथब्राह्मणं चाभिव्यक्ति नीतम् । याज्ञवक्ल्यस्मृतिर्याज्ञवल्क्यगीता च प्रणीता । जनकसभायां महान्तम्ब्रह्मवादं कृत्वा सर्वजित्समभवत् । तेन जनकराजदेशिकत्वं स्वीकृत्य तस्मै ब्रह्मज्ञानमुपदिदेश श्रीसूर्य लब्धसामर्थ्येन स्वविरोधिनं शाकल्यं मृत्युपथं नीतवांश्च । अनेकेषु यज्ञेष्वार्त्विज्यं विधाय स्वयमप्यनेकान्यज्ञानकाषीत् । कात्यायन्यां श्रीकात्यायननामकं पुत्रं च संजनयामास ॥ 

 । 

( २७ ) 

१२पिप्पलादमुनिसंबन्धिन्या कयाचिदप्रतर्कितघटनया याज्ञवल्क्यो भगवन्तं सदाशिवं शरणमन्वित्य 

तस्माद्योगीश्वरपदवीं सम्पादयामास ॥ 

१३महामुनिना पारस्करापरनाम्ना कात्यायनाचार्येण स्वपित्रा श्रीयोगीश्वरयाज्ञवल्क्येन प्रतिष्ठापितस्यादित्य संप्रदायस्य स्मार्तश्रौतसूत्रतत्परिशिष्टादि विविधप्रथप्रणयनं कृत्वा तद्वारा सर्वतः परिपोष्य सर्वविधा संधारणा व्यधायि । अयमेवांते संयोजितसूत्रद्वयस्य कर्तेति ॥ 

१४अन्ते च ज्येष्ठभार्यायै ब्रह्मवादिन्ये मैत्रेये स्वनिष्ठं ब्रह्मविद्याधनं कनिष्ठायै सद्योवध्यै कात्यायन्ये 

गृहपश्वादिलौकिकं धनं प्रदाय स्वयं संन्यस्य ब्रह्मभावं समाययौ । 

१५निर्वाणवासरस्तु नोपलब्धः । 

एवं संक्षेपतः सिद्धांतमार्गेण श्रीयाज्ञवल्क्यचरितमत्र विवृतम् । विस्तारः प्रमाणजातं कात्यायनता प्रन्याश्च सर्वमस्मत्प्रकाशिते याज्ञवल्क्यचरित्रे विलोकनीयम् । अतिविस्तरभिया नात्र विवृतम् ॥ 

1 

## शतपथब्राह्मणभाष्यकाराः । 

### हरिस्वामी । 

माध्यन्दिनशतपथब्राह्मणे श्रीमदाचार्य-हरिस्वामिनां भाष्यं वर्तते । स च स्वीये भाष्ये प्रत्यध्यायमन्ते श्लोकद्वयं श्लोकत्रयं वा लिलेख । तथाहि

> " नागस्वामिसुतोऽवन्त्यां  
पाराशर्यो वसन्हरिः ।  
श्रुत्यर्थं दर्शयामास  
शक्तितः पौष्करीयकः ।  
श्रीमतोऽवन्तिनाथस्य  
विक्रमार्कस्य भूपतेः ।  
धर्माध्यक्षो हरिस्वामी  
व्याख्यच्छातपथीं श्रुतिम् ॥  
भूमत्रविक्रमार्केण  
क्लृप्तां कनकवेदिकाम् ।  
दानायाध्यस्य कृतवान्  
श्रुत्यर्थविवृर्तिं हरिः ॥ 
>
> इति श्रीसर्व-विद्यानिधान-कवीन्द्राचार्य-सरस्वतीनां श्रीहरिस्वामिनां कृतौ माध्यन्दिनीयशतपथब्राह्मणमाष्ये प्रथमे हविर्यज्ञकाण्डे नवमोऽध्यायः समाप्तः । ॥ 

एतच्छ्लोकानां पर्यालोचनेनायं  
हरिस्वामी पाराशरगोत्रोद्भवस्य पुष्करणा-ब्राह्मण-कुलावतंसस्य वा पुष्करक्षेत्रवासिनो नागस्वामिनः सूनुः ।  
स चोज्जयिन्य्-अपराभिधावन्ती-क्षेत्रम् अध्युष्य  
महाराजस्य श्रीविक्रमार्कस्य  
धर्माध्यक्षपदं दानाध्यक्षपदं चाविष्ठाय  
माध्यन्दिन-शत-पथ-ब्राह्मणे “ श्रुत्यर्थविवृतिः " इत्याख्यं भाष्यमकरोत् ।  

अस्य च सर्वविद्या-पारदृक्त्व-निदर्शकं  
“सर्व-विद्या-निधान-कवीन्द्राचार्य-सरस्वती "  
इत्युपपदम् अप्य् आसीत् ।  
अयं च विक्रमार्क-समये  
ऽर्थाद् इतः पूर्वं १९९५ वर्षात्प्रागिमां भूमिं भूषयामास ।  
अस्य च समग्रं भाष्यं नोपलभ्यते ।  
यद् उपलभ्यते  
तदपि लेखक-प्रमादाद् अशुद्धि-बहुलम् ।  
अस्य भाष्यं तु अतीव गभीरम् अस्ति ।  
तस्योपलब्धौ संशोधने च विद्वद्भिर् अवश्यं प्रयतितव्यम् इति ॥ 

### सायणाचार्यः । 

अनेन च स्वज्येष्ठभ्रात्रा श्रीमाधवाचार्येण प्रेरितस्य  
श्रीपरमेश्वर-वैदिक-मार्ग-प्रवर्तकस्य सम्राजः श्रीहरिहर-महाराजस्याज्ञया  
चतुर्ष्व् अपि वेदेषु भाष्याणि विलिख्य  
तानि ज्येष्ठभ्रातुर् आदरार्थं 'माधवीयानि' इति विशेषणेन भूषयित्वा  
प्रसिद्धिं नीतानि, इति 

> " स प्राह नृपतिं राजन्  
सायणार्यो ममानुजः ।  
सर्वं वेत्त्येष वेदानां  
व्याख्यातृत्वेन युज्यताम् ।  
इत्युक्तो माधवार्येण  
वीरबुक्कमहीपतिः ।  
अन्वगात् सायणाचार्यं  
वेदार्थस्य प्रकाशने " ॥ 

आभ्यां श्लोकाभ्यां ज्ञायते । 

वीरबुक्क इति श्रीहरिहरमहाराजस्य नामान्तरम् ।+++(नैवम्)+++  
तेषु वेदभाष्येषु  
मध्ये ऋग्यजुःसामवेदानामेकैकस्याः शाखाया वेदस्य भाष्यं कृत्वा  
ऽनंतरं माध्यन्दिनशतपथब्राह्मणे सायणाचार्येण भाष्यं व्यरचीति 

> " ऋग्यजुः सामशाखानाम्  
एकैका व्याकृता त्वया ।  
तावता तत्-समानार्था  
ज्ञातुं शक्यास् ततः पराः ॥  
वासना विशदा यत्र  
मन्त्रार्थानाम् अशेषतः ।  
प्रायेणाध्वर्यवं कर्म  
पूर्णं शाखान्तरैर्विना ॥  

( २८ ) 


> करामलकवद् यत्र  
परं तत्त्वं प्रकाशितम् ।  
या काचित्तादृशी शाखा  
त्वया व्याख्यायतामिति ॥  
सर्वतः सायणाचार्यो  
विमृश्योदीरितान् गुणान् ।  
माध्यन्दिने शतपथे  
ब्राह्मणे व्याकरोति तत् " 


इति तदीयभाष्योपक्रमस्थश्लोकैः स्पष्टं भवति । 

अस्य भाष्यस्य च नाम ' वेदार्थप्रकाशः ' इति प्रत्यध्याय-स्थ-समाप्ति-लेखोल्लिखितेन  

> " माधवीये वेदार्थप्रकाशे माध्यन्दिनशतपथब्राह्मणभाष्ये " 

इति भाष्यविशेषणेन स्पष्टीभवति ।  
तथैवैतत्-समाप्ति लेखोल्लिखितेन  
" श्रीहरिहर-साम्राज्य-धुरन्धरेण "  
इति स्वस्मै दत्तविशेषणेन  
श्रीहरिहरमहाराजस्यायं प्रधानतमोऽमात्य आसीद्  
इत्यपि प्रतीयते ।  
अयं च आत्मपुराण-गीता-व्याख्यादि-ग्रन्थ-कर्तृत्वेन विश्रुत-यशसः  
श्रीशंकरानन्दापरनामधेय-विद्यातीर्थस्य गुरोः शिष्य इत्यपि  

> " यस्य निश्वसितं वेदा  
यो वेदेभ्योऽखिलं जगत् ।  
निर्ममे तमहं वन्दे  
विद्यातीर्थमहेश्वरम् ॥  
वेदार्थस्य प्रकाशेन  
तमो हार्दं निवारयन् ।  
पुमर्थांश्चतुरो देयाद्  
विद्यातीर्थमहेश्वरः " 

इति प्रत्यध्याय-स्थादिमान्तिम-श्लोकाभ्याम् अवबुध्यते । 

अयं च विजयनगर-साम्राज्यस्य प्रधानतमोऽमात्य आसीद् इत्यनेनैव  
विक्रमार्कसंवत् १३७२-१४२५ मिते काले  
इमां भारत-वसुन्धराम् अलंचकारेत्य् उक्तं भवति ।  
अयं च संन्यस्य श्रीशंकराचार्य-पदम् अप्यधिष्ठितवान् ।  
संन्यासाश्रमे तु “ विद्यारण्यस्वामी " इति नाम्ना प्रथितोऽभूत् ।  
अनेन च भारतीय-वाङ्मये प्रतिश्रेण्यां बह्वीर् ग्रन्थ-सम्पत्तिर् निरमायि ।  
अयं च भारतेऽभूतपूर्वः पण्डितः समजनि ।  
अस्य च सकलं चरित्रं बहुत्र प्रसिद्धम् अतो नात्र विस्तरभिया वितन्यते ॥ 

### पाठकोपाभिधो गणेशशास्त्री 

I 

अनेनापि माध्यंदिनशतपथब्राह्मणे ' स्वरप्रकाशाख्यं ' भाष्यं व्यलेखि । अयं च शांडिल्यगोत्रोत्पन्नस्य पाठकोपाभिवस्य श्रीरंगनाथस्य सूनुः । अयं च मूलतः पश्चिमखान्देशांतर्गतपाहोळा ग्रामनिवासी पश्चाच्छ्रीमतो यशवंतरायमहाराजस्य वारानरेशस्याश्रयेण वारानगरीमध्युवास, अग्रे तृतीयस्य श्रीमतोऽनंदराय महाराजस्य राज्यसमये तदीयो दानाध्यक्षश्चासीत् । अनेनेदं भाष्यं संवत् १९२९१९४० मिते समये विरचितमस्ति । एतस्य भाष्यस्यैका प्रतिकृतिर्धारानगर्यां तदीयपौत्रस्य श्री. रघुनाथमुकुंदपाठकइत्येतस्य सविधेऽस्ति । प्रकृतग्रन्थप्रकाशनाय यदा प्रवृत्ता एतत्प्रेसस्वामिनस्तदा मया पं. मुकुंदशास्त्रीपाठकमहोदयाः बहुवारं प्रार्थिताः यदेतद्भाष्यं मह्यं दीयतामहं सायणभाष्येण साकमिदं भाष्यमपि संयोज्य प्रकाशयिष्ये । परं च तैर्न दत्तम् । तैरुक्तं धाराधिपतिर्यदा प्रकाशयिष्यति तदा प्रकाशितं स्यात्, नान्यदा । आस्तां नाम । एतस्य भाष्यस्य विशेषस्तावत्तदीयैरेवांतिमश्लोकैः प्रथितो भवति । तथाहि -"प्रयोगसिद्ध्यै स्वरसाधनाय यत्कल्पितं कापि धिया बुधास्तत् । विरुध्यते चेत्रिमुनिप्रणीतशास्त्रेण सोढव्यमिदं तथापि ॥ छन्दसि दृष्टानुविधिर्बाहुलकं व्यत्ययः परादिरिति । संज्ञासु धातुरूपाणीत्यादिवचोभिरभ्यनुज्ञानात् ॥ यत्कृतमिह साहसमिदमखिलं क्षेतव्यमेव विद्वद्भिः । अपुरोभागिभिरस्य च गुणग्रहण कौतुकान्वितैः पुरुषैः ॥ व्याख्यानपौनरुक्त्यं दूरस्थस्य स्मृतिप्रलंभाय । त्यक्तं न गौरवभिया यावच्छक्यं लाघवं व्यरचि ॥ गुरुतया न चकार च भाष्यकृच्छतपथे स्वरलेखनमित्यदः । व्यरचि तत्कृतिवीक्षणलब्धया निजधिया परिशिष्टमिदं मया ॥ इति श्रीपाठकोपनामकरंगनाथ सुतगणेश विरचितं शतपथव्याख्यानं स्वरप्रकाशाख्यं सम्पूर्णम् । " इति । 

### महाभारतव्याख्याता नीलकण्ठः । 

99 

सुप्रसिद्धस्य महाभारतव्याख्यातुश्चतुर्धरवंशविभूषणगोविंदसूनोः श्रीनीलकण्ठस्य काण्वीये शतपथे भाष्यमस्तीति महाभारते वनपर्वणि अ. १६३ श्लो. ११ इत्यत्रटीकायां " तामिस्रं प्रथमं पक्षम् । केचित्तुइत एव प्रथमशब्दान्मासारम्भे कृष्णपक्षस्य प्राथम्यमिच्छंति । तदसत् ” इत्याद्युपक्रम्य " सूर्यामासौ विचरतो दिवीति मंत्रवर्णात् । सूर्यामासौ सूर्यचन्द्रमसावित्यर्थः । निपुणतरमुपपादितमेतदस्माभिः काण्वशतपथमाष्ये एकपादिकाकाण्डे ” इति। अस्माल्लेखात्प्रतीयते । नेदमिदानीं भाष्यमुपलभ्यते । अयं च प्रायः इतः पूर्वं ५०० वर्षात्प्राक् महाराष्ट्रभूमिं मण्डयति स्म ॥ इति ॥ 

 

 

(२९) 

बृहदारण्यकोपनिषदि श्रीसायणाचार्यकृतं भाष्यं तथा श्रीहरिस्वामिकृतं भाष्यं नोपलब्धम् । अस्ति तूभयोरपि भाष्यं परं च लुप्तप्रायमेव । तलुब्धौ संशोधक माहाभार्गेर्यतितव्यमवश्यमेव ॥ 

### प्रकृतभाष्य-कर्तावासुदेव-ब्रह्मभगवान् । 

अनेन माध्यन्दिनपाठमाश्रित्य बृहदारण्यकोपनिषदि वासुदेव प्रकाशिकाख्यं भाष्यं कृतम् । अयं च श्रीपाठकानिरुद्धस्य पुत्रः श्रीहृषीकेशब्रह्म भगवत्पूज्यपादस्य शिष्यः परमहंस आसीदिति तदीयभाष्यसमाप्तिलेखतो दृश्यते । अयं च कदा कां भूमिं भूषितवानित्यादि तदीयैतिहां नोपलब्धम् ॥ 

### द्विवेदगंगः 

अनेनापि माध्यन्दिनपाठमाश्रित्यैव बृहदारण्यकोपनिषदि मुख्यार्थप्रकाशिकानामकं भाष्यं कृतम् । अयं च विद्वज्जनतिलकपदमण्डितस्य द्विवेदश्रीनारायणस्य सुतः । अयं च गुर्जरनागरब्राह्मण इति प्रसिद्धः । इदं च माष्यं जर्मनदेशे मुद्रितपुस्तके संगृहीतमस्ति ॥ 

### दिगंबरानुचरः ।

अनेन बृहदारण्यकोपनिषदि बृहदारण्यकार्थप्रकाशाख्यं व्याख्यानं कृतम् ॥

### नित्यानन्दाश्रममुनिः । 

अयं च पुरुषोत्तमाश्रमपूज्यपादशिष्यत्वेनात्मानं प्रथयति । अनेन कण्वपाठमाश्रित्य बृहदारण्यकोपनिषदि मिताक्षरानामकं व्याख्यानमकारि । तच्च पुण्यपत्तनस्थानन्दाश्रमे मुद्रणालये मुद्रितमेव ॥ 

प्राय इदं व्याख्यानत्रयमन्योऽन्यसादृश्यमावहति । त्रयाणामपि कालानुपलब्ध्या कः पूर्वः को मध्यः क उत्तरः केन किं व्याख्यानमुपजीव्य स्वं व्याख्यानं निर्मितमिति विमृष्टेऽपि न निश्चेतुं शक्यते ॥ 

### श्रीमच्छंकराचार्याः । 

आचार्यपादानां काण्वपाठाश्रितं बृहदारण्यकोपनिषद्भाष्यं सर्वविश्रुतम् । तेषां चरित्रमपि सर्वविदितम् ॥ . 

#### आनंदगिरिः । 

अनेन त्वाचार्यभाष्यं विवृतम् । स्वातन्त्र्येण मूलं न विवृतम् ॥ 

#### सुरेश्वराचार्यः । 

एतेनाप्याचार्य भाष्यमुपजीव्यैव बृहदारण्यकोपनिषदि वार्तिकं व्यरचि । अस्यापरं नाम मण्डनमिश्र इति । अस्य सकलं चरित्रमा चार्यपादचरित्रेण सदैव सर्वविश्रुतम् ॥ 

### भर्तृप्रपंचः । 

1 

बृहदारण्यकोपनिषदि अस्यापि भाष्यमस्ति । अयं च श्रीमच्छंकराचार्येभ्यः प्राचीन: तस्या इयमल्पग्रन्था वृत्तिरारम्यते " इत्याचार्य भाष्यव्याख्यायाः “ तस्या इति । भर्तृप्रपंचभाष्याद्विशेषान्तरमाह । अल्पप्रन्येति । इत्यानन्दगिर्युक्तेर्माति । अयं भर्तृप्रपंचः कात्यायनश्रौतस्मार्तसूत्रव्याख्याता भर्तृयज्ञश्च एको भिन्नो वेति विद्वद्भिनिश्चेतव्यम् । मन्मते त्वेक एवाभाति ॥ 

### उपनिषद्भाष्यम् । 

यथा भागवते चूर्णिका तथैव इदं च बृहदारण्यकोपनिषदि चूर्णिकेति मन्तव्यम् । इदं च मत्सविधेऽस्ति । अत्र कर्तृनामाद्युल्लेख नास्ति ॥ 

(३०) 



### इतराण्यपि बहूनि भाष्याणि । 

१सिद्धान्तदीपिका, २रघूत्तमकृता परब्रह्मप्रकाशिका, ३गंगाधरेन्द्रकृता दीपिका, ४मथुरानाथकृता लघुविवृतिः, ५नारायणकृता दीपिका, ६विज्ञानभिक्षुकृतं भाष्यम्, ७ – बृहदारण्यकविवेकः, ८बृहदारण्यकविषयनिर्णयः, ९-राघवेन्द्रकृतः बृहदारण्यकोपनिषत्खण्डार्थोऽथवा बृहदारण्यकोपनिषदर्थसंग्रहः, १०व्यासतीर्थकृतं भाष्यं, ११आनन्दतीर्थकृतं भाष्यं, १२आनन्दतीर्थकृता शांकरभाष्टीका, १३श्रीम द्रामानुजाचार्यकृतं भाष्यं, १४ श्रीमद्माचार्यकृतं भाष्यं, १५ श्रीमन्मध्वाचार्यकृतं भाष्यं, १६एवमेव भिन्नभिन्नसंप्रदायाचार्यतच्छिष्यप्रशिष्यादीनां व्याख्यानोपव्याख्यानानि बहूनि सन्ति । 

तेषु कानिचित्प्रसिद्धानि कानिचिदप्रसिद्धानि । सर्वेषामत्र विवरणं ग्रन्थगौरवमावहेदतो न क्रियते ॥ 

## शतपथब्राह्मणोक्तकर्मणां प्रकृति-विकृति-विमर्शः । 

अथ शतपथोक्तकर्मजातसंबंधि विषयावगाहनं सुगमतया भवत्वेतदर्थं श्रौतकर्मणां प्रकृतिविकृतिभावविषये किंचिद्विमृश्यते । तथाहि

66 

कर्म्मणां प्रकृतीरनुक्रमिष्यामः । कर्मणां वैकृतानां कर्मणां विध्यादिविध्यंतवती प्रकृतिः, यत्र पुनविंध्या• दिमात्रमस्ति विध्यंतो नास्ति सा विकृतिः, इति “ गृह्यस्थालीपाकानां कर्म " ( पा. गृ. सू. १ । १ । १ ) इति सूत्रभाष्ये कर्कः । ताः प्रकृतीः क्रमेण कथयामः । 

अथातः प्रकृतयः । अथेति मन्त्रब्राह्मणविवरणानन्तर्ये । अत इति हेत्वर्थे, अग्रे यज्ञानां वक्ष्यमाणतया तत्प्रकृतीनामावश्यकं कथनम् ॥ 

66 

99 

पूर्णाहुतिराहुतीनाम् । पूर्णाहुतिरिति कर्मणो नामधेयं तत्स्वरूपमग्न्याधेये आचार्येण प्रदर्शितं" निरूप्याज्यं • गार्हपत्येऽधिश्रित्य स्रुक्स्रुवं च संमृज्योद्वास्योत्यावेक्ष्य गृहीत्वाऽन्वारन्ध एव सर्वत्र स्वाहेति " ( का.श्रौ. सू. ४ । २४७ ) एव‍ सर्वत्रेति यत्राऽव्यक्ता जुहोतिचोदना तत्राधिश्रयणादि प्रवर्तते । कुत एतत् जुहोतिशब्दात् अव्यक्ततासामान्याच्चेति तत्रैव कर्कः । पूर्णाहुतिधर्माश्च अनुद्धृताभ्यस्तमयाहुतौ विहिताः । तथाच श्रुतिः-" तदाहुर्यस्याहवनीयमनुद्धृतमादित्योऽभ्यस्तमियात्किं तत्र कर्म का प्रायश्चित्तिः इत्युपक्रम्यतमुपसमाधाय प्रतिपरेत्य गार्हपत्य आज्यमधिश्रित्योद्वास्योत्पूयावेक्ष्य. चतुर्गृहीतमाज्यं गृहीत्वा समिधमुपसंगृह्य प्रादाद्रवत्यथाहवनीये समिवमभ्यावाय दक्षिणं जान्वाच्य जुहोति विश्वेभ्यो देवेभ्यः स्वाहेति " (श. प. १२ । ४ । ६ । ६ ) यं तु विहितधर्मका अग्न्याधेयोक्ता तु अविहितधर्मका, ततश्चोदनासारूप्येण ततो धर्मान् गृह्णाति । अत आचार्येण तदीय. इहोपदिष्टाः । तत्रान्वारंभणवरदाने न विहिते, अतस्तयोरनतिदेशः । वाग्यमोऽपि चेहैवेति, नातिदिश्यते इति " तत्रैव वरं ददामीति वाग्विसर्जनम् " ( का . श्रौ.सू. ४ । २४८ ) इति सूत्रभाष्ये कर्क: । इति पूर्णाहुतिस्वरूपम् । सा पूर्णाहुति: 'अव्यक्तं जुहोतिचोदनानामाहुतीनां प्रकृतिबध्या ॥ 

" 

। 

99 

दर्शपूर्णमासाविष्टीनां दवहोमानां च । तथाच श्रौतसूत्रं " दर्शपूर्णमासधर्मा इष्टिपशुषु सामर्थ्यादर्शनाचेति " ( का. श्रौ.सू. ४ । ३ । २ । ३ ) " दर्वीहोमा: पौर्णमासधर्मा जुहोत्यविशेषाज्जुहूदर्शनाचेति च ( का.श्रौ.सू. ६ । १० । १७ । १८ ) पौर्णमासशब्दश्च दर्शस्याप्युपलक्षणम् । दर्वीहोमानामिति अव्यक्त'नानां 'यजतीनामुपलक्षणम् । तथा चात्रैव सूत्रे कर्क: पौर्णमासशब्दश्व दर्शस्याप्युपलक्षणम् । पयःसाधनदेव हि द्रव्यसामान्यात्सान्नाय्यधर्मा इष्यंते । कुत एतत्, पौर्णमासधर्मा इति जुहोत्यविशेषात् । जुहोतियजत्यो

 । 

( ३१.) 

र्यतः अविशेषः । उभयत्र हि द्रव्यदेवतावत्त्वं, " त्रैय्यंत्रका निर्वपति रौदान्" इति निर्वपतिशब्देनौषधमवगम्यते, सौर्यादिषु दृप्रत्वात्, तथाऽन्यत्र धानाभिजुहोति सक्तुभिर्जुहोति लाजैजुहोतीति द्रव्यविधानं, मांत्रवाणिक्यो देवताः, तेनोभयत्र द्रव्यदेवतावत्त्वात् यजतिजुहोत्योरविशेषः, अधर्मका दवहोमाः, धर्मापेक्षायां च सत्यां द्रव्यदेवतावत्त्वसामान्यात पौर्णमासचर्मा इति युक्तरूपता, मारुतानि प्रकृत्य श्रूयते, " कथमस्पैते पुरोऽनुवाक्यवन्तो याज्यवन्तो वषट्कृते स्रुचा हुता भवन्ति " इति प्रश्नपूर्वकमाह" एतेषां वै सप्तपदानां मारुतानां यानि त्रीणि प्रथमानि पदानि सा त्रिपदा गायत्री पुरोऽनुवाक्याऽय यानि चत्वार्युत्तमानि सा चतुष्पदा त्रिष्टुत्र याज्येदमेव कपुच्छलमयं दंड: स्वाहाकारो वषट्कार एवम् हास्यैते पुरोऽनुवाक्यवंतो याज्यवन्तो वषट्कृते सुचा हुता भवन्तीति " ( रा. प. ९ । ३ । १ । १७ ) चयनप्रकरणे । श्रुत्यर्थ:रतेषां सप्तपदानां मारुतानामित्यत्र मारुतशब्देन तद्धोमसावनभूताः शुक्रज्योतिश्रुत्यादयो मन्त्रा विवक्ष्यन्ते, ते च सप्तपदा भवन्ति " अतश्च तेषां मन्त्राणां यानि प्रथमानि त्रीणि पदानि संति सा त्रिपदा गायत्री, इयमेव पुरोऽनुवाक्या भवति, अथ यानि चत्वार्युपरितनानि सन्ति तानि चतुष्पदा त्रिष्टुप, सैव याज्या भवति " इदमेवेति प्रसृतिरभिनयेन प्रदर्श्यते । कपुच्छलमिति स्रुङ्मुखमुच्यते । अयमिति बाहुदंड: प्रदर्श्यते । एवं बाहुरेव स्रुग् इत्युक्तं भवति, स्वाहाकार एंव वषट्कारो भवति । इत्थमुक्तप्रकारेण अस्याः यजमानस्य वा संबंधिनः एते मारुताः पुरोनुवाक्यायाज्यांवन्तो वषट्कृते स्रुचा हुता भवन्ति इदमेव कपुच्छलमयं दंड इति स्रुगनुग्रहः । एतेषां च पौर्णमासदृष्टानामनुग्रहं ब्रुवन् पौर्णमासधर्मित्वं दर्शयतीति कर्कः ॥ 

', 

दर्शः पयोद्रव्याणाम्पयःसाधनके हि द्रव्यसामान्यात्सान्नाय्यधर्मा इप्यन्ते इति " दर्शपौर्णमासधर्मा इष्टिपशुषु " ( का.श्रौ. सु. ४ । ८० ) इति सूत्रमाध्यस्थकर्कात् ॥ 

पशुश्चाग्नीषोमीयः पशूना मैंद्राग्नसौर्य प्राजापत्यानां च । ज्योतिष्टोमान्तर्गतः अग्नीषोमीयः पशुः ऐन्द्रानसौर्य प्राजापत्येति विकल्पितदैवत निरूढपशोः तदितरेषां सौत्रामण्यादिसर्वश्रौतपशूनां च प्रकृतिः । प्रकारः समुच्चयार्थः । यत्तु दर्शपूर्णमासधर्मा ष्टिपशुष्विति सूत्रेण चास्य निरूढपशो: दर्शपूर्णमासप्रकृतित्वमुक्तं, तत्तु निरूढपशोर्हविर्यज्ञत्वसामान्यात् । कुत एतत् निरूढपशुर्द्विविधः, हविर्यज्ञविधः सवविधश्चेति । तथाच श्रुतिः "हविर्यज्ञविधो वा अन्यः पशुबन्धः सवविधोऽन्यः सहेष हविर्यज्ञविधो यस्मिन् व्रतमुपनयति यस्मिन्नपः प्रणयति यस्मिन् पूर्णपात्रं निनयति यस्मिन् विष्णुक्रमान् क्रमयत्यथ हैष सवविधो यस्मिन्नेतानि न क्रियन्ते " इति, ( श. प. ९१-७ २१ ) इत्येवं निरूढपशोर्वैविध्यं, अतोऽस्य च प्राणिसावनकत्वसामान्यात् अग्नीषोमीयविध्यन्तग्राहकत्वमिति कर्कोऽपि निरूढपशौ आद्यसूत्रविवरणात्प्रथमं उभयप्रकृतित्वं सिद्धांतितवान् । अतः कर्कपादैर्दर्शपूर्णमासधर्मा इष्टिपशुविति सूत्रे इष्टिषु पशौ चेति द्रष्टव्यम् । पश्वन्तरेषु हि अग्नीषोमीयधर्मप्राप्तिं वक्ष्यति अग्नीषोमीयदर्शनादिति ( का.श्रौ.सू. ६-१०-१४ ) । 

"" 

इति 

स्मार्त पशूनामपि अग्नीषोमीय एव प्रकृतिः । तथाच श्रौतकल्पे, " अग्नीषोमीयात्पशुषु सर्वत्र श्रौतस्मार्तपशुषु अग्नीषोमीयप्रकृतिमुक्त्वा स्मार्तपशुषु शाखानियोजनं, वर्षा हुत्वा त्रीणि पंच सर्वाणि वाऽवद्यति न सर्वाण्येवेनि सर्वाभावे शेषात्स्विष्टकृतः इत्याद्यपवादमाचार्यो वदति ( का.श्रौ. सू. ६।१०।२९/३२ ) यत्तु निरूढ पशुबन्धीकृत्य अग्नीषोमीयधर्मानुकथनं कृतमाचार्येण तद्युक्तरूपम् । अग्नीषोमीयधर्माणां हि सौमिकेधर्मेत्यं तव्यतिषंगादिति कर्कः । अग्नीषोमीयः पशुः सर्वपशूनां प्रकृतिभूतोऽपि स्वयं सान्नाय्यविकृतिः, तत्रापि पयोविकृतिभूतः । 

सौत्य एकादशिनानाम् । सौत्य अग्निष्टोमीयसवनीयः पशुः एकादशिना वा विद्वताः ( का.श्रौ.सू. 

1 ६ । १४ ) इति द्वादशाहविहृतादीनां सर्वेषामेकादशिनानां पशूनां प्रकृतिः ॥ 

१.२ 

( ३२ ) 



एकादशिनः पशुगणानाम् । सूत्रत्रय्यामेकादशिनशब्दोऽकारांतः पुमान्, एकादशिनेतिशब्देनाव्यवहृताः अनेके यत्र पशवस्ते पशुगणा:, तेषां एकादशिनः पशुः प्रकृतिः । यथा वाजपेये सप्तदशप्राजापत्यपशुगणः । एवमितरेषां पशुगणानाम् । 

वैश्वदेवं चातुर्मास्यानाम् । तथाहाचार्यः " वैश्वदेवधर्माश्चातुर्मास्येषु वचनप्रवृत्तिभ्यामिति ( का . श्रौ.सू. ४ | ३ | ४ | ) ॥ 

99 

सोमावभृथोऽवभृथानाम् । तथाहाचार्य: “ सोमाच्चावभृथे सामप्रतिषेधात् " ( का.श्रौ.सू. ४।३।५ ) अवभृथ इति जातावेकवचनं,ततश्च वरुणप्रघाससौत्रामण्याद्यवभृथाः सर्वे सर्वेषामवभृथानां सौमिकोऽवभृथः प्रकृतिः॥ 

प्रातःसवनं सवनानाम् । सर्पणादिमाध्यंदिनम् ” ( का.श्रौ.सू. १०।१।१ ) " समन्वारब्धनिष्क

“ " मादि करोत्यग्नीदग्नीनिति प्रेषात् " ( का.श्रौ. सू. १ । १ । १४ ) अत्र सर्पणमादित्यग्रहस्य प्राक् तृतीयसवनश्रुतेः ” ( का. श्रौ. सू. १० । ४ । १३ ) " प्रातः सवनप्रभृत्या संवादाच्छ्रुतेः शामित्रनुशासनप्रभृतीडांतं कृत्वा पुरोडाशादि चेडामक्षात् " ( का.श्रौ.सू. १० । ५ । ७ ) इत्यादि प्रातः सवनधर्माणामितरयोः सवनयोः समाम्नानात् प्रातः सवनं प्रकृतिः । ऋतूनां भूयस्त्वापेक्षया सवनानामिति बहुवचनम् | 

99 

I 

। 

अश्वदाभ्यौ ग्रहाणाम् । द्वादशाहे विहितौ " अपो निधायाश्वदाभ्यग्रहणम् " ( का . श्रौ.सू. १२।१।६) " बुभूषतोऽदाभ्यं गृह्णाति ” ( का.श्रौ.सू. १२।५।१५) इति सन्नियोगशिष्टौ एतत्संज्ञौ ग्रहौ, अंशुवादाभ्यश्चेति द्वंद्वः। अनयोर्ग्रहणं सत्रादिषु विहितम् । तथाच द्वादशाहे सूत्रं "सत्रसहस्रसर्ववेदसवाजपेयराजसूयविश्वजित-सर्वपृष्ठेषु ग्रहणमवकाश्यश्चेत्” ( का.श्रौ. सू. १२/५ । १३ । ) इति । एतौ अग्रिमग्रहाणां प्रकृतिः । सुपर्णश्चित्यानाम् । श्रौतकल्पे षोडशसप्तदशाष्टादशेति अध्यायत्रिकोक्तः सुपर्णचित्यः गरुडाकृतिचित्योऽग्निः एकरातविधानां चित्याग्नीनां प्रकृतिः । तथाच तत्रैव" उत्तरेषु पुरुषोच्चयेनेयैकशतविधानात् " यथाग्निवेदीष्टकाप्रमाणं " अन्तःपात्यगार्हपत्ययोरिच्छन्निति ( का.श्रौ.सू. १६ । ८ । २०२२) इति ॥ 

66 

99 

9 

"" 

ज्योतिष्टोम एकाहानां द्वादशाहानां च । तथाऽऽहाचार्य :" ज्योतिष्टोमधर्माः एकाहद्वादशाहयोस्तद्गुणदर्शनात् " ( का.श्रौ. सू. १२ । १ । १ ) उत्पत्तिवाक्ये देवताऽनभिधानतया अव्यक्तचोदनाचोदितो ज्योतिष्टोमः अव्यक्तचोदना चोदितोद्भिदादिवैकृतयागानां अव्यक्तत्वसामान्यात् प्रकृतिः । तत्रैतावान् विशेष:एकाहेषु चत्वारो व्रात्यस्तोमाः, षट् साद्यस्काः, चत्वारोऽग्निष्टुतश्च तत्र प्रथमे व्रात्यस्तोमे, साद्यस्क्रे, अग्निष्टुति च ज्योतिष्टोमः प्रकृतिः । द्वितीयादित्रिषु त्रात्यस्तोमेषु प्रथमो त्रायस्तोमः प्रकृतिः । एवं द्वितीयादिसाद्यस्त्रेषु प्रथमः साद्यस्कः प्रकृतिः । त्रिष्वग्निष्टुत्सु प्रथमोऽग्निष्टुत्प्रकृतिः । तथाऽऽहाचार्य :" प्रथमस्य व्रात्यस्तोमसाद्यस्क्रेषु वचनात् ( का.श्रौ. सू. १२ । १ । २ ) अग्निष्टुत्सु चैके " 

( का. श्रौ. सू. १२ । १ । ३ ) एके इति पूजार्थं, न तु विकल्पार्थम् । वचनादिति उच्यते अनेनेति वचनं नामातिदेशोऽयम् ॥ 

99 

66. 

पूर्व उत्तरेषाम् । अग्निष्टोमाः सप्त ७ । अग्निष्टोमः १ अत्यग्निष्टोमः २ उक्थ्यः ३ षोडशी ४ वाज. पेयः ५ अतिरात्रः ६ अप्तोर्यामः ७ । एषां मध्ये यः पूर्वः प्रथमः अग्निष्टोमः स उत्तरेषां षण्णां सोमानां प्रकृतिः । षडुत्तरे अग्निष्टोमविकाराः । तथाऽऽहाचार्य :" एष प्रथमः सोमः " ( का . श्रौ. सू. १० । ९ । २५ ) " षडुत्तरेऽत्यग्निष्टोम उक्थ्यः षोडशी वाजपेयोऽतिरात्रोऽप्तोर्यामः " ( का.श्रौ. सू. १० । ९ । २७) इति एष प्रथमः सोम इति अग्निष्टोमस्य प्राथम्यात् उत्तरेषां षण्णामग्निष्टोमानुष्ठित्यनन्तरमनुष्ठानं, न ततः प्राक् । 

 । 

( ३३ ) 

षडुत्तरं इति विकारप्रज्ञप्तिः, न तु क्रमबोधः । तेन षडुत्तरे षटू विकारा इत्यर्थः । तथाच तत्रैव कर्कःउत्तरो हि विकारो भवति प्रकृत्यपेक्षया प्रकृतिश्च पूर्वेति । तत्रापि उत्तरेषां षण्णां मध्ये केषांचित् ऋतुविकारत्वेऽपि संस्थाविकारत्वम् । उक्थ्यषोडश्य तिरात्रात्यग्निष्टोमानामग्निष्टोम विकारत्वम् । वाजपेयः षोडशिकतुपशूनां दर्शनात् षोडशिविकारः । अप्तोर्यामः अतिरात्रऋतु तिरोहयानां दर्शनात् अतिरात्रविकारः । अतः सोमविकृतित्वं संस्थाबिकृतित्वं च । तेन स्वप्रकृत्यपेक्षया ऋतुत्वम् । ततश्च स्वातन्त्र्येणैषां ऋतुत्वेनानुष्ठानं क्रियते ॥ 

ज्योतिरतिरात्राणाम् । अग्निष्टोमसंस्थः सौमिकदक्षिणो ज्योतिर्नामा द्वितीय एकाहः नवसप्तदशादिसर्व्वस्तोमांतानां त्रयोदशानामहीनानामपि एकाहवर्मिणां अतिरात्राणां प्रकृतिः ॥ 

द्वादशाहः संवाहीनानाम् । तथा च श्रौतं सूत्र" द्वादशाहधर्मः सत्रेषु तद्गुणदर्शनात् " ( का.श्रौ. सू. १३ । १ । १ ) द्वादशरात्रादीनां शतो ध्यान्तानां संवत्सरावराणां सत्राणां द्वादशाहः प्रकृतिरिति । " अभिप्लवं पूर्वं पुरस्ताद्विषुबत उपयन्ति पृष्ठयमुत्तरमिति " ( का.श्रौ. सू. १२ । २ । ३ । ४ ) तथा " पृष्ठयमुपरिष्टाद्विषुवतः पूर्वमुपयन्तीति चेति " ( का.श्रौ. सू. १२ । ३ । ४ ) पौर्वापर्यविधिपरे वाक्ये द्वादशाहिक पृष्ठयदर्शनादहीनानां च प्रकृतिः । 

99 

गवामयनं सांवत्सरिकादीनाम् । गवामयनं संवत्सरसाध्यानां संवत्सरत्रयसाध्यानां महासत्राणां सारस्वतसत्राणां च प्रकृतिः, तथाच श्रौतसूत्रं, " संव्वत्सरप्रभृतीनि गवामयनप्रकृतीनि तद्गुणदर्शन ( का.श्रौ. सू. २४ । ४ । २ ) ॥ 

इनि प्रकृतिविकृतिविमर्शः । 

## शतपथस्य बहुगुणवचनत्वम् । 

99 

निरुक्ते हिबहुभक्तिवादीनि ब्राह्मणानि भवन्ति । पृथिवी वैश्वानरः, सम्वत्सरो वैश्वानरो, ब्राह्मणो वैश्वानर इति " ॥ ( निरु. ७ । ७ । २४ ) भक्तिर्नाम गुणकल्पना, येन केनचिद्गुणेन ब्राह्मणं सर्वं सर्वथा ब्रवीति । तत्र तत्तत्त्वमन्वेष्टव्यम्भवति । एवमादि किमपि ब्राह्मणेन बहु वैश्वानरशब्देनोच्यते । एवं ब्राह्मणग्रन्थेएकशब्देन गुणवचनत्वं दर्शितम् । तदेतच्छतपथेऽपि सम्भवति । तथा चोदाहरणम्" मेध्या वाऽ आपः ( मा. श. प. १ । १ । १ । १ ) " वत्रो वा आपः " ( मा. श. प. १ । १ । १ । १७ ) “ योषा वाऽ आपः ( मा. श. प. १ । १ । १ । १८ ) “ शान्तिरापः " ( मा. श. प. ९ । २ । २ । ११ ) एवमन्यदप्युन्नेयम् । इति ॥ 

99 

## शतपथब्राह्मणस्याध्ययनप्रकाराः । 

" 

" वेदस्वीकरणं पूर्व विचारोऽभ्यसनं जपः । तद्दानं चैव शिष्येभ्यो वेदाभ्यासोहि पंचना " इति मिताक्षरायाम् । १द्विजैः पूर्वं गुरोः सकाशादक्षराचानुपूर्व्या वेदस्य स्वीकरणं नामअपूर्वमध्ययनम् । २ततो गृहीतस्य वेदस्य विचारो नामअर्थावगतिसम्पादनम् । ३ततोऽभ्यसनं नामकण्ठस्थीकरणम् । ४ततो जपो नामब्रह्मयज्ञाख्यो नित्यः स्वाध्यायः, पारायणादिको नैमित्तिकः स्वाध्यायश्च । ९ततः शिष्येभ्यो दानं नामअध्यापनं प्रवचनं च । इत्येवं पञ्चप्रकारो वेदो यदाऽधीयते तदैव स्वाध्याय विधिवरितार्थ इति ध्येयम् । ब्रह्मयज्ञपारायणविध्यादयस्त्वन्यतो ज्ञेयाः । तेषामतिविस्तृतत्वान्नात्रोद्धियन्ते ॥ 

## अध्ययनादेः फलम् । 

अथास्य स्वाध्यायादिकरणे फलं तु स्वयं श्रुत्यैव दर्शितम् । " अथातः स्वाध्यायप्रशंसा । प्रिये स्वाध्यायप्रवचने भक्तः । युक्तमना भवति । अपराधीनोऽहरहरर्थान्साधयते । सुखं स्वपिति । परमचिकित्सक आत्मनो 

५( ३४ ) 



भवति । इन्द्रियसंयमश्च । एकारामता च । प्रज्ञावृद्धिः । यशोलोकपक्तिः । प्रज्ञा वर्धमाना चतुरो धर्मान्ब्राह्मणमभिनिष्पादयति । ब्राह्मण्यं प्रतिरूपचर्यां यशोलोकपक्तिम् । लोकः पच्यमानचतुर्विमैब्राह्मणं भुनक्तिअर्चया च दानेन चाज्येयतया चावध्यतया च " इति (श. प. ११ । १ । ७ । १ ) । स्फुटार्था चेयं श्रुतिः । इतोऽप्यधिकं प्रशंसनमुक्तस्थले मूलग्रन्थे एव विलोकनीवं जिज्ञासुभिः । इति शिवम् ॥ 

प्रख्याते भुवि भारते क्षितिरसव्यालेन्दु ९८६१ संज्ञे शके स्वन्देऽस्मिन् दुरितप्रमायिनि नमः शुक्ले दशम्यां गुरौ ॥ प्रस्तावोऽभिनवः श्रुतेः शतपयाख्याया व्यलेखि प्रगे संतुष्येयुरनल्पसूक्ष्ममतयो निर्मत्सराः कोविदाः ॥ १ ॥ दूरमुत्सार्य मात्सर्यं सदसद्व्यक्तिकारणाः । ज्ञास्तं गृह्णन्तु संशोध्य प्रार्थयामीति सादरम् ॥ २ ॥ श्रीगोदातटगार्च्यनासिकगतो माध्यन्दिनाम्नायवित् श्रौतस्मार्तविधानकौशलमतिख्यार्षेयपाराशरः ॥ वारे इत्युपनामसत्कुलजनिर्जेरामपौत्रः सुवीरात्याजीसुत आस्त वेदतिलकः श्रीश्रीमदण्णाभिधः ॥ ३ ॥ श्रौतस्मार्तविधौ कुशाग्रधिषणो धर्मागमे मर्मभित् मीमांसानयकोविदः श्रुतिकृती वेदार्थबद्धादरः || काव्ये तीर्थपदं दधद्विजवरः श्रीश्रीवरस्तत्सुतः सद्विद्याभरणेत्युपाधिसहितः प्रास्ताविकं व्यालिखत् ॥ ४ ॥ इति श्रीगोदातटिनीतटनिकटवर्तिश्रीमन्ना सिकमहाक्षेत्रवासिना "वारे " इत्युपनाम्ना ज्योतिर्विज्जयरामप्रपौत्र

भट्टात्याजीसूरिपौत्रश्रीमज्जगद्गुरु शंकराचार्यदत्त " वैदिकतिलक 

" वैदिकतिलक " पदसंभूषितश्रीमदण्णाशास्त्रिसूनुना काव्यतीर्थ-मीमांसक-विद्याभरणेत्युपाधिमता श्रीवर शर्मणा श्रीशुक्लयजुर्वेदीय माध्यन्दिनशतपथब्राह्मण

मधिकृत्य प्रणीतोऽल्पतर उपोद्वातश्चरमवर्णध्वंसमगात् । इति ॥ 

## निवेदनम् । 

अस्य माध्यन्दिनशतपथब्राह्मणस्य मुद्रणमयावधि द्वित्रिवारं जातम् । एकं मुद्रणं पुष्यजनपदे ( जर्मनदेशे ) बर्लिननगर्यां संवत् १८५५ मध्ये प्रो. अल्बेर्तेन वेवरमहोदयेन सम्पादितम् । अस्मि मुद्रणे आदौ तत्तत्काण्डस्य सत्वरं मूलं पश्चात्तत्तत्काण्डस्य सायणभाष्यं सायणभाष्यानुपलब्धौ क्वचिद्धरिस्वामिभाष्यमुपनिषद्भागे द्विवेदगंगकृतं मुख्यार्थप्रकाशिकाख्यं भाष्यं च संक्षिप्य संगृहीतम् । तत्र केचित्काण्डेषु भाष्यं सर्वथा नास्ति । इदं च शुद्धमस्ति । अपरं मुद्रणं कलकत्तानगर्यां सन् १९०१ मध्ये पं. सत्यत्रतसामाश्रमिणा कलकत्ता शियाटिक सोसायटीकृते संपादितम् । एतच्च संस्करणं प्रथमद्वितीयतृतीयपंचमषष्ठकांण्डात्मकमेव । एतदपि प्रतिकाण्डमादौ मूलं ततः संपूर्ण सायणभाष्यं सायणमाध्यानुपलब्धिस्थले हरिस्वामिभाष्यं चेत्येवंरूपेण संस्कृतं सम्यक् शोधितं चास्ते । तृतीयं मुद्रणं अजमेरनगरीस्थवैदिकयन्त्रालये मूलमात्रं संपादितं वर्तते । इदानीं श्रीकाश्यां पण्डितप्रवरमहामीमांसकश्री चिन्नस्वामिशास्त्रिवर्यैः कण्वशतपथब्राह्मणं मूलमात्रं कतिचित्काण्डात्मकं मुद्रापितमिति श्रूयते । इमानि च मुद्रणान्यसंपूर्णान्यतो नित्यस्वाध्यायादौ तदर्थपरिशीलनादौ चानुपयुक्तानि सन्ति ॥ 

प्रकृतं संस्करणं चोपरिनिर्दिष्टां क्षतिं परिहर्तुकामैः वंबईनगरस्थश्रीवेङ्कटेश्वरस्टीम्यन्त्रालयस्य तथा कल्याणनगरीस्थश्रीलक्ष्मीवेंकटेश्वरमुद्रणयन्त्रालयस्याध्यक्षैरस्मदादिद्वारा सम्पादितम् । अस्मिंश्व संस्करणे पाठकमहाभागानां तदर्थमचिगन्तुमनसां च सौकर्यार्थं प्रथमं सर्वस्मादुपरि सस्वरं वैदिकपरिभाषया संस्कृतं मूलं, तदधो वैदिकपरिभाषाविहीनोऽथसुलभत्वाय मूलपाठस्य ऋजुपाठः, तदवो भाष्यं तदधः क्वचिद्विषमतापरिहाराय क्वचित्स्पष्टप्रतिपत्तये क्वचित्पाठान्तरबोधनाय क्वचिद्विरोधपरिहाराय क्वचित्तत्समामार्थकस्थलान्तरस्थविषयबोधनायेत्येवं विविधप्रयोजननिर्वर्तयित्रीभिष्टिप्पणीभिः परिष्करणमित्येवं लक्षणा पद्धतिः समादृता । मध्ये मध्ये विविधयज्ञविहारबोधकाः पट्टा आवश्यकानि विविधप्रसंगबोधकानि चित्राण्यपि 

, 

 । 

(३५) 

संयोजितानि । तथाऽन्ते वैदिकपरिभाषास्वरयोर्विज्ञानाय श्रीमत्कात्यायनकृतं प्रतिज्ञासूत्रं मात्रिकसूत्रं च समायं संग्रथितम् । तृतीयकाण्डादौ पश्ववदानविवेकोऽपि सन्निवेशितः । भाष्यसंकलने तु यत्र श्रीसायणाचार्यभाष्यं न सम्प्राप्तं तत्रार्थात्प्रथमकाण्डे सप्तमाध्यायस्य चतुर्थव्राह्मणमारभ्य काण्ड समाप्तिं यावत् तथा चतुर्थकाण्डेऽन्तिमेsध्यायत्रये, तथाऽष्टमकाण्डे चतुर्थाध्यायस्य चतुर्थत्र | क्षणमारभ्य काण्डसमाप्ति यावत्, तथा द्वादशे त्रयोदशे च काण्डे श्रीहरिस्वामिभाष्यं, दशमकाण्डेऽन्तिमे ब्राह्मणद्वये श्रीमच्छंकराचार्यमाध्यं, तथा चतुर्दशे काण्डे बृहदारण्यकोपनिषदि श्रीवासुदेवब्रह्मभगवत्कृतं भाष्यं, तथा दशमकाण्डस्यमण्डल ब्राह्मणे सायणमाष्येण सहैव पंडितमण्डनसंज्ञकं द्वितीयं सुविस्तृतं भाष्यं च सन्निवेशितम् । अनेन च भाष्यविवर्जितः कोऽप्यशो नोर्वरितः । आदौ चायपोद्वातस्तथा पण्डितश्रेष्ठदीनानाथशास्त्रिसारस्वतप्रणीत: 'ब्राह्मणभागस्यापि वेदता ' इति शीर्षकांकित प्रबन्धव संस्थापितः । तदुभयमपि प्रेक्षावत्प्रवृत्ति पुरस्करिष्यतीति सुदृढो विश्वासः । अनया सरण्या संस्कृतोऽयं महान् शुक्लयजुर्वेदीयमाध्यन्दिनशतपथब्राह्मणप्रन्थ इति बोध्यम् । 

1 

अस्य च संस्करणस्य संशोधनावसरेऽघ उपक्षिप्तानां पुस्तकानां साहाय्यं समभवत् । 

१प्रो. बेवरमहाशयसंपादितं शुद्धं सभाष्यं मुद्रितं पुस्तकम् । 

२पं. सत्यव्रतसामाश्रमिसंपादितं शुद्धं सभाष्यं मुद्रित पुस्तकम् । 

३अस्मदीयसंग्रहस्थं मूलमात्रं शुद्धं हस्तलिखितं पुस्तकम् । 

४मामकीनं प्रथमद्वितीयतृतीयदशमैकादशकाण्डात्मकं भाष्यमात्र प्रायः शुद्धं हस्तलिखितं पुरतकम् | ५ -श्रीक्षेत्रकाशीवासिनां श्रौतस्मार्त पारदृश्वनां स्वर्वासं गतानां गौरीनाथ दीक्षितजावजी मट्टमहोदयानी संग्रहस्थं तदीयपुत्रभ्रातृव्याभ्यां विद्वद्वराभ्यां श्रीसखारामदीक्षितगणेशदीक्षितमहाशयाम्यां दत्तं द्वादशकाण्डोपनिषद्भागवर्जितं सममं भाष्यमात्रं हस्तलिखितं प्रायः शुद्धं पुस्तकम् । 

६बिकानेरदरबारलायब्रेरीत आनीतं चतुर्थषष्ठाष्टम काण्डात्मकं भाष्यमात्रं हस्तलिखितमत्यन्ताशुद्धं 

पुस्तकम् । 

७--पुण्यपत्तनस्थभाण्डारकरओरिएन्ट रिसर्चइन्स्टिटयूटनामक संस्थातः समानीतं पंचमाध्यायस्य पंचम

ब्राह्मणांतमुपनिषद्भाष्यमात्रं शुद्धं हस्तलिखितं पुस्तकम् । 

८-बडोदाराजधानीस्थओरिएन्टल्ल| यब्रेरीतः समानीतं समप्रमुपनिषद्भाष्यमात्रं शुद्धं हस्तलिखितं 

पुस्तकम् । 

किचास्य ग्रन्थस्य संशोधनायारमत्पूर्वं स्वर्गतैः पं. गोविंदशास्त्रिरावेरकर महोदयैस्तथा जयपुरराजधानीस्थ पण्डितैः महामहोपाध्यायैः विद्यावारिधि-मधुसूदनजीओझा इत्येतेः तथा स्वर्गतैः पं. रंगाचार्यशास्त्रिवर्यैर्यन्त्रालयस्थितैश्व कतिचित्काण्डेषु प्रयतितम् । यदा चैतत्संस्करणमस्मद्धस्ते संशोधनाय समायातं तदानीमपि बहुभिर्विद्वद्भिरस्मत्साहाय्यं कृतम् । तन्मध्ये विशेषत आदितोऽन्तपर्यन्तं पल्वलाचल ( पलश्शन ) ग्रामवासिभिः पं० श्रीषैयलिंगशास्त्रिसूनुभिः पं० श्रीहरिहरशास्त्रिभिः सूक्ष्मेक्षिकया दृशा विद्वत्तापूर्ण साहाय्यमकारीति सानंद प्रकाशयामि । 

किश्वास्मिन्संस्करणे संशोधने प्रेसकॉपीकरणे टिप्पणीसंयोजने तत्तद्यागीयविहारपट निबंधने च मासत्रयादर्वागेव कैलासावासमापन्नानां प्रातःस्मरणीयानां स्वनामधन्यानां वैदिकतिलकानां ' श्रीमदण्णाशास्त्रिवारे ' इत्येतेषामस्मत्पूञ्यपितृपादानां महीयांसः परिश्रमा आयुषोऽन्तिमक्षणपर्यन्तमासन्न कदापि तानहं विस्मरामि ॥ 

धन्यवादाः । 

एवमुपरिदर्शितैर्येयैर्महाभागैः संस्थाभिश्व पुस्तकप्रदानादिना साहाय्यमाचरितं तथा संशोधनादिकार्येऽपि यत्सुमहत्साचिव्यं चाचरितं तेषां सर्वेषामहमधमर्णोऽस्मि । 

( ३६ ) 

शतपथब्राह्मणस्योपोद्घातः । 

विशेषतोऽस्य महतो ग्रन्थस्य सर्वांगसुन्दरतया प्रकाशनाय भूयोद्रव्यव्ययं कृत्वा वैकुण्ठपदमधितिष्ठतं स्वपितृचरणानां श्रीक्षेमराजश्रीकृष्णदास श्रेष्ठवर्याणां पूर्वसंकलितं कार्यं पूर्णतां नीतवद्द्भ्यां बंबई कल्याणोभयनगरीस्थश्रीवेङ्कटेश्वरमुद्रणयन्त्रालयश्रीलक्ष्मीवेंकटेश्वर मुद्रणयन्त्रालय संचालकाभ्यां परमोदारचरिताभ्यां धार्मिकग्रन्थप्रकाशनवासनात्रासितान्तःकरणाभ्यां वैदिक धर्मश्रद्धालुभ्यां वैश्यकुलावतंसाभ्यां सुगृहीतनाधेयाभ्यां श्रीमद्भ्यां रंगनाथक्षेमराज श्रेष्ठि श्रीनिवासक्षेमराजश्रेष्ठिमहोदयाभ्यां भ्रातृभ्यां 

वितरामि ॥ 

बहून्धन्यवादानानन्दसन्दोहपुर : सरं 

क्वाप्येतन्न किलाप्यते शतपथं शुद्धं जनैः पुस्तकं स्याच्चेदप्यथ नैव यास्यति बहिर्हस्तान्निजस्वामिनः । ईदृक् पुस्तक दौरवाप्यमधुना विद्राव्य मुद्रापणे सन्नद्धौ सुकृतार्थिनौ विधिपौ धन्यावम् श्रेष्ठिनौ ॥ 

## अन्ते चेयं विज्ञापना । 

एतादृक्प्रभूतपरिश्रमेण विहितेऽस्मिन्संस्करणे मितमतिमानुषस्वभावसुलभतया प्रमादात् दृग्दोषाद्वा यत्स्खलितं तन्निर्मत्सरा गुणैकपक्षपातिनो विचक्षणवरेण्याः संशोध्य कृपयाऽस्मत्कर्णपथं नेष्यन्ति येन पुनर्मुद्रणावसरे तान्दोषान्परिमार्जयामि, इति तान्दयाईदृष्टीन्विचवरान्मुहुर्मुहुः साञ्जलिबन्धं सप्रश्रयं विज्ञाप्य विरमामि । 

कल्याणनगर्याम् श्रावणशुक्रदशमी गुरुवासरः शकः १८६१ 

ता. २४।८।१९३९ 

विद्वद्वशंवदः श्रीक्षेत्रनासिकवासी वारे इत्युपाह्नः वैदिकतिलक श्रीमदण्णाशास्त्रिसूनुः श्रीधर शर्मा. 

