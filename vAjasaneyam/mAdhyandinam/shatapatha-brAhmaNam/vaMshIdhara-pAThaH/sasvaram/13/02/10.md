+++
title = "१०"

+++
## ०१
य᳘दसिपथा᳘न्कल्प᳘यन्ति॥  
से᳘तुमेव तं᳘ संक्र᳘मणं य᳘जमानः कुरुते स्वर्ग᳘स्य लोक᳘स्य स᳘मष्ट्यै॥  
## ०२
सूची᳘भिः कल्पयन्ति॥  
वि᳘शो वै᳘ सू᳘च्यो राष्ट्र᳘मश्वमेधो वि᳘शं चै᳘वास्मिन्राष्ट्रं᳘ च समी᳘ची दधति हिरण्यम᳘य्यो भवन्ति त᳘स्योक्तम् ब्रा᳘ह्मणम्॥  
## ०३
त्रय्यः᳘ सू᳘च्यो भवन्ति॥  
लोहम᳘य्यो र᳘जता ह᳘रिण्यो दि᳘शो वै᳘ लोहम᳘य्योऽवान्तरदि᳘शो रजता᳘ ऊर्ध्वा ह᳘रिण्यस्ता᳘भिरे᳘वैनं कल्पयन्ति तिर᳘श्चीभिष्चोर्ध्वा᳘भिश्च बहुरूपा᳘ भवन्ति त᳘स्माद्बहुरूपा दि᳘शो ना᳘नारूपा भवन्ति त᳘स्मान्ना᳘नारूपा दि᳘शः॥  