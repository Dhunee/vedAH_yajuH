+++
title = "३"

+++
## ०१
देवा वा᳘ अश्वमेधे प᳘वमानं॥  
स्वर्गं᳘ लोकं न प्रा᳘जानंस्तम᳘श्वः प्रा᳘जानाद्य᳘दश्वमेधे᳘ऽश्वेन प᳘वमानाय स᳘र्पन्ति स्वर्ग᳘स्य लोक᳘स्य प्र᳘ज्ञात्यै पु᳘छमन्वा᳘रभन्ते स्वर्ग᳘स्यैव᳘ लोक᳘स्य स᳘मष्ट्यै न वै᳘ मनुष्यः᳘ स्वर्गं᳘ लोकम᳘ञ्जसा वेदा᳘श्वो वै᳘ स्वर्गं᳘ लोकम᳘ञ्जसा वेद॥  
## ०२
य᳘दुद्गाॗतोद्गा᳘येत्॥  
यथा᳘क्षेत्रज्ञोऽन्ये᳘न पथा न᳘येत्तादृक्तद᳘थ य᳘दुद्गाता᳘रमवरुध्या᳘श्वमुद्गीथा᳘य वृणीते य᳘था क्षेत्रज्ञो᳘ऽञ्जसा न᳘येदेव᳘मेॗवैतद्य᳘जमानम᳘श्वः स्वर्गं᳘ लोकम᳘ञ्जसा नयति हि᳘ङ्करोति सा᳘मैव तद्धि᳘ङ्करोत्युद्गीथ᳘ एव स व᳘डवा उ᳘परुन्धन्ति सं᳘शिञ्जते य᳘थोपगाता᳘र उपगा᳘यन्ति तादृक्तद्धि᳘रण्यं द᳘क्षिणा सुव᳘र्णं शत᳘मानं त᳘स्योक्तम् ब्रा᳘ह्मणम्॥  