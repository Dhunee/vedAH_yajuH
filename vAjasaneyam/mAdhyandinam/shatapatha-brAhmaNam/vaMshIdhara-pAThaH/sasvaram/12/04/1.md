+++
title = "१"

+++
## ०१
दीर्घसत्त्रᳫं᳘ ह वा᳘ एत᳘ उ᳘पयन्ति᳟᳟ ॥  
ये ऽग्निहोत्रं᳘ जु᳘ह्वत्य् एत᳘द् वै᳘ जरा᳘म᳘र्यᳫं सत्त्रं᳘ य᳘द् अग्निहोत्रं᳘ जर᳘या᳘ वाॗ ह्य् एॗवास्मा᳘न् मुच्य᳘न्ते मृत्यु᳘ना᳘ वा᳟॥  
## ०२
त᳘द् आ᳘हुः ॥  
य᳘द् एत᳘स्य दीर्घसत्त्रि᳘णो ऽग्निहोत्रं᳘ जु᳘ह्वतो᳘ ऽन्तरेणा᳘ग्नी᳘ युक्तं᳘ वा᳘ विया᳘या᳘त् सं᳘ वा᳘ च᳘रेयुः किं᳘ त᳘त्र क᳘र्म का᳘ प्रा᳘यश्चित्तिर् इ᳘ति कुर्वीत᳘ हैव᳘ नि᳘ष्कृतिम् अ᳘पी᳘ष्ट्या᳘ यजेत त᳘द् उ त᳘न् ना᳘द्रियेतेमा᳘न् वा᳘ एष᳘ लोका᳘न् अनुवि᳘तनुतेॗ यो ऽग्नी᳘ आ᳘धत्ते ॥  
## ०३
त᳘स्या᳘य᳘म् एव᳘ लोको᳘ गा᳘र्हपत्यः ॥  
अन्तरिक्षलोॗको ऽन्वा᳘हा᳘र्यप᳘चनो ऽसौ᳘ लोक᳘ आ᳘हवनी᳘यः का᳘मं न्वा᳘ एषु᳘ लोके᳘षु व᳘याᳫं᳘सि युक्तं᳘ चा᳘युक्तं च सं᳘ चरन्ति स᳘ य᳘दि हा᳘स्या᳘प्य् अ᳘न्तरेण ग्रा᳘मो ऽग्नी᳘न् विया᳘याॗन् नैव᳘ मे का᳘ चना᳘र्तिर् अ᳘स्ति न᳘ रि᳘ष्टिर् इ᳘ति हैव᳘ विद्या᳘त् ॥  
## ०४
त्र᳘यो ह त्वा᳘व᳘ पश᳘वो ऽमेध्याः᳟॥  
दु᳘र्वरा᳘ह ऐडकः᳘ श्वा᳘ ते᳘षां᳘ य᳘द्य् अ᳘धिश्रिते ऽग्निहोत्रे᳘ ऽन्तरे᳘ण क᳘श्चित् संच᳘रेत् किं᳘ त᳘त्र क᳘र्म का᳘ प्रा᳘यश्चित्तिर् इ᳘ति त᳘द् धै᳘के गा᳘र्हपत्या᳘द् भ᳘स्मोपह᳘त्या᳘हवनी᳘या᳘न् निव᳘पन्तो यन्तीदं᳘ वि᳘ष्णुर् वि᳘चक्रम इ᳘त्य् एत᳘या᳘र्चा᳘ यज्ञो᳘ वै᳘ वि᳘ष्णुस् त᳘द् यज्ञे᳘नैव᳘ यज्ञ᳘म् अनुसं᳘तन्मो भ᳘स्मना᳘स्य पद᳘म् अ᳘पिवपा᳘म इ᳘ति व᳘दन्तस् त᳘द् उ त᳘था᳘ न᳘ कुर्या᳘द् यो᳘ हैनं त᳘त्र ब्रूया᳘द् आ᳘सा᳘न्न्वा᳘ अयं᳘ य᳘जमा᳘नस्या᳘वा᳘प्सीत् क्षिप्रे᳘ परमा᳘सा᳘ना᳘वप्स्प᳘ते ज्येष्ठगृह्यᳫं᳘ रोत्स्यती᳘तीश्वरो᳘ ह त᳘थैव᳘ स्या᳘त् ॥  
## ०५
इत्थ᳘म् एव᳘ कुर्या᳘त् ॥  
उदस्था᳘लीं᳘ वैॗवोदकमण्डलुं᳘ वा᳘दा᳘य गा᳘र्हपत्या᳘द् अ᳘ग्रॗ आहवनी᳘या᳘न् निन᳘यन् निया᳘द् इदं᳘ वि᳘ष्णुर् वि᳘चक्रम इ᳘त्य् एत᳘यैॗवर्चा᳘ यज्ञो᳘ वै᳘ वि᳘ष्णुस् त᳘द् यज्ञे᳘नैव᳘ यज्ञ᳘म् अनुसं᳘तनोति य᳘द् वै᳘ यज्ञ᳘स्य रिष्टं᳘ य᳘द् अ᳘शा᳘न्तम् आ᳘पो वै᳘ त᳘स्य स᳘र्वस्य शा᳘न्तिर् अद्भि᳘र् एॗवैनत् तच् छा᳘न्त्या᳘ शमयत्य् ॥  
एत᳘द्॥  
एव᳘ त᳘त्र क᳘र्म ॥  
## ०६
य᳘स्या᳘ग्निहोत्रं᳟॥  
दोह्य᳘मा᳘नᳫं स्क᳘न्देत् किं᳘ त᳘त्र क᳘र्म का᳘ प्रा᳘यश्चित्तिर् इ᳘ति स्कन्नप्रा᳘यश्चित्ते᳘ना᳘भि᳘मृश्या᳘द्भि᳘र् उपनिनी᳘य प᳘रिशिष्टेन जुहुया᳘द् य᳘द्य् उ नी᳘ची स्था᳘ली᳘ स्या᳘द् य᳘दि वा᳘ भिद्ये᳘त स्कन्नप्रा᳘यश्चित्ते᳘नैॗवाभिमृ᳘श्या᳘द्भि᳘र् उपनिनी᳘य य᳘द् अन्य᳘द् विन्देत् ते᳘न जुहुया᳘त् ॥  
## ०७
अ᳘थ॥  
य᳘त्र स्कन्नᳫं᳘ स्या᳘त् ॥  
त᳘द् अभि᳘मृशेद् अ᳘स्कन्न् अ᳘धित प्रा᳘जनी᳘ति यदा᳘ वै᳘ स्क᳘न्दत्य् अ᳘थ धीयते यदा᳘ धीयते᳘ ऽथ प्र᳘जा᳘यते यो᳘निर् वा᳘ इयᳫं᳘ रे᳘तः प᳘यस् त᳘द् अस्यां᳘ यो᳘नौ रे᳘तो दधा᳘त्य् अनुष्ठ्या᳘ हा᳘स्य रे᳘तः सिक्तं᳘ प्र᳘जा᳘यते य᳘ एव᳘म् एत᳘द् वे᳘दा᳘मु᳘तो वै᳘ दिवो᳘ वर्षतीहौ᳘षधयो व᳘नस्प᳘तयः प्र᳘जा᳘यन्ते पु᳘रुषा᳘द् रे᳘त स्कन्दति पशु᳘भ्यस् त᳘त इदᳫं᳘ स᳘र्वं प्र᳘जा᳘यते त᳘द् विद्या᳘द् भू᳘यसी मे प्र᳘जा᳘तिर् अभूद् बहुः᳘ प्रज᳘या᳘ पशु᳘भिर् भविष्या᳘मि श्रे᳘या᳘न् भविष्या᳘मी᳘ति ॥  
## ०८
अ᳘थ यत्रा᳘वभिन्नᳫं स्या᳘त् ॥  
त᳘द् उदस्था᳘लीं᳘ वैॗवोदकमण्डलुं᳘ वा᳘ नि᳘नयेद् य᳘द् वै᳘ यज्ञ᳘स्य रिष्टं᳘ य᳘द् अ᳘शा᳘न्तम् आ᳘पो वै᳘ त᳘स्य स᳘र्वस्य शा᳘न्तिर् अद्भि᳘र् एॗवैनत् त᳘च् छा᳘न्त्या᳘ शमयति भू᳘र् भुॗवः स्वर् इ᳘त्य् एता᳘भिर् व्या᳘हृतिभिर् एता᳘ वै᳘ व्या᳘हृतयः सर्वप्रा᳘यश्चित्ती᳘स् त᳘द् अने᳘न स᳘र्वेण प्रा᳘यश्चित्तिं कुरुते ता᳘नि कपा᳘ला᳘नि संचि᳘त्य य᳘त्र भस्मो᳘द्धृतᳫं स्या᳘त् त᳘न् नि᳘वपेद् एत᳘द् एव᳘ त᳘त्र क᳘र्म ॥  
## ०९
त᳘द् आ᳘हुः ॥  
य᳘स्या᳘ग्निहोत्री᳘ दोह्य᳘मा᳘नोपविशेत् किं᳘ त᳘त्र क᳘र्म का᳘ प्रा᳘यश्चित्तिर् इ᳘ति ताᳫं᳘ है᳘के य᳘जुषो᳘त्था᳘पयन्त्य् उ᳘दस्था᳘द् देव्य् अ᳘दितिर् इ᳘तीयं᳘ वा᳘ अ᳘दितिर् इमा᳘म् एॗवास्मा᳘ एत᳘द् उ᳘त्था᳘पया᳘म इ᳘ति व᳘दन्त आ᳘युर् यज्ञ᳘पता᳘व् अधा᳘द् इ᳘त्य् आ᳘युर् एॗवास्मिंस् त᳘द् दध्म इ᳘ति व᳘दन्तस् तां᳘ त᳘स्या᳘म् आ᳘हुत्यां᳘ ब्रा᳘ह्मणा᳘य दद्या᳘द् य᳘म् अ᳘नभ्या᳘गमिष्यन् मन्येता᳘र्तिं वा᳘ एषा᳘ पा᳘प्मा᳘नं य᳘जमा᳘नस्य प्रतिदृश्यो᳘पा᳘विक्षद् आ᳘र्तिम् एॗवास्मिंस् त᳘त् पा᳘प्मा᳘नं प्र᳘तिमुञ्चा᳘म इ᳘ति व᳘दन्तः ॥  
## १०
त᳘द् उ होवा᳘च या᳘ज्ञवल्क्यः ॥  
अ᳘श्रद्दधा᳘नेभ्यो हैभ्यो᳘ गौ᳘र् अ᳘पक्रा᳘मत्य् आ᳘र्त्यो वा᳘ आ᳘हुतिं विध्यन्तीत्थ᳘म् एव᳘ कुर्या᳘द् दण्डे᳘नैॗवैनां᳘ विपिष्यो᳘त्था᳘पयेद् इ᳘ति त᳘द् य᳘थैॗवादो᳘ धा᳘वयतो᳘ ऽश्वो वा᳘श्वतरो᳘ वा᳘ गदा᳘ये᳘त बलीव᳘र्दो वा᳘ युक्त᳘स् ते᳘न दण्ड᳘प्रजितेन तो᳘त्त्रप्रजितेन य᳘म् अ᳘ध्वा᳘नᳫं समी᳘प्सति तᳫं᳘ स᳘मश्नुत एव᳘म् एॗवैत᳘या᳘ दण्ड᳘प्रजितया᳘ तो᳘त्त्रप्रजितया᳘ यᳫं᳘ स्वर्गं᳘ लोकᳫं᳘ समी᳘प्सति तᳫं᳘ स᳘मश्नुते ॥  
## ११
अ᳘थ होवा᳘चा᳘रुणिः ॥  
द्यौ᳘र् वा᳘ एत᳘स्या᳘ग्निहोत्र᳘स्या᳘ग्निहोॗत्र्य् अय᳘म् एव᳘ वत्सोॗ यो ऽयं᳘ प᳘वत इय᳘म् एॗवाग्निहोत्रस्था᳘ली᳘ न᳘ वा᳘ एवं᳘ विदु᳘षो ऽग्निहोत्री᳘ नश्यतिॗॗ क्व ह्य् असौ᳘ न᳘श्येॗन् नैवं᳘ विदु᳘षो ऽग्निहोत्रीवत्सो᳘ नश्यतिॗॗ क्व ह्य् एष᳘ न᳘श्येॗन् नैवं᳘ विदु᳘षो ऽग्निहोत्रस्था᳘ली᳘ भिद्यतेॗॗ क्व हीयं᳘ भिद्ये᳘त श्रि᳘यो वै᳘ पर्ज᳘न्यो वर्षति त᳘द् विद्या᳘च् छ्रेमा᳘णं मे महिमा᳘नम् अ᳘धा᳘रयमा᳘णो᳘पा᳘विक्षच् छ्रे᳘या᳘न् भविष्या᳘मी᳘ति ता᳘म् आ᳘त्म᳘न्य् एव᳘ कुर्वीता᳘त्म᳘न्य् एव᳘ त᳘च् छ्रि᳘यं धत्त इ᳘ति ह स्मा᳘हा᳘रुणिर् एत᳘द् एव᳘ त᳘त्र क᳘र्म ॥  
## १२
त᳘द् आ᳘हुः ॥  
य᳘स्या᳘ग्निहोत्री᳘ दोह्य᳘मा᳘ना᳘ वा᳘श्येत किं᳘ त᳘त्र क᳘र्म का᳘ प्रा᳘यश्चित्तिर् इ᳘ति स्तम्ब᳘म् आ᳘छि᳘द्य ग्रा᳘सयेद् एत᳘द् एव᳘ त᳘त्र क᳘र्म ॥  