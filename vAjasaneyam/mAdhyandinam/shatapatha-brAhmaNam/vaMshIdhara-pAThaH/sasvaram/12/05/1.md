+++
title = "१"

+++
## ०१
य᳘द् आ᳘हुः ॥  
य᳘द् एष᳘ दीर्घस᳘त्त्र्य् अग्निहोत्रं᳘ जु᳘ह्वत् प्रव᳘सन् म्रिये᳘त जुहुयु᳘र् अस्मा᳘३इ ना᳘३ इ᳘ति त᳘द् धै᳘के होत᳘व्यं मन्यन्त आ᳘गन्तोर् इ᳘ति त᳘द् उ त᳘था᳘ न᳘ कुर्या᳘द् अ᳘तस्था᳘नो वा᳘ एष᳘ त᳘स्मै य᳘द् एनᳫं शवध्या᳘या᳘ इव जुहुयु᳘र् यज्ञा᳘य वा᳘ एष᳘ आ᳘हुतिभ्यस् तस्था᳘नः᳘ स᳘ हैनम् अ᳘मृष्यमा᳘णस् तृप्रᳫं᳘ सचते ॥  
## ०२
अ᳘थ है᳘क आ᳘हुः ॥  
एव᳘म् ए᳘वान्वा᳘हिता᳘ अहूय᳘मा᳘नाः᳘ शयीरन्नि᳘ति त᳘दु त᳘था᳘ न᳘ कुर्या᳘द᳘तस्था᳘नः स᳘ हैनम᳘मृष्यमा᳘णस्तृप्रᳫं᳘ सचते ॥  
## ०३
अ᳘थ है᳘के ऽर᳘ण्योः ॥  
अग्नी᳘ समा᳘रो᳘ह्य नि᳘दधति त᳘म् आ᳘हृते नि᳘र्मन्थन्ति त᳘द् उ त᳘था᳘ न᳘ कुर्या᳘द् अ᳘तस्था᳘नो वा᳘ एष᳘ त᳘स्मै य᳘द् एनᳫं शवध्या᳘या᳘ इव निर्म᳘न्थेयुर् यज्ञा᳘य वा᳘ एष᳘ आ᳘हुतिभ्यस् तस्था᳘नः᳘ स᳘ हैनम् अ᳘मृष्यमा᳘णस् तृप्रᳫं᳘ सचते ॥  
## ०४
इत्थ᳘म् एव᳘ कुर्या᳘त् ॥  
निवा᳘न्यवत्सा᳘म् ए᳘ष्टवै᳘ ब्रूया᳘त् त᳘स्यै प᳘यसा᳘ जुहुया᳘द् आ᳘र्तं वा᳘ एत᳘त् प᳘यो य᳘न् निवा᳘न्यवत्सा᳘या᳘ आ᳘र्तम् एत᳘द् अग्निहोत्रं᳘ य᳘न् मृत᳘स्य त᳘द् आ᳘र्तेनैव᳘ त᳘द् आ᳘र्तं निष्कृ᳘त्य श्रे᳘या᳘न् भवति ॥  
## ०५
त᳘द् अ᳘प्य् उप᳘मास्ति ॥  
य᳘द् द्वौ᳘ र᳘थौ मृदितौ᳘ समा᳘ग᳘छेताᳫं᳘ स्या᳘द् ए᳘वान्यतरः᳘ स्य᳘दा᳘ये᳘ति ॥  
## ०६
त᳘स्य वा᳘ एत᳘स्या᳘ग्निहोत्र᳘स्योपचा᳘रः᳟॥  
प्रा᳘चीना᳘वीती᳘ दोहयति यज्ञोपवीती᳘ वै᳘ देवे᳘भ्यो दोहयत्य् अ᳘थैवं᳘ पित्क़्णा᳘म् ॥  
## ०७
ना᳘ङ्गा᳘रेष्व् अ᳘धिश्रयति ॥  
य᳘द् धा᳘ङ्गा᳘रेष्व् अधिश्र᳘येद् देवत्रा᳘ कुर्या᳘द् गा᳘र्हपत्या᳘द् उष्णं᳘ भ᳘स्म दक्षिणा᳘ निरु᳘ह्य त᳘स्मिन्न् एनद् अ᳘धिश्रयति पितृदेव᳘त्यम् ए᳘वैनत् त᳘त् करोति ॥  
## ०८
ना᳘वज्योतयति᳘ नापः᳘ प्रत्या᳘नयति ॥  
य᳘द् धा᳘वज्योत᳘येद् य᳘द् अपः᳘ प्रत्या᳘न᳘येद् देवत्रा᳘ कुर्या᳘न् न᳘ त्रिः᳘ प्रतिष्ठा᳘पᳫं हरति य᳘त् त्रिः᳘ प्रतिष्ठा᳘पᳫं ह᳘रेद् देवत्रा᳘ कुर्या᳘त् सकृ᳘द् एव᳘ निक᳘र्षन् हरति पितृदे᳘वत्यम् ए᳘वैनत् त᳘त् करोति ॥  
## ०९
नो᳘न्नेष्या᳘मी᳘त्य् आ᳘ह ॥  
न᳘ चतु᳘र् उ᳘न्नयति य᳘द् धो᳘न्नेष्या᳘मी᳘ति ब्रूया᳘द् य᳘च् चतु᳘र् उन्न᳘येद् देवत्रा᳘ कुर्या᳘त् सकृ᳘द् एव᳘ तूष्णीं᳘ न्यक् प᳘र्यस्यति पितृदेव᳘त्यम् ए᳘वैनत् त᳘त् करोति᳟᳟ ॥  
## १०
नोप᳘रिष्टा᳘त् समि᳘धम् अभ्य᳘स्य हरति ॥  
य᳘द् धोप᳘रिष्टा᳘त् समि᳘धम् अभ्य᳘स्य ह᳘रेद् देवत्रा᳘ कुर्या᳘द् अध᳘स्ता᳘द् उपा᳘स्य हरति पितृदेव᳘त्यम् ए᳘वैनत् त᳘त् करोति ॥  
## ११
नो᳘त्तरेण गा᳘र्हपत्यम् एति ॥  
य᳘द् धो᳘त्तरेण गा᳘र्हपत्यम् इया᳘द् देवत्रा᳘ कुर्या᳘द् द᳘क्षिणेन गा᳘र्हपत्यम् एति प्तृदेव᳘त्यम् ए᳘वैनत् त᳘त् करोति ॥  
## १२
अ᳘थ या᳘न्य् अमू᳘न्य् उदीची᳘ना᳘ग्रा᳘णि तृणा᳘नि भ᳘वन्ति ॥  
दक्षिणा᳘ग्रा᳘णि ता᳘नि करोति पितृदेव᳘त्यम् ए᳘वैनत् त᳘त् करोत्य् अ᳘था᳘हवनी᳘ये समि᳘धम् अभ्या᳘धा᳘य सव्यं᳘ जा᳘न्व् आ᳘च्य सकृ᳘द् एव᳘ तूष्णीं᳘ न्यक् प᳘र्यस्यति पितृदेव᳘त्यम् ए᳘वैनत् त᳘त् करोति नो᳘दिङ्गयति नो᳘पमृष्ते न᳘ प्रा᳘श्ना᳘ति नो᳘दुक्षति प्तृदेव᳘त्यम् ए᳘वैनत् त᳘त् करोति ॥  
## १३
त᳘द् आ᳘हुः ॥  
य᳘द् एष᳘ दीर्घस᳘त्त्र्य् अग्निहोत्रं᳘ जु᳘ह्वत् प्रव᳘सन् म्रिये᳘त कथ᳘म् एनम् अग्नि᳘भिः कुर्युर् इ᳘ति तᳫं᳘ है᳘के दग्ध्वा᳘हरन्ति त᳘म् आ᳘हृतम् अग्नि᳘भिः सं᳘घ्रा᳘पयन्ति त᳘द् उ त᳘था᳘ न᳘ कुर्या᳘द् य᳘था᳘न्य᳘स्यां᳘ यो᳘नौ रे᳘तः सिक्तं᳘ त᳘द् अन्य᳘स्य प्रजि᳘जनयिषेत् ता᳘दृ᳘क् त᳘द् अ᳘स्थीन्य् एता᳘न्य् आ᳘हृ᳘त्य कृष्णा᳘जिने᳘ न्यु᳘प्य पुरुषविधि᳘ विधा᳘यो᳘र्णा᳘भिः प्रछा᳘द्या᳘ज्येना᳘भिघा᳘र्य त᳘म् अग्नि᳘भिः समु᳘पोषेत् त᳘द् एनᳫं स्वा᳘द् यो᳘नेः प्र᳘जनयती᳘ति ॥  
## १४
तᳫं᳘ है᳘के ग्रा᳘मा᳘ग्नि᳘ना᳘ दहन्ति ॥  
त᳘द् उ त᳘था᳘ न᳘ कुर्या᳘द् एष᳘ वै᳘ विश्वा᳘त् क्रव्या᳘द् अग्निः᳘ स᳘ हैनम् ईश्वरः᳘ स᳘पुत्रᳫं स᳘पशुᳫं स᳘मत्तोः ॥  
## १५
अ᳘थ है᳘के प्रद᳘व्येन दहन्ति ॥  
त᳘द् उ त᳘था᳘ न᳘ कुर्या᳘द् एष᳘ वा᳘ अ᳘शा᳘न्तो ऽग्निः᳘ स᳘ हैनम् ईश्वरः᳘ स᳘पुत्रᳫं स᳘पशुं प्र᳘दग्धोः ॥  
## १६
अ᳘थ है᳘क उल्मु᳘क्येन दहन्ति ॥  
त᳘द् उ त᳘था᳘ न᳘ कुर्या᳘द् एष᳘ वै᳘ रुद्रि᳘यो ऽग्निः᳘ स᳘ हैनम् ईश्वरः᳘ स᳘पुत्रᳫं स᳘पशुम् अभि᳘मन्तोः ॥  
## १७
अ᳘थ है᳘के᳘ ऽन्तरेणा᳘ग्नीं᳘श् चि᳘तिं चित्वा᳟॥  
त᳘म् अग्नि᳘भिः समु᳘पोषन्त्य् एत᳘द् वै᳘ य᳘जमा᳘नस्या᳘य᳘तनं य᳘द् अ᳘न्तरेणा᳘ग्नी᳘न् इ᳘ति त᳘द् उ त᳘था᳘ न᳘ कुर्या᳘द् यो᳘ हैनं त᳘त्र ब्रूया᳘न् म᳘ध्ये न्वा᳘ अयं᳘ ग्रा᳘मस्या᳘श᳘सनम् अजीजनत क्षि᳘प्रे ऽस्या᳘श᳘सनं जनिष्य᳘ते प्रिय᳘तमᳫं रोत्स्यती᳘तीश्वरो᳘ ह त᳘थैव᳘ स्या᳘त् ॥  