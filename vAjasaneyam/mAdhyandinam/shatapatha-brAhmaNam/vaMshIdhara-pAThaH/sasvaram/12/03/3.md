+++
title = "३"

+++
## ०१
देवा᳘ ह वै᳘ सह᳘स्रसंवत्सरा᳘य दिदीक्षेरे ॥  
ते᳘षां᳘ प᳘ञ्च शता᳘नि संवत्सरा᳘णां᳘ पर्य᳘वेता᳘न्य् आ᳘सुर् अ᳘थेदᳫं᳘ स᳘र्वम् एव᳘ शश्रा᳘म ये᳘ स्तो᳘मा᳘ या᳘नि पृष्ठा᳘नि या᳘नि छ᳘न्दाᳫं᳘सि ॥  
## ०२
त᳘तो देवाः᳟॥  
एत᳘द् यज्ञ᳘स्या᳘या᳘तया᳘मा᳘पश्यंस् ते᳘ना᳘या᳘तया᳘म्ना᳘ या᳘ वे᳘देॗ व्यष्टिर् आ᳘सीत् तांॗ व्याश्नुवता᳘या᳘तया᳘मा᳘ वा᳘ अस्य वे᳘दा᳘ अ᳘या᳘तया᳘म्न्या᳘ हा᳘स्य त्रय्या᳘ विद्य᳘या᳘र्त्विज्यं कृतं᳘ भवति य᳘ एव᳘म् एत᳘द् वे᳘द ॥  
## ०३
त᳘द् एत᳘द् यज्ञ᳘स्या᳘या᳘तया᳘म᳟᳟ ॥  
ओ श्रा᳘वया᳘स्तु श्रौ᳘षड् य᳘ज ये᳘ य᳘जा᳘महे वौ᳘षड् इ᳘ति ता᳘सां᳘ वा᳘ एता᳘सां᳘ पञ्चा᳘नां᳘ व्या᳘हृतीनाᳫं᳘ सप्त᳘दशा᳘क्ष᳘राॗण्यो श्रा᳘वये᳘ति च᳘तुरक्षरम् अ᳘स्तु श्रौ᳘षड् इ᳘ति च᳘तुरक्षरं यजे᳘तिॗ द्व्यक्षरं ये᳘ य᳘जा᳘मह इ᳘ति प᳘ञ्चा᳘क्षरम्᳟᳟ ॥  
## ०४
द्व्यक्षरो वषट्का᳘रः᳟॥  
स᳘ एष᳘ सप्तदशः᳘ प्रजा᳘पतिर् अधिदेवतं᳘ चा᳘ध्या᳘त्मं᳘ च प्र᳘तिष्ठितः स᳘ यो᳘ हैव᳘म् एतᳫं᳘ सप्तदशं᳘ प्रजा᳘पतिम् अधिदेवतं᳘ चा᳘ध्या᳘त्मं᳘ च प्र᳘तिष्ठितं वे᳘द प्र᳘तितिष्ठति प्रज᳘या᳘ पशु᳘भिर् अस्मिं᳘ लोॗके ऽमृतत्वे᳘ना᳘मु᳘ष्मिन् ॥  
## ०५
ते᳘ ह देवा᳘ ऊचुः ॥  
उ᳘प तं᳘ यज्ञक्रतुं᳘ जा᳘नीत यः᳘ सह᳘स्रसंवत्सरस्य प्रतिमा᳘ को᳘ हि᳘ त᳘स्मै मनुॗष्यो यः᳘ सह᳘स्रसंवत्सरेण समा᳘प्नुया᳘द् इ᳘ति ॥  
## ०६
ते᳘ विश्वजि᳘तम् एव᳘ स᳘र्वपृष्ठम् ॥  
पृ᳘ष्ठ्यस्य षडह᳘स्या᳘ञ्जःसव᳘म् अपश्यंस् ते᳘ हि᳘ स्तो᳘मा᳘ भ᳘वन्ति ता᳘नि पृ᳘ष्ठा᳘नि ता᳘नि छ᳘न्दाᳫं᳘सि ॥  
## ०७
पृ᳘ष्ठ्यम् एव᳘ षडह᳘म् ॥  
द्वा᳘दशा᳘ह᳘स्या᳘ञ्जःसव᳘म् अपश्यंस् ते᳘ हि᳘ स्तो᳘मा᳘ भ᳘वन्ति ता᳘नि पृ᳘ष्ठा᳘नि ता᳘नि छ᳘न्दाᳫं᳘सि ॥  
## ०८
द्वा᳘दशा᳘ह᳘म् एव᳟॥  
संवत्सर᳘स्या᳘ञ्जःसव᳘म् अपश्यंस् ते᳘ हि᳘ स्तो᳘मा᳘ भ᳘वन्ति ता᳘नि पृ᳘ष्ठा᳘नि ता᳘नि छ᳘न्दाᳫं᳘सि ॥  
## ०९
संवत्सर᳘म् एव᳟॥  
ता᳘पश्चित᳘स्या᳘ञ्जःसव᳘मपश्यंस् ते᳘ हि᳘ स्तो᳘मा᳘ भ᳘वन्ति ता᳘नि पृ᳘ष्ठा᳘नि ता᳘नि छ᳘न्दाᳫं᳘सि ॥  
## १०
ता᳘पश्चित᳘म् एव᳟॥  
सह᳘स्रसंवत्सरस्या᳘ञ्जःसव᳘म् अपश्यंस् ते᳘ हि᳘ स्तो᳘मा᳘ भ᳘वन्ति ता᳘नि पृ᳘ष्ठा᳘नि ता᳘नि छ᳘न्दाᳫं᳘सि ॥  
## ११
स᳘ वै᳘ संवत्सरं᳘ दीक्षा᳘भिर् ए᳘ति ॥  
संवत्सर᳘म् उपस᳘द्भिः संवत्सरᳫं᳘ सुत्या᳘भिः ॥  
## १२
स᳘ य᳘त् संवत्सरं᳘ दीक्षा᳘भिर् ए᳘ति ॥  
पूर्वा᳘र्ध᳘म् एव᳘ ते᳘न सह᳘स्रसंवत्सरस्या᳘वरुन्द्धे᳘ ऽथ य᳘त् संवत्सर᳘म् उपस᳘द्भिर् म᳘ध्यम् एव᳘ ते᳘न सह᳘स्रसंवत्सरस्या᳘वरुन्द्धे᳘ ऽथ य᳘त् संवत्सरᳫं᳘ सुत्या᳘भिर् उत्तमा᳘र्ध᳘म् एव᳘ ते᳘न सह᳘स्रसंवत्सरस्या᳘वरुन्द्धे ॥  
## १३
स᳘ वै᳘ द्वा᳘दश मा᳘सा᳘न् दीक्षा᳘भिर् ए᳘ति ॥  
द्वा᳘दशोपस᳘द्भिर् द्वा᳘दश सुत्या᳘भिस् त᳘त् ष᳘ट्त्रिᳫंशत्ष᳘ट्त्रिᳫंशदक्षरा᳘ वै᳘ बृहती᳘ बृहत्या᳘ वै᳘ देवाः᳘ स्वर्गे᳘ लोके᳘ ऽयतन्त बृहत्या᳘ स्वर्गं᳘ लोक᳘म् आ᳘प्नुवंस् त᳘थो एॗवैष᳘ एत᳘द् बृहॗत्यैव᳘ स्वर्गे᳘ लोके᳘ य᳘तते बृहत्या᳘ स्वर्गं᳘ लोक᳘म् आ᳘प्नोत्य् अ᳘थ यो᳘ बृहत्यां᳘ का᳘मस् त᳘म् एॗवैते᳘नैवंवि᳘द् अ᳘वरुन्द्धे ॥  
## १४
त᳘द् वा᳘ एत᳘त् ॥  
त्रयᳫं᳘ सह᳘ क्रिय᳘ते ऽग्नि᳘र् अॗर्क्यं मह᳘द् उक्थᳫं᳘ स᳘ य᳘त् संवत्सरं᳘ दीक्षा᳘भिर् ए᳘ति संवत्सर᳘म् उपस᳘द्भिस् ते᳘ना᳘स्या᳘ग्न्यर्का᳘व् आ᳘प्तौ᳘ भवतो᳘ ऽथ य᳘त् संवत्सरᳫं᳘ सुत्या᳘भिर् ए᳘ति ते᳘नो एॗवास्य मह᳘द् उक्थ᳘म् आ᳘प्तं᳘ भवति स᳘ वा᳘ एष᳘ एव᳘ सह᳘स्रसंवत्सरस्य प्रतिमा᳘ य᳘त् ता᳘पश्चित᳘ एष᳘ प्रजा᳘नां᳘ प्र᳘जा᳘त्यै य᳘त् ता᳘पश्चितः᳟॥  