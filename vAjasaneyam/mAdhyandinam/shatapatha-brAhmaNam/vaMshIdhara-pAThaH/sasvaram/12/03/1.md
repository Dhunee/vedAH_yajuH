+++
title = "१"

+++
## ०१
य᳘द् बा᳘ला᳘के ॥  
इदं᳘ त्रिवृ᳘द् ए᳘ति स᳘र्वम् अ᳘न्योऽन्य᳘म् अभिसम्प᳘द्यमा᳘नम् ॥  
कथᳫं᳘ स्विद् यज्ञः᳘ पु᳘रुषः प्रजा᳘प्तिर् अ᳘न्योऽन्यं ना᳘तिरिच्यन्त एते᳟॥  
## ०२
य᳘द् ऊर्द्वा᳘ स्तो᳘मा᳘ अनुय᳘न्ति ॥  
यज्ञ᳘म् अभ्या᳘व᳘र्तᳫं सा᳘मभिः क᳘ल्पमा᳘नाः᳟॥  
कथᳫं᳘ स्वित् ते᳘ पु᳘रुषम् आ᳘विशन्ति कथं᳘ प्रा᳘णैः᳘ सयु᳘जो भवन्ति ॥  
## ०३
प्रा᳘यणी᳘यो ऽतिरा᳘त्रः᳟॥  
चतुर्विᳫंश᳘म् अ᳘हश् चत्वा᳘रो ऽभिप्लवाः᳘ पृ᳘ष्ठ्य इ᳘त्य् एते᳟॥  
कथᳫं᳘ स्वित् ते᳘ पु᳘रुषम् आ᳘विशन्ति कथं᳘ प्रा᳘णैः᳘ सयु᳘जो भवन्ति ॥  
## ०४
अभिजि᳘ता᳘ स्व᳘रसा᳘मा᳘नः ॥  
अभि᳘क्ल्̥^प्ता᳘ उभय᳘तो विषुव᳘न्तम् उ᳘पयन्ति ॥  
कथᳫं᳘ स्वित् ते᳘ पु᳘रुषम् आ᳘विशन्ति कथं᳘ प्रा᳘णैः᳘ सयु᳘जो भवन्ति ॥  
## ०५
त्रिवृ᳘त्प्रा᳘याः᳟॥  
सत्पदशा᳘भिक्ल्̥^प्ता᳘स् त्रयस्त्रिᳫंशा᳘न्ता᳘श् चतुरुत्तरे᳘ण ॥  
कथᳫं᳘ स्वित् ते᳘ पु᳘रुषम् आ᳘विशन्ति कथं᳘ प्रा᳘णैः᳘ सयु᳘जो भवन्ती᳘ति ॥  
## ०६
शि᳘रस्त्रिवृ᳘त् ॥  
पञ्चद᳘शो ऽस्य ग्रीवा᳘ उ᳘र आ᳘हुः सप्तदशा᳘भिक्ल्̥^प्तम् ॥  
एकविᳫंश᳘मुद᳘रं कल्पयन्ति पा᳘र्श्वे᳘ प᳘र्शूस्त्रिणवे᳘ना᳘भि᳘क्ल्̥^प्ते ॥  
## ०७
अभिप्लवा᳘ उभय᳘तो ऽस्य बा᳘हू᳟॥  
पृष्ठं᳘ पृ᳘ष्ठ्य इ᳘ति धी᳘रा᳘ वदन्ति ॥  
अ᳘नूकम् अस्य चतुरुत्तरे᳘ण संवत्सरे᳘ ब्रा᳘ह्मणाः᳘ कल्पयन्ति ॥  
## ०८
क᳘र्णा᳘व् अस्या᳘भिजि᳘द् विश्वजि᳘च् च ॥  
अ᳘क्ष्या᳘व् आ᳘हुः स्व᳘रसा᳘मा᳘भिक्ल्̥^प्ते ॥  
न᳘स्यं प्रा᳘णं᳘ विषुव᳘न्तम् आ᳘हु᳘र् गोऽआ᳘यु᳘षी प्रा᳘णा᳘व् एता᳘व् अ᳘वा᳘ञ्चौ ॥  
## ०९
अ᳘ङ्गा᳘न्य् अस्य दशरा᳘त्र᳘म् आ᳘हुः ॥  
मु᳘खं महा᳘व्रतᳫं᳘ संवत्सरे᳘ ब्रा᳘ह्मणाः᳘ कल्पयन्ति ॥  
स᳘र्वस्तोमᳫं स᳘र्वसा᳘मा᳘नम् एतᳫं᳘ संवत्सर᳘म् अध्या᳘त्मं᳘ प्र᳘विष्टम् ॥  
समं᳘ धी᳘र आ᳘त्म᳘ना᳘ कल्पयित्वा᳘ ब्रध्न᳘स्या᳘स्ते विष्टपे᳘ ऽजा᳘तशोकः ॥  