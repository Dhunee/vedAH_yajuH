+++
title = "३"

+++
## ०१
इ᳘न्द्रस्येन्द्रिय᳘म् अ᳘न्नस्य र᳘स्ः ॥  
सो᳘मस्य भक्षᳫं᳘ सु᳘रया᳘सुरो᳘ न᳘मुचिर् अहर᳘त् सो ऽश्वि᳘नौ च स᳘रस्वतीं चो᳘पा᳘धा᳘वच् छेपा᳘नो ऽस्मि न᳘मुचये न᳘ त्वा᳘ दि᳘वा᳘ न᳘ न᳘क्तᳫं हना᳘नि न᳘ दण्डे᳘न न ध᳘न्वना᳘ न᳘ पृथे᳘न न᳘ मुष्टि᳘ना᳘ न᳘ शु᳘ष्केण᳘ नार्द्रे᳘णा᳘थ म इद᳘म् अहा᳘र्षीद् इदं᳘ म आ᳘जिहीर्षथे᳘ति᳟᳟ ॥  
## ०२
ते ऽब्रुवन् ॥  
अ᳘स्तु नो᳘ ऽत्रा᳘प्य् अ᳘था᳘हरा᳘मे᳘ति सह᳘ न एत᳘द् अ᳘था᳘हरते᳘त्य् अब्रवीद् इ᳘ति ॥  
## ०३
ता᳘व् अश्वि᳘नौ च स᳘रस्वती च अपां᳘ फेनं᳘ व᳘ज्रम् असिञ्चन् न᳘ शु᳘ष्को᳘ नार्द्र᳘ इ᳘ति ते᳘ने᳘न्द्रो न᳘मुचेर् आ᳘सुर᳘स्य᳘ व्युष्टा᳘याᳫं᳘ रा᳘त्रा᳘व् अ᳘नुदित आ᳘दित्ये᳘ न᳘ दि᳘वा᳘ न᳘ न᳘क्तम् इ᳘ति शि᳘र उ᳘दवा᳘सयत् ॥  
## ०४
त᳘स्मा᳘द् एत᳘द् ऋ᳘षिना᳘भ्य᳘नूक्तम् ॥  
अपां᳘ फे᳘नेन न᳘मुचेः शि᳘र इन्द्रो᳘दवर्तयः वि᳘श्वा᳘ य᳘द् अ᳘जय स्पृ᳘ध इ᳘ति पा᳘प्मा᳘ वै᳘ न᳘मुचिः पा᳘प्मा᳘नं वा᳘व᳘ त᳘द् द्विष᳘न्तं भ्रा᳘तृव्यᳫं ह᳘त्वेन्द्रियं᳘ वी᳘र्यम् अस्या᳘वृङ्क्त स᳘ यो᳘ भ्रा᳘तृव्यवा᳘न्त् स्या᳘त् स᳘ सौत्रा᳘मण्या᳘ यजेत पा᳘प्मा᳘नम् एव᳘ त᳘द् द्विष᳘न्तं भ्रा᳘तृव्यᳫं ह᳘त्वेन्द्रियं᳘ वी᳘र्यम् अस्य वृङ्क्ते त᳘स्य शीर्षां᳘श् छिन्ने᳘ लोइह्तमिश्रः᳘ सो᳘मो ऽतिष्ठत् त᳘स्मा᳘द् अबीभत्सन्त त᳘ एत᳘द् अ᳘न्धसोर् विपा᳘नम् अपश्यन्त् सो᳘मो रा᳘जा᳘मृ᳘तᳫं सुत᳘ इ᳘ति ते᳘नैनᳫं स्वदयि᳘त्वात्म᳘न्न् अदधत ॥  
## ०५
स्वा᳘द्वीं᳘ त्वा᳘ स्वा᳘दु᳘ने᳘ति सु᳘राᳫं᳘ सं᳘दधा᳘ति ॥  
स्वद᳘यत्य् ए᳘वैनां᳘ तीव्रां᳘ तीव्रे᳘णेतीन्द्रिय᳘म् ए᳘वास्मिन् दधा᳘त्य् अमृ᳘ता᳘म् अमृ᳘तेनेत्य् आ᳘युर् ए᳘वास्मिन् दधा᳘ति म᳘धुमतीं म᳘धुमते᳘ति र᳘सम् ए᳘वास्यां᳘ दधा᳘ति सृजा᳘मि सᳫं᳘ सो᳘मेने᳘ति सोमरूप᳘म् ए᳘वैनां᳘ करोति ॥  
## ०६
सो᳘मो ऽस्य् अश्वि᳘भ्यां᳘ पच्यस्व ॥  
स᳘रस्वत्यै पच्यस्वे᳘न्द्रा᳘य सुत्रा᳘म्णे पच्यस्वे᳘त्य् एता᳘ वा᳘ एतं᳘ देव᳘ता᳘ अ᳘ग्रे यज्ञᳫं᳘ स᳘मभरंस् ता᳘भिर् ए᳘वैनᳫं स᳘म्भरत्य् अ᳘थो एता᳘ ए᳘वैत᳘द् देव᳘ता᳘ भा᳘गधे᳘येन स᳘मर्धयत्य् आ᳘सुनोति सुत्या᳘यै तिस्रो᳘ रा᳘त्रीर् वसति तिस्रो᳘ हि᳘ रा᳘त्रीः सो᳘मः क्रीतो᳘ व᳘सति सोमरूप᳘म् ए᳘वैनां᳘ करोति ॥  
## ०७
द्वे᳘ वे᳘दी भवतः ॥  
द्वौ᳘ वा᳘व᳘ लोका᳘व् इ᳘त्य् आ᳘हुर् देवलोक᳘श् चैव᳘ पितृलोक᳘श् चे᳘त्य् उ᳘त्तरा᳘न्या᳘ भ᳘वति द᳘क्षिणा᳘न्यो᳘त्तरो वै᳘ देवलोको᳘ द᳘क्षिणः पितृलोक᳘ उ᳘त्तरयैव᳘ देवलोक᳘म् अवरुन्द्धे द᳘क्षिणया᳘ पितृलोक᳘म् ॥  
## ०८
प᳘यश् च सु᳘रा᳘ च भवतः ॥  
सो᳘मो वै᳘ प᳘यो᳘ ऽन्नᳫं सु᳘रा᳘ प᳘यसैव᳘ सोमपीथ᳘म् अवरुन्द्धे सु᳘रया᳘न्ना᳘द्यं क्षत्रं᳘ वै᳘ प᳘यो वि᳘ट् सु᳘रा᳘ सु᳘रां᳘ पूत्वा᳘ प᳘यः पुना᳘ति विश᳘ एव᳘ त᳘त् क्षत्रं᳘ जनयति विशो᳘ हि᳘ क्षत्रं᳘ जा᳘यते ॥  
## ०९
वा᳘योः᳘ पूतः᳘ पवित्रे᳘ण ॥  
प्रत्य᳘ङ्क् सो᳘मो अ᳘तिद्रुत इ᳘ति सो᳘मा᳘तिपूतस्य पुना᳘ति यथा᳘रूप᳘म् ए᳘वैनं पुना᳘ती᳘न्द्रस्य यु᳘ज्यः सखे᳘ति य᳘द् ए᳘वास्य ते᳘नेन्द्रियं᳘ वी᳘र्यम् अ᳘तिक्रा᳘न्तं भ᳘वति त᳘द् अस्मिन् पु᳘नर् दधा᳘ति ॥  
## १०
वा᳘योः᳘ पूतः᳘ पवित्रे᳘ण ॥  
प्रा᳘ङ्क् सो᳘मो अ᳘तिद्रुत इ᳘ति सोमवा᳘मि᳘नः पुना᳘ति यथा᳘रूप᳘म् ए᳘वैनं पुना᳘ती᳘न्द्रस्य यु᳘ज्यः सखे᳘ति य᳘द् ए᳘वास्य ते᳘नेन्द्रियं᳘ वी᳘र्यम् अ᳘तिक्रा᳘न्तं भ᳘वति त᳘द् अस्मिन् पु᳘नर् दधा᳘ति ॥  
## ११
पुना᳘ति ते परिस्रु᳘तम् इ᳘ति ॥  
स᳘मृद्धिका᳘मस्य पुना᳘ति स᳘मृद्ध्यै सो᳘मᳫं सू᳘र्यस्य दुहिते᳘ति श्रद्धा᳘ वै᳘ सू᳘र्यस्य दुहिता᳘ श्रद्ध᳘यैष᳘ सो᳘मो भवति श्रद्ध᳘यै᳘वैनᳫं सो᳘मं करोति वा᳘रेण श᳘श्वता᳘ तने᳘ति वा᳘लेन᳘ ह्य् एषा᳘ पूय᳘ते ॥  
## १२
ब्र᳘ह्म क्षत्रं᳘ पवत इ᳘ति प᳘यः पुना᳘ति ॥  
ब्र᳘ह्मण एव᳘ त᳘त् क्षत्रं᳘ जनयति ब्र᳘ह्मणो हि᳘ क्षत्रं᳘ जा᳘यते ते᳘ज इन्द्रिय᳘म् इ᳘ति ते᳘ज ए᳘वास्मिन्न् इन्द्रियं᳘ वी᳘र्यं दधा᳘ति सु᳘रया᳘ सो᳘म इ᳘ति सु᳘रया᳘ हि᳘ सो᳘मः सुत᳘ आ᳘सुत इ᳘त्य् आ᳘सुता᳘द् धि᳘ सूय᳘ते म᳘दा᳘ये᳘ति म᳘दा᳘य वा᳘व᳘ सो᳘मो म᳘दा᳘य सु᳘रोभा᳘व् एव᳘ सोममदं᳘ च सुरा᳘मदं᳘ चा᳘वरुन्द्धे शुक्रे᳘ण देव देव᳘ताः᳘ पिपृग्धी᳘ति शुक्रे᳘ण देव देव᳘ताः᳘ प्रीणीही᳘त्य् ए᳘वैत᳘द् आ᳘ह र᳘सेना᳘न्नं य᳘जमा᳘ना᳘य धेही᳘ति र᳘सम् एवा᳘न्नं य᳘जमा᳘ने दधा᳘ति पू᳘र्वे पयोग्रहा᳘ गृह्यन्ते᳘ ऽपरे सुरा᳘ग्रहा᳘ वि᳘शं त᳘त् क्षत्र᳘स्या᳘नुवर्त्मा᳘नं करोति ॥  
## १३
कुवि᳘द् अङ्ग य᳘वमन्तो य᳘वं चिद् इ᳘ति ॥  
पयोग्रहा᳘न् गृह्णा᳘ति सोमाᳫं᳘श᳘वो वै᳘ य᳘वाः᳘ सो᳘मः प᳘यः सो᳘मेनै᳘वैनᳫं सो᳘मं करोत्य् ए᳘कया᳘ गृह्णा᳘त्य् एक᳘धैव᳘ य᳘जमा᳘ने श्रि᳘यं दधा᳘ति श्री᳘र् हि᳘ प᳘यः ॥  
## १४
ना᳘ना᳘ हि᳘ वां᳘ देव᳘हितᳫं स᳘दस्कृतम् इ᳘ति ॥  
सुरा᳘ग्रहा᳘न् गृह्णा᳘ति ना᳘ना᳘ हि᳘ सो᳘मश् च सु᳘रा᳘ च देव᳘हितम् इ᳘ति देव᳘हिते᳘ ह्य् एते᳘ ना᳘ना᳘ स᳘दस्कृतम् इ᳘ति द्वे᳘ हि᳘ वे᳘दी भ᳘वतो मा᳘ सᳫं᳘सृक्षा᳘थां᳘ परमे᳘ व्योमन्न् इ᳘ति पा᳘प्म᳘नै᳘वैनं व्या᳘वर्तयति सु᳘रा᳘ त्व᳘म् अ᳘सि शुष्मि᳘णी᳘ति सु᳘रा᳘म् एव᳘ सु᳘रां᳘ करोति सो᳘म एष᳘ इ᳘ति सो᳘मम् एव᳘ सो᳘मं करोति मा᳘ मा᳘ हिᳫंसीः स्वां᳘ यो᳘निम् आ᳘विश᳘न्ती᳘ति यथा᳘यो᳘न्य् ए᳘वैनां᳘ व्या᳘वर्तयत्य् आ᳘त्म᳘नो᳘ ऽहिᳫंसा᳘या᳘ ए᳘कया᳘ गृह्णा᳘त्य् एक᳘धैव᳘ य᳘जमा᳘ने य᳘शो दधा᳘ति य᳘शो हि᳘ सु᳘रा᳟॥  
## १५
क्षत्रं᳘ वै᳘ पयोग्रहाः᳟॥  
वि᳘ट् सुरा᳘ग्रहा᳘ य᳘द् अ᳘व्यतिषक्ता᳘न् गृह्णीया᳘द् वि᳘शं क्षत्रा᳘द् व्य᳘वछिन्द्या᳘त् क्षत्रं᳘ विशः᳘ पा᳘पवस्यसं᳘ कुर्या᳘द् यज्ञ᳘स्य᳘ व्यृद्धिं व्य᳘तिषक्ता᳘न् गृह्णा᳘ति वि᳘शम् एव᳘ क्षत्रे᳘ण सं᳘दधा᳘ति क्षत्रं᳘ विशा᳘ पा᳘पवस्यस᳘स्य व्या᳘वृत्त्यै यज्ञ᳘स्य स᳘मृद्ध्यै ॥  
## १६
प्रा᳘णा᳘ वै᳘ पयोग्रहाः᳟॥  
श᳘रीरᳫं सुरा᳘ग्रहा᳘ य᳘द् अ᳘व्यतिषक्ता᳘न् गृह्णीया᳘च् छ᳘रीरं प्रा᳘णे᳘भ्यो व्य᳘वछिन्द्या᳘त् प्रा᳘णां᳘ छ᳘रीरा᳘त् प्रमा᳘युको य᳘जमा᳘नः स्या᳘द् व्य᳘तिषक्ता᳘न् गृह्णा᳘ति श᳘रीरम् एव᳘ प्रा᳘णैः᳘ सं᳘दधा᳘ति प्रा᳘णा᳘ञ् छ᳘रीरेणा᳘थो आ᳘युर् ए᳘वास्मिन् दधा᳘ति त᳘स्मा᳘त् सौत्रा᳘म᳘ण्येजा᳘नः᳘ स᳘र्वम् आ᳘युर् एत्य् अ᳘थो य᳘ एव᳘म् एत᳘द् वे᳘द ॥  
## १७
सो᳘मो वै᳘ पयोग्रहाः᳟॥  
अ᳘न्नᳫं सुरा᳘ग्रहा᳘ य᳘त् पयोग्रहा᳘श् च सुरा᳘ग्रहा᳘श् च गृह्य᳘न्ते सोमपीथं᳘ चै᳘वान्ना᳘द्यं चा᳘वरुन्द्धे ॥  
## १८
पश᳘वो वै᳘ पयोग्रहाः᳟॥  
अ᳘न्नᳫं सुरा᳘ग्रहा᳘ य᳘त् पयोग्रहा᳘श् च सुरा᳘ग्रहा᳘श् च गृह्य᳘न्ते पशूं᳘श् चै᳘वान्ना᳘द्यं चा᳘वरुन्द्धे ॥  
## १९
ग्रा᳘म्या᳘ वै᳘ पश᳘वः पयोग्रहाः᳟॥  
आ᳘रण्याः᳘ सुरा᳘ग्रहा᳘ य᳘त् पयोग्रहा᳘श् च सुरा᳘ग्रहा᳘श् च गृह्य᳘न्ते ग्रा᳘म्यां᳘श् चैव᳘ पशू᳘न् आ᳘रण्यां᳘श् चा᳘वरुन्द्धे ग्रा᳘म्ये᳘ण चा᳘न्नेना᳘रण्ये᳘न च पयोग्रहा᳘ञ् छ्रीणा᳘ति त᳘स्मा᳘द् ग्रा᳘म्या᳘णां᳘ पशूनां᳘ ग्रा᳘म्यं᳘ चै᳘वान्ना᳘द्यम् आ᳘रण्यं᳘ चा᳘वरुद्धम् ॥  
## २०
त᳘द् आ᳘हुः ॥  
एत᳘स्यै वा᳘ एत᳘द् अघला᳘यै देव᳘ता᳘यै रूपं᳘ य᳘द् एते᳘ घोरा᳘ आ᳘रण्याः᳘ पश᳘वो य᳘द् एते᳘षां᳘ पशूनां᳘ लो᳘मभिः पयोग्रहा᳘ञ् छ्रीणीया᳘द् रुद्र᳘स्या᳘स्ये पशू᳘न् अ᳘पिदध्या᳘द् अ᳘पशुर् य᳘जमा᳘नः स्या᳘द् य᳘न् न᳘ श्रीणीया᳘द् अ᳘नवरुद्धा᳘ अस्य पश᳘वः स्यू रुद्रो᳘ हि᳘ पशूना᳘म् ई᳘ष्ट इ᳘ति सुरा᳘ग्रहा᳘न् ए᳘वैते᳘षां᳘ पशूनां᳘ लो᳘मभिः श्रीणा᳘ति सुरा᳘या᳘म् एव᳘ त᳘द् रौ᳘द्रं दधा᳘ति त᳘स्मा᳘त् सु᳘रां᳘ पीत्वा᳘ रौ᳘द्रमना᳘ अ᳘थो आ᳘रण्ये᳘ष्व् एव᳘ पशु᳘षु रुद्र᳘स्य हेतिं᳘ दधा᳘ति ग्रा᳘म्या᳘णां᳘ पशूना᳘म् अ᳘हिᳫंसा᳘या᳘ अ᳘वरुद्धा᳘ अस्य पश᳘वो भवन्ति न᳘ रुद्र᳘स्या᳘स्ये पशू᳘न् अ᳘पिदधा᳘ति ॥  
## २१
या᳘ व्या᳘घ्रं᳘ वि᳘षूचिका᳟॥  
उभौ᳘ वृ᳘कं च र᳘क्षति श्येनं᳘ पतत्रि᳘णᳫं सिᳫं᳘हᳫं᳘ सेमं᳘ पा᳘त्वᳫं᳘हसः ॥ य᳘द् आ᳘पिपे᳘ष मा᳘त᳘रं पुत्रः᳘ प्र᳘मुदितो ध᳘यन् एत᳘त् त᳘द् अग्ने अनृणो᳘ भवा᳘म्य् अ᳘हतौ पित᳘रौ मये᳘ति ॥  
## २२
अध्वर्यु᳘श् च प्रतिप्रस्था᳘ता᳘ च ॥  
जघ᳘नेन वे᳘दिं प्रा᳘ञ्चम् आ᳘वृत्तं य᳘जमा᳘नᳫं श्येनपत्त्रा᳘भ्या᳘म् ऊर्ध्वं᳘ चा᳘वा᳘ञ्चं च पा᳘वयतः प्रा᳘णोदा᳘न᳘योस् त᳘द् रूपं᳘ प्रा᳘णोदा᳘ना᳘व् एवा᳘वरुन्द्ध ऊर्ध्व᳘श् च᳘ ह्य् अय᳘म् अ᳘वा᳘ङ् च प्रा᳘ण᳘ आ᳘त्मा᳘नम् अनुसं᳘चरति सम्पृ᳘च स्थ सं᳘ मा᳘ भद्रे᳘ण पृङ्क्ते᳘ति पयोग्रहा᳘न्त् सं᳘मृशति श्रि᳘यै᳘वैनं य᳘शसा᳘ स᳘मर्धयति विपृ᳘च स्थ वि᳘ मा᳘ पा᳘प्म᳘ना᳘ पृङ्क्ते᳘ति सुरा᳘ग्रहा᳘न् पा᳘प्म᳘नै᳘वैनं व्या᳘वर्तयति ॥  