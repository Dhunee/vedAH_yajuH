+++
title = "३"

+++
## ०१
य᳘द् वै᳘ दी᳘क्षन्ते ॥  
अग्ना᳘वि᳘ष्णू एव᳘ देव᳘ते य᳘जन्ते ऽग्ना᳘वि᳘ष्णू देव᳘ते भवन्त्य् अग्ना᳘विष्ण्वोः सा᳘युज्यᳫं सलोक᳘तां᳘ जयन्ति ॥  
## ०२
अ᳘थ य᳘त् प्रा᳘यणी᳘येन य᳘जन्ते ॥  
॥  
अ᳘दितिम् एव᳘ देव᳘तां᳘ य᳘जन्ते᳘ ऽदितिर् देव᳘ता᳘ भवन्त्य् अ᳘दितेः सा᳘युज्यᳫं सलोक᳘तां᳘ जयन्ति ॥  
॥  
## ०३
अ᳘थ य᳘त् क्रये᳘ण च᳘रन्ति ॥  
सो᳘मम् एव᳘ देव᳘तां᳘ य᳘जन्ते सो᳘मो देव᳘ता᳘ भवन्ति सो᳘मस्य सा᳘युज्यᳫं सलोक᳘तां᳘ जयन्ति ॥  
॥  
## ०४
अ᳘थ य᳘द् आ᳘तिथ्ये᳘न य᳘जन्ते ॥  
वि᳘ष्णुम् एव᳘ देव᳘तां᳘ य᳘जन्ते वि᳘ष्णुर् देव᳘ता᳘ भवन्ति वि᳘ष्णोः सा᳘युज्यᳫं सलोक᳘तां᳘ जयन्ति ॥  
॥  
## ०५
अ᳘थ य᳘त् प्रव᳘र्ग्येण य᳘जन्ते ॥  
आ᳘दित्य᳘म् एव᳘ देव᳘तां᳘ य᳘जन्त आ᳘दित्यो᳘ देव᳘ता᳘ भवन्त्य् आ᳘दित्य᳘स्य सा᳘युज्यᳫं सलोक᳘तां᳘ जयन्ति ॥  
॥  
## ०६
अ᳘थ य᳘द् उपस᳘द उपय᳘न्ति ॥  
एता᳘ एव᳘ देव᳘ता᳘ य᳘जन्ते या᳘ एता᳘ उपस᳘त्स्व् एता᳘ देव᳘ता᳘ भवन्त्य् एता᳘सां᳘ देव᳘ता᳘नाᳫं᳘ सा᳘युज्यᳫं सलोक᳘तां᳘ जयन्ति ॥  
॥  
## ०७
अ᳘थ य᳘द् अग्नीषोमी᳘येण पशु᳘ना᳘ य᳘जन्ते ॥  
अग्नीषो᳘मा᳘व् एव᳘ देव᳘ते य᳘जन्ते ऽग्नीषो᳘मौ देव᳘ते भवन्त्य् अग्नीषो᳘मयोः सा᳘युज्यᳫं सलोक᳘तां᳘ जयन्ति ॥  
॥  
## ०८
अ᳘थ य᳘त् प्रा᳘यणी᳘यम् अतिरा᳘त्र᳘म् उपय᳘न्ति ॥  
अहोरा᳘त्रे᳘ एव᳘ देव᳘ते य᳘जन्ते ऽहोरा᳘त्रे᳘ देव᳘ते भवन्त्य् अहोरा᳘त्रयोः सा᳘युज्यᳫं सलोक᳘तां᳘ जयन्ति ॥  
॥  
## ०९
अ᳘थ य᳘च् चतुर्विᳫंशम् अ᳘हर् उपय᳘न्ति संवत्सर᳘म् एव᳘ देव᳘तां᳘ य᳘जन्ते संवत्सरो᳘ देव᳘ता᳘ भवन्ति संवत्सर᳘स्य सा᳘युज्यᳫं सलोक᳘तां᳘ जयन्ति ॥  
॥  
## १०
अ᳘थ य᳘द् अभिप्लवᳫं᳘ षडह᳘म् उपय᳘न्ति ॥  
अर्धमा᳘सां᳘श् च मा᳘सां᳘श् च देव᳘ता᳘ य᳘जन्ते ऽर्धमा᳘सा᳘श् च मा᳘सा᳘श् च देव᳘ता᳘ भवन्त्य् अर्धमा᳘सा᳘नां᳘ च मा᳘सा᳘नां᳘ च सा᳘युज्यᳫं सलोक᳘तां᳘ जयन्ति ॥  
॥  
## ११
अ᳘थ यत् पृ᳘ष्ठ्यᳫं षडह᳘म् उपय᳘न्ति ॥  
ऋतू᳘न् एव᳘ देव᳘ता᳘ य᳘जन्त ऋत᳘वो देव᳘ता᳘ भवन्त्य् ऋतूनाᳫं᳘ सा᳘युज्यᳫं सलोक᳘तां᳘ जयन्ति ॥  
॥  
## १२
अ᳘थ य᳘द् अभिजि᳘तम् उपय᳘न्ति ॥  
अग्नि᳘म् एव᳘ देव᳘तां᳘ य᳘जन्ते ऽग्नि᳘र् देव᳘ता᳘ भवन्त्य् अग्नेः᳘ सा᳘युज्यᳫं सलोक᳘तां᳘ जयन्ति ॥  
॥  
## १३
अ᳘थ य᳘त् स्व᳘रसा᳘म्न उपय᳘न्ति ॥  
अप᳘ एव᳘ देव᳘तां᳘ य᳘जन्त आ᳘पो देव᳘ता᳘ भवन्त्य् अपाᳫं᳘ सा᳘युज्यᳫं सलोक᳘तां᳘ जयन्ति ॥  
॥  
## १४
अ᳘थ य᳘द् विषुव᳘न्तम् उपय᳘न्ति ॥  
आ᳘दित्य᳘म् एव᳘ देव᳘तां᳘ य᳘जन्त आ᳘दित्यो᳘ देव᳘ता᳘ भवन्त्य् आ᳘दित्य᳘स्य सा᳘युज्यᳫं सलोक᳘तां᳘ जयन्त्य् उक्ताः᳘ स्व᳘रसा᳘मा᳘नः ॥  
## १५
अ᳘थ य᳘द् विश्वजि᳘तम् उपय᳘न्ति ॥  
इ᳘न्द्रम् एव᳘ देव᳘तां᳘ य᳘जन्त इ᳘न्द्रो देव᳘ता᳘ भवन्ती᳘न्द्रस्य सा᳘युज्यᳫं सलोक᳘तां᳘ जयन्त्य् उक्तौ᳘ पृष्ठ्या᳘भिप्लवौ᳟॥  
## १६
अ᳘थ य᳘द् गोआ᳘यु᳘षी उपय᳘न्ति ॥  
मित्रा᳘व᳘रुणा᳘व् एव᳘ देव᳘ते य᳘जन्ते मित्रा᳘व᳘रुणौ देव᳘ते भवन्ति मित्रा᳘व᳘रुणयोः सा᳘युज्यᳫं सलोक᳘तां᳘ जयन्ति ॥  
॥  
## १७
अ᳘थ य᳘द् दशरा᳘त्र᳘म् उपय᳘न्ति ॥  
वि᳘श्वा᳘न् एव᳘ देवा᳘न् देव᳘तां᳘ य᳘जन्ते वि᳘श्वे देवा᳘ देव᳘ता᳘ भवन्ति वि᳘श्वेषां᳘ देवा᳘नाᳫं᳘ सा᳘युज्यᳫं सलोक᳘तां᳘ जयन्ति ॥  
॥  
## १८
अ᳘थ य᳘द् दा᳘शरा᳘त्रिकं पृ᳘ष्ठ्यᳫं षडह᳘म् उपय᳘न्ति ॥  
दि᳘श एव᳘ देव᳘ता᳘ य᳘जन्ते दि᳘शो देव᳘ता᳘ भवन्ति दिषाᳫं᳘ सा᳘युज्यᳫं सलोक᳘तां᳘ जयन्ति ॥  
॥  
## १९
अ᳘थ य᳘च् छन्दोमा᳘न् उपय᳘न्ति ॥  
इमा᳘न् एव᳘ लोका᳘न् देव᳘ता᳘ य᳘जन्त इमे᳘ लोका᳘ देव᳘ता᳘ भवन्त्य् एषां᳘ लोका᳘नाᳫं᳘ सा᳘युज्यᳫं सलोक᳘तां᳘ जयन्ति ॥  
॥  
## २०
अ᳘थ य᳘द् दशमम् अ᳘हर् उपय᳘न्ति ॥  
संवत्सर᳘म् एव᳘ देव᳘तां᳘ य᳘जन्ते संवत्सरो᳘ देव᳘ता᳘ भवन्ति संवत्सर᳘स्य सा᳘युज्यᳫं सलोक᳘तां᳘ जयन्ति ॥  
॥  
## २१
अ᳘थ य᳘न् महा᳘व्रत᳘म् उपय᳘न्ति ॥  
प्रजा᳘पतिम् एव᳘ देव᳘तां᳘ य᳘जन्ते प्रजा᳘पतिर् देव᳘ता᳘ भवन्ति प्रजा᳘पतेः सा᳘युज्यᳫं सलोक᳘तां᳘ जयन्ति ॥  
॥  
## २२
अ᳘थ य᳘द् उदयनी᳘यम् अतिरा᳘त्र᳘म् उपय᳘न्ति ॥  
संवत्सर᳘म् एव᳘ त᳘द् आ᳘प्त्वा᳘ स्वर्गे᳘ लोके᳘ प्र᳘तितिष्ठन्ति ता᳘न् य᳘दि पृछे᳘युः का᳘म् अद्य᳘ देव᳘तां᳘ य᳘जध्वे का᳘ देव᳘ता᳘ स्थ क᳘स्यां᳘ देव᳘ता᳘यां᳘ वसथेत्य् अत ए᳘वैकतमां᳘ ब्रूयुर् य᳘स्यै तु᳘ ने᳘दिष्ठᳫं स्यु᳘र् एते᳘ ह वै᳘ सति᳘ स᳘द एते᳘ हि᳘ सती᳘षु देव᳘ता᳘सु सी᳘दन्तो य᳘न्ति सत्त्रस᳘दो हैवे᳘तरे स᳘ यो᳘ हैवं᳘ विदु᳘षां᳘ दीक्षिता᳘नां᳘ पा᳘पकᳫं सत्त्रे᳘ कीर्त᳘येद् एते᳘भ्यस् त्वा᳘ देव᳘ता᳘भ्य आ᳘वृश्चा᳘म इ᳘त्य् एनं ब्रूयुः स᳘ पा᳘पीया᳘न् भवति श्रे᳘याᳫं᳘स आ᳘त्म᳘ना᳟॥  
## २३
स᳘ एष᳘ संवत्सर᳘स् त्रि᳘महा᳘व्रतः ॥  
चतुर्विᳫंशे᳘ महा᳘व्रतं᳘ विषुव᳘ति महा᳘व्रतं᳘ महा᳘व्रत᳘ एव᳘ महा᳘व्रतं᳘ तᳫं᳘ ह स्मैतं᳘ पू᳘र्व उ᳘पयन्ति त्रि᳘महा᳘व्रतं᳘ ते᳘ तेजस्वि᳘न आ᳘सुः सत्यवा᳘दि᳘नः सᳫं᳘शितव्रता᳘ अ᳘थ य᳘ उ हैनम् अ᳘प्य् एत᳘र्हि त᳘थोपेयु᳘र् य᳘था᳘मपा᳘त्र᳘म् उदक᳘ आ᳘सिक्ते विम्रित्ये᳘द् एवᳫं᳘ हैव᳘ ते᳘ वि᳘म्रित्येयुर् उपयु᳘पयन्ति त᳘द् एषाᳫं᳘ सत्ये᳘न श्र᳘मेण त᳘पसा᳘ श्रद्ध᳘या᳘ यज्ञे᳘ना᳘हुतिभिर् अ᳘वरुद्धं भवति ॥  