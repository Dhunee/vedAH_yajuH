+++
title = "४"

+++
## ०१
पु᳘रुषो वै᳘ संवत्सरः᳘। त᳘स्य पा᳘दा᳘व् एव᳘ प्रा᳘यणी᳘यो ऽतिरा᳘त्रः पा᳘दा᳘भ्याᳫं᳘ हि᳘ प्रय᳘न्ति त᳘योर् य᳘च् छुक्लं᳘ त᳘द् अ᳘ह्नो रूपं᳘ य᳘त् कृष्णं᳘ त᳘द् रा᳘त्रेर् नखा᳘न्य् ए᳘वौषधिवनस्पतीनाᳫं᳘ रूप᳘म् ऊरू᳘ चतुर्विᳫंश᳘म् अ᳘हर् उ᳘रो ऽभिप्लवः᳘ पृष्ठं पृ᳘ष्ठ्यः ॥  
## ०२
अय᳘म् एव᳘ द᳘क्षिणो बा᳘हु᳘र् अभिजि᳘त् ॥  
इम᳘ एव᳘ द᳘क्षिणे त्र᳘यः प्रा᳘णाः᳘ स्व᳘रसा᳘मा᳘नो मूर्धा᳘ विषुवा᳘न् इम᳘ एवो᳘त्तरे त्र᳘यः प्रा᳘णाः᳘ स्व᳘रसा᳘मा᳘नः ॥  
## ०३
अय᳘म् एवो᳘त्तरो बा᳘हु᳘र् विश्वजि᳘त् ॥  
उक्तौ᳘ पृष्ठ्या᳘भिप्लवौ᳘ या᳘व् अ᳘वा᳘ञ्चौ प्रा᳘णौ᳘ ते᳘ गोआ᳘यु᳘षी अ᳘ङ्गा᳘नि दशरा᳘त्रो᳘ मु᳘खं महा᳘व्रतᳫं᳘ ह᳘स्ता᳘व् ए᳘वोदयनी᳘यो ऽतिरा᳘त्रो᳘ ह᳘स्ता᳘भ्याᳫं᳘ ह्य् उद्य᳘न्ति त᳘योर् य᳘च् छुक्लं᳘ त᳘द् अ᳘ह्नो रूपं᳘ य᳘त् कृष्णं᳘ त᳘द् रा᳘त्रेर् नखा᳘न्य् एव᳘ न᳘क्षत्रा᳘णाᳫं᳘ रूपᳫं᳘ स᳘ एष᳘ संवत्स᳘रो ऽध्या᳘त्मं᳘ प्र᳘तिष्ठितः स᳘ यो᳘ हैव᳘म् एतᳫं᳘ संवत्सर᳘म् अध्या᳘त्मं᳘ प्र᳘तिष्ठितं वे᳘द प्र᳘तितिष्ठति प्रज᳘या᳘ पशु᳘भिर् अस्मिं᳘ लो᳘के ऽमृतत्वे᳘ना᳘मु᳘ष्मिन् ॥  