+++
title = "३"

+++
## ०१
चतुर्धा विहितो᳘ ह वाऽ अ᳘ग्रेऽ ग्नि᳘रास॥  
स यम᳘ग्रे ऽग्निँ᳘ होत्रा᳘य प्रा᳘वृणत स प्रा᳘धन्वद्यं᳘ द्विती᳘यं प्रा᳘वृणत स᳘ प्रै᳘वाधन्वद्यं᳘ तृती᳘यं प्रा᳘वृणत स᳘ प्रै᳘वाधन्वद᳘थ᳘ योऽ य᳘मेत᳘र्ह्यग्निः स᳘ भीषा नि᳘लिल्ये᳘ सोऽ पः प्र᳘विवेश तं᳘ देवा᳘ऽ अनुवि᳘द्य स᳘हसै᳘वाद्भ्यऽ आ᳘निन्युः᳘ सो᳘ऽ पो ऽभि᳘तिष्ठेवा᳘वष्ठ्यूता स्थ याऽ अ᳘प्रपदनँ स्थ या᳘भ्यो वो मा᳘मकामं न᳘यन्ती᳘ति त᳘तऽ आप्त्याः स᳘म्बभूवुस्त्रितो᳘ द्वित᳘ एकतः᳘॥  
## ०२
(स्त)तऽ इ᳘न्द्रेण सह᳘ चेरुः॥  
(र्य᳘)य᳘थेदं᳘ ब्राह्मणो रा᳘जानमनुच᳘रति स य᳘त्र त्रि᳘शीर्षाणं त्वाष्ट्रं व्विश्व᳘रूपं जघा᳘न त᳘स्य हैते᳘ऽ पि व्ब᳘ध्यस्य व्विदा᳘ञ्चक्रुः श᳘श्वद्धैनं त्रित᳘ऽ एव᳘ जघानात्य᳘ह तदिन्द्रो᳘ऽ मुच्यत देवो हि सः॥  
## ०३
(स त᳘ऽ)त᳘ऽ उ हैत᳘ऽ ऊचुः॥  
(रु᳘)उ᳘पै᳘वेमऽ ए᳘नो गच्छन्तु᳘ येऽ स्य व्ब᳘ध्यस्या᳘वेदिषुरि᳘ति किमि᳘ति यज्ञ᳘ऽ ए᳘वैषु मृष्टामि᳘ति त᳘देष्वेत᳘द्यज्ञो᳘ मृष्टे य᳘देभ्यः पात्रीनिर्णे᳘जनमङ्गुलिप्रणे᳘जनं निन᳘यन्ति॥  
## ०४
त᳘ऽ उ हाप्त्या᳘ऽ ऊचुः॥  
(र᳘)अ᳘त्येव᳘ व्वय᳘मिद᳘मस्म᳘त्परो᳘ नयामे᳘ति क᳘मभी᳘ति य᳘ऽ ए᳘वादक्षिणे᳘न हवि᳘षा य᳘जाताऽ इ᳘ति त᳘स्मा᳘न्नादक्षिणे᳘न हवि᳘षा यजेताप्त्ये᳘षु ह यज्ञो᳘ मृष्टऽ आप्त्या᳘ऽ उ ह त᳘स्मिन्मृजते᳘ योऽ दक्षिणे᳘न हवि᳘षा य᳘जते॥  
## ०५
त᳘तो देवाः᳘॥  
(ऽ)एतां᳘ दर्शपूर्णमास᳘योर्द᳘क्षिणामकल्पन्य᳘दन्वाहार्यं᳘ ने᳘ददक्षिणँ᳘ हविर᳘सदि᳘ति तन्ना᳘ना नि᳘नयति त᳘थैभ्यो᳘ऽ समदं करोति त᳘दभि᳘तपति त᳘थैषाँ शृतं᳘ भवति स नि᳘नयति त्रिता᳘य त्वा द्विता᳘य त्वैकता᳘य त्वे᳘ति पशुर्ह᳘ वा᳘ऽ एष आ᳘लभ्यते य᳘त्पुरोडा᳘शः॥  
## ०६
पु᳘रुषँ ह वै᳘ देवाः॥  
(ऽ)अ᳘ग्रे पशुमा᳘लेभिरे तस्या᳘लब्धस्य मेधो᳘ऽ पचक्राम सो᳘ ऽश्वं प्र᳘विवेश ते᳘ऽ श्वमा᳘लभन्त तस्या᳘लब्धस्य मेधो᳘ऽ पचक्राम स गां प्र᳘विवेश ते गामा᳘लभन्त तस्या᳘लब्धस्य मेधोऽपचक्राम सो᳘ऽविं प्रविवेश ते᳘ऽ विमा᳘लभन्त तस्या᳘लब्धस्य मेधोऽपचक्राम᳘ सोऽजं प्र᳘विवेश᳘ तेऽ जमालभन्त तस्या᳘लब्धस्य मेधो᳘ऽ पचक्राम॥  
## ०७
स᳘ इमं᳘ पृथिवीं प्र᳘विवेश॥  
तं ख᳘नन्तऽ इवा᳘न्वीषुस्तम᳘न्वविन्दंस्ता᳘विमौ᳘ व्रीहियवौ त᳘स्माद᳘प्येतावेत᳘र्हि ख᳘नन्त इवैवा᳘नुविन्दन्ति स या᳘वद्वीर्यवद्ध वा᳘ऽ अस्यैते स᳘र्व्वे पश᳘व आ᳘लब्धाः स्युस्ता᳘वद्वीर्यवद्धास्य ह᳘वि᳘र्हविरेव᳘ भवति य᳘ एव᳘मेतद्वेदा᳘त्रो सा᳘ सम्पद्य᳘दाहुः पा᳘ङ्क्तः पशुरि᳘ति॥  
## ०८
यदा᳘ पिष्टान्य᳘थ लो᳘मानि भवन्ति॥  
य᳘दा᳘प᳘ऽ आनयत्य᳘थ त्व᳘ग्भवति यदा᳘ संयौत्य᳘थ माँसं᳘ भवति स᳘न्तत इव हि स त᳘र्हि भ᳘वति सं᳘ततमिव हि᳘ माँसं᳘ यदा᳘ शृतोऽ थास्थि भवति दारु᳘ण इव हि स त᳘र्हि भ᳘वति दारु᳘णमित्यस्थ्य᳘थ यदुद्वासयिष्य᳘न्नभिघारयति तं᳘ मज्जा᳘नं दधात्ये᳘षो सा᳘ सम्पद्य᳘दाहुः पाङ्क्तः पशुरि᳘ति॥  
## ०९
स यं पु᳘रुषमा᳘लभन्त॥  
स᳘ किम्पु᳘रुषोऽ भवद्याव᳘श्वं च गां᳘ च तौ᳘ गौर᳘श्च गवय᳘श्चाभवतां यम᳘विमा᳘लभन्त सऽ उ᳘ष्ट्रोऽ भवद्य᳘मजमा᳘लभन्त स᳘ शर᳘भोऽ भवत्त᳘स्मादेते᳘षाम् पशूनां᳘ नाशित᳘व्यम᳘पक्रान्तमेधा हैते᳘ पश᳘वः॥  