+++
title = "१"

+++
 ## ०१ 
स वै᳘ कपा᳘लान्ये᳘वान्यतर᳘ ऽउपद᳘धाति॥  
दृषदुपले᳘ ऽअन्यतरस्तद्वा᳘ ऽएत᳘दुभ᳘यᳮ सह᳘ क्रियते तद्य᳘देत᳘दुभ᳘यᳮ सह᳘ क्रिय᳘ते॥  
## ०२
शि᳘रो ह वा᳘ ऽएत᳘द्यज्ञ᳘स्य य᳘त्पुरोडा᳘शः॥
स या᳘न्ये᳘वेमा᳘नि शीर्ष्णः᳘ कपा᳘लान्येता᳘न्ये᳘वास्य कपा᳘लानि मस्ति᳘ष्क ऽएव᳘ पिष्टा᳘नि तद्वा᳘ ऽएतदे᳘कम᳘ङ्गमे᳘कᳮ सह᳘ करवाव समानं᳘ करवावे᳘ति त᳘स्माद्वा᳘ एत᳘दुभ᳘यᳮ सह᳘ क्रियते॥  
## ०३
स यः᳘ कपा᳘लान्युपद᳘धाति॥  
स᳘ ऽउपवेषमा᳘दत्ते धृष्टिरसी᳘ति स य᳘देनेनाग्निं᳘ धृ᳘ष्ण्विवोपच᳘रति ते᳘न धृ᳘ष्टिर᳘थ य᳘देनेन यज्ञ᳘ ऽउपाल᳘भत ऽउ᳘पेव वा᳘ ऽएनेनैत᳘द्वेवेष्टि त᳘स्मादुपवेषो ना᳘म॥  
## ०४
ते᳘न प्राचो᳘ ऽङ्गारानु᳘दूहति॥  
(त्य᳘) अ᳘पाग्ने अग्नि᳘मामा᳘दं जहि नि᳘ष्क्रव्या᳘दᳮ सेधे᳘त्ययं वा᳘ ऽआमाद्ये᳘नेदं᳘ मनु᳘ष्याः प᳘क्त्वाश्नन्त्य᳘थ ये᳘न पु᳘रुषं द᳘हन्ति स᳘ क्रव्या᳘देता᳘वे᳘वैत᳘दुभावतो᳘ ऽपहन्ति॥  
## ०५
(न्त्य) अथा᳘ङ्गारमा᳘स्कौति॥  
(त्या᳘) आ᳘ देवय᳘जं वहे᳘ति यो᳘ देवयाट् त᳘स्मिन्हवी᳘ᳮ षि श्रप᳘याम त᳘स्मिन्यज्ञं᳘ तनवामहा ऽइ᳘ति त᳘स्माद्वा ऽआ᳘स्कौति॥  
## ०६
तं᳘ मध्यमे᳘न कपा᳘लेनाभ्युपदधाति॥  
देवा᳘ ह वै᳘ यज्ञं᳘ तन्वाना᳘स्ते ऽअसुररक्षसे᳘भ्य ऽआसङ्गा᳘द्बिभया᳘ञ्चक्रुर्ने᳘न्नो ऽध᳘स्तान्नाष्ट्रा र᳘क्षाᳫंस्युपोत्ति᳘ष्ठानि᳘त्यग्निर्हि र᳘क्षसामपहन्ता त᳘स्मादेवमु᳘पदधाति तद्य᳘देष᳘ ऽएव भ᳘वति᳘ नान्य᳘ ऽएष हि य᳘जुष्कृतो मे᳘ध्यस्त᳘स्मान्मध्यमे᳘न कपा᳘लेनाभ्यु᳘पदधाति॥  
## ०७
स ऽउ᳘पदधाति॥  
ध्रुव᳘मसि पृथिवीं᳘ दृᳮ हे᳘ति पृथिव्या᳘ ऽएव᳘ रूपे᳘णैत᳘देव᳘ दृᳮ हत्येते᳘नैव᳘ द्विष᳘न्तं भ्रा᳘तृव्यम᳘वबाधते ब्रह्मव᳘नि त्वा क्षत्रव᳘नि सजातवन्यु᳘पदधामि भ्रा᳘तृव्यस्य व्वधाये᳘ति बह्वी वै᳘ यजुःष्वाशीस्तद्ब्रह्म चं क्षत्रं चा᳘शास्त ऽउभे᳘ व्वी᳘र्य्ये सजातवनी᳘ति भूमा वै᳘ सजातास्त᳘द्भूमा᳘नमा᳘शास्त ऽउप᳘दधामि भ्रा᳘तृव्यस्य व्वधाये᳘ति य᳘दि᳘ नाभिच᳘रेद्य᳘द्यु ऽअभिच᳘रेदमु᳘ष्य व्वधाये᳘ति ब्रूयादभिनि᳘हितमेव᳘ सव्य᳘स्य पाणे᳘रङ्गु᳘ल्या भ᳘वति॥  
## ०८
(त्य) अथा᳘ङ्गारमा᳘स्कौति॥  
ने᳘दिह᳘ पुरा᳘ नाष्ट्रा र᳘क्षाᳫंस्याविशानि᳘ति ब्राह्मणो हि र᳘क्षसामपहन्ता त᳘स्मादभिनि᳘हितमेव᳘ सव्य᳘स्य पाणे᳘रङ्गु᳘ल्या भ᳘वति॥  
## ०९
(त्य) अथा᳘ङ्गारम᳘ध्यूहति॥  
(त्य᳘) अ᳘ग्ने ब्र᳘ह्म गृभ्णीष्वे᳘ति ने᳘दिह᳘ पुरा᳘ नाष्ट्रा र᳘क्षाᳫंस्याविशानि᳘त्यग्निर्हि र᳘क्षसामपहन्ता त᳘स्मादेवम᳘ध्यूहति॥  
## १०
(त्य᳘) अ᳘थ य᳘त्पश्चात्तदु᳘पदधाति॥  
धरु᳘णमस्यन्त᳘रिक्षं दृᳮ हे᳘त्यन्त᳘रिक्षस्यैव᳘ रूपे᳘णैत᳘देव᳘ दृᳮ हत्ये᳘तेनैव᳘ द्विष᳘न्तं भ्रा᳘तृव्यम᳘वबाधते ब्रह्मव᳘नि त्वा क्षत्रव᳘नि सजातवन्यु᳘पदधामि भ्रा᳘तृव्यस्य व्वधायेति॥  
## ११
(त्य᳘) अ᳘थ य᳘त्पुर᳘स्तात्तदु᳘पदधाति॥  
धर्त्र᳘मसि दि᳘वं दृᳮ हे᳘ति दिव᳘ ऽएव᳘ रूपे᳘णैत᳘देव᳘ दृᳮ हत्येते᳘नैव᳘ द्विष᳘न्तं भ्रा᳘तृव्यम᳘वबाधते ब्रह्मव᳘नि त्वा क्षत्रव᳘नि सजातवन्यु᳘पदधामि भ्र᳘तृव्यस्य व्वधायेति॥  
## १२
(त्य᳘) अ᳘थ य᳘द्दक्षिणतस्तदु᳘पदधाति॥  
व्वि᳘श्वाभ्यस्त्वा᳘शाभ्य ऽउ᳘पदधामी᳘ति स य᳘दिमाँ᳘ल्लोकान᳘ति चतुर्थम᳘स्ति वा न᳘ वा ते᳘नै᳘वैत᳘द्द्विष᳘न्तं भ्रा᳘तृव्यम᳘वबाधते᳘ ऽनद्धा वै तद्य᳘दिमाँ᳘ल्लोकान᳘ति चतुर्थम᳘स्ति वा न वा᳘नद्धो तद्यद्वि᳘श्वा ऽआ᳘शास्त᳘स्मादाह व्वि᳘श्वाभ्यस्त्वा᳘शाभ्य ऽउ᳘पदधामी᳘ति तूष्णीं᳘ वै वे᳘तराणि कपा᳘लान्युपद᳘धाति चि᳘तस्स्थोर्द्धचि᳘त ऽइ᳘ति वा॥  
## १३
(वाथा᳘) अथा᳘ङ्गारैर᳘भ्यूहति॥  
भृ᳘गूणाम᳘ङ्गिरसां त᳘पसा तप्यध्वमि᳘त्येतद्वै ते᳘जिष्ठं ते᳘जो य᳘द्भृग्वङ्गिर᳘साᳫंसु᳘तप्तान्यसन्नि᳘ति त᳘स्मादेव᳘म᳘भ्यूहति॥  
## १४
(त्य᳘) अ᳘थ यो᳘ दृषदुपले᳘ ऽउपद᳘धाति॥  
स᳘ कृष्णाजिनमा᳘दत्ते श᳘र्म्मासी᳘ति तद᳘वधूनोत्य᳘वधूतᳫँ᳭ रक्षो᳘ ऽवधूता ऽअ᳘रातय इ᳘ति᳘ सो ऽसा᳘वेव ब᳘न्धुस्त᳘त्प्रतीची᳘नग्रीवमु᳘पस्तृणात्य᳘दित्यास्त्व᳘गसि प्र᳘ति त्वा᳘दितिर्व्वेत्त्वि᳘ति᳘ सो ऽसा᳘वेव ब᳘न्धुः॥  
## १५
(र᳘) अ᳘थ दृष᳘दमु᳘पदधाति॥  
धिष᳘णासि पर्वती प्र᳘ति त्वा᳘दित्यास्त्व᳘ग्वेत्त्वि᳘ति धिष᳘णा हि᳘ पर्वती हि प्र᳘ति त्वा᳘दित्यास्त्व᳘ग्वेत्त्वि᳘ति त᳘त्सञ्ज्ञा᳘मे᳘वैत᳘त्कृष्णाजिना᳘य च व्वदति ने᳘द᳘न्यो ऽन्य᳘ᳫँ᳘ हि᳘नसात ऽइ᳘तीय᳘मे᳘वैषा᳘ पृथिवी᳘ रूपेण᳘॥  
## १६
(णा᳘) अ᳘थ श᳘म्यामुदीची᳘नाग्रामु᳘पदधाति॥  
दिव᳘स्कम्भनी᳘रसी᳘त्यन्त᳘रिक्षमेव᳘ रूपे᳘णान्त᳘रिक्षेण᳘ हीमे द्या᳘वापृथिवी व्वि᳘ष्टब्धे त᳘स्मादाह दिव᳘स्कम्भनी᳘रसीति॥  
## १७
(त्य) अथो᳘पलामु᳘पदधाति॥  
धिष᳘णासि पार्व्वते᳘यी प्र᳘ति त्वा पर्वती᳘ व्वेत्त्वि᳘ति क᳘नीयसी᳘ ह्येषा᳘ दुहि᳘तेव भ᳘वति त᳘स्मादाह पार्वतेयी᳘ति प्र᳘ति त्वा पर्व्वती᳘ व्वेत्त्वि᳘ति प्र᳘ति हि स्वः स᳘ञ्जानीते त᳘त्सञ्ज्ञा᳘मे᳘वैत᳘द्दृषदुपला᳘भ्यां व्वदति ने᳘द᳘न्यो ऽᳫँ᳘ हिन᳘सात ऽइ᳘ति द्यौ᳘रे᳘वैषा᳘ रूपे᳘ण ह᳘नू ऽएव᳘ दृषदुपले᳘जि᳘ह्वैव श᳘म्या त᳘स्माच्छ᳘म्यया समा᳘हन्ति जिह्व᳘या हि व्व᳘दति॥  
## १८
(त्य᳘) अ᳘थ हविर᳘धिवपति॥  
धा᳘न्यमसि धिनुहि᳘ देवानि᳘ति धान्यᳫँ᳭ हि᳘ देवा᳘न्धिन᳘वदि᳘त्यु हि᳘ हवि᳘र्गृह्यते॥  
## १९
(ते᳘ ऽथ) अ᳘थ पिनष्टि॥  
प्राणा᳘य त्वोदाना᳘य त्वा व्याना᳘य त्वा दीर्घाम᳘नुप्र᳘सितिमा᳘युषे धामि᳘ति प्रो᳘हति देवो᳘ व्वः सविता हि᳘रण्यपाणिः प्र᳘तिगृभ्णात्व᳘च्छिद्रेण पाणि᳘ना च᳘क्षुषे त्वे᳘ति॥ (शतम् १००)  
## २०
तद्य᳘देवं᳘ पिन᳘ष्टि॥  
जीवं वै᳘ देवा᳘नाᳫं हवि᳘रमृ᳘तममृ᳘तानाम᳘थैत᳘दुलूखलमुसला᳘भ्यां दृषदुपला᳘भ्याᳫं हविर्यज्ञं᳘ घ्नन्ति॥  
## २१
स यदा᳘ह॥  
प्राणा᳘य त्वोदाना᳘य त्वे᳘ति त᳘त्प्राणोदानौ᳘ दधाति व्याना᳘य त्वे᳘ति त᳘द्व्यानं᳘ दधाति दीर्घाम᳘नुप्र᳘सितिमा᳘युषे धामि᳘ति तदा᳘युर्द्दधाति देवो᳘ व्वः सविता हि᳘रण्यपाणिः प्र᳘तिगृभ्णात्व᳘च्छिद्रेण पाणि᳘ना सु᳘प्रतिगृहीतान्यसन्नि᳘ति च᳘क्षुषे त्वे᳘ति तच्च᳘क्षुर्द्दधात्येता᳘नि वै जी᳘वतो भवन्त्येव᳘मु हैत᳘ज्जीव᳘मेव᳘ देवा᳘नाᳫं हविर्भ᳘वत्यमृ᳘तममृ᳘तानां त᳘स्मादेवं᳘ पिनष्टि पिᳫँ᳘ष᳘न्ति पिष्टा᳘न्य᳘भीन्धते कपा᳘लानि॥  
## २२
(न्य) अथै᳘क ऽआ᳘ज्यं नि᳘र्वपति॥  
यद्वा ऽआ᳘दिष्टं देव᳘तायै हवि᳘र्गृह्य᳘ते यावद्देव᳘त्यं त᳘द्भवति तदि᳘तरेण य᳘जुषा गृह्णाति न वा᳘ ऽएतत्क᳘स्यैचन᳘ देव᳘तायै हवि᳘र्गृह्णन्ना᳘दिशति यदा᳘ज्यं त᳘स्माद᳘निरुक्तेन यजुषां गृह्णाति मही᳘नां प᳘यो ऽसी᳘ति म᳘ह्य इ᳘ति ह वा᳘ ऽएता᳘सामे᳘कं ना᳘म यद्गवां ता᳘सां वा᳘ ऽएतत्प᳘यो भवति त᳘स्मादाह मही᳘नां प᳘यो ऽसी᳘त्येव᳘मु हास्यैतत्ख᳘लु य᳘जुषैव᳘ गृहीतं᳘ भवति त᳘स्माद्वे᳘वाह मही᳘नां प᳘यो ऽसी᳘ति॥
