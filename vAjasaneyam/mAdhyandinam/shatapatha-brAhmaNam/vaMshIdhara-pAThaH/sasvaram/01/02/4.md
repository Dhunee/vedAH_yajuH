+++
title = "४"

+++
## ०१
इ᳘न्द्रो ह य᳘त्र व्वृत्रा᳘य व्व᳘ज्रं प्रजहा᳘र॥  
स प्र᳘त्दृतश्चतु᳘र्धाऽभवत्त᳘स्य स्फ्यस्तृ᳘तीयं वा या᳘वद्वा यू᳘पस्तृ᳘तीयं वा या᳘वद्वा र᳘थस्तृ᳘तीयं वा या᳘वद्वा᳘थ य᳘त्र प्रा᳘हरत्तच्छ᳘कलोऽशीर्यत स᳘ पतित्वा᳘ श᳘रोऽभवत्त᳘स्माच्छरो ना᳘म यद᳘शीर्यतैव᳘मु स᳘ चतुर्द्धा व्व᳘ज्रोऽभवत्॥  
## ०२
(त्त᳘) त᳘तो द्वा᳘भ्यां ब्राह्मणा᳘ यज्ञे च᳘रन्ति॥ 
द्वा᳘भ्याᳫँ᳭राज᳘न्यबन्धवः संव्याधे यू᳘पेन च स्फ्ये᳘न च ब्राह्मणा र᳘थेन च शरे᳘ण च राज᳘न्यबन्धवः॥  
## ०३
स यत्स्फ्य᳘मादत्ते॥  
य᳘थैव तदि᳘न्द्रो व्वृत्रा᳘य व्व᳘ज्रमुद᳘यच्छदेव᳘मे᳘वैष᳘ एतं᳘ पाप्म᳘ने द्विषते भ्रा᳘तृव्याय व्व᳘ज्रमु᳘द्यच्छति त᳘स्माद्वै स्फ्यमा᳘दत्ते॥  
## ०४
तमा᳘दत्ते॥  
देव᳘स्य त्वा सवितुः᳘ प्रस᳘वेऽश्वि᳘नोर्बाहु᳘भ्यां पू᳘ष्णो ह᳘स्ताभ्यामा᳘ददेऽध्वरकृ᳘तं देवे᳘भ्य इ᳘ति सविता वै᳘ देवा᳘नां प्रसविता त᳘त्सवितृ᳘प्रसूतऽ ए᳘वैनमेतदा᳘दत्तेऽश्वि᳘नोर्बाहु᳘भ्यामि᳘त्यश्वि᳘नावध्वर्यू तत्त᳘योरेव᳘ बाहु᳘भ्यामादत्ते न स्वा᳘भ्यां पू᳘ष्णो ह᳘स्ताभ्यामि᳘ति पूषा᳘ भागदुघस्तत्त᳘स्यैव ह᳘स्ताभ्यामादत्ते न स्वा᳘भ्यां व्व᳘ज्रो वा᳘ एष त᳘स्य न᳘ मनु᳘ष्यो भर्त्ता त᳘मेता᳘भिर्देव᳘ताभिरा᳘दत्ते॥  
## ०५
(त्त आ᳘) आ᳘ददेऽध्वरकृ᳘तं देवे᳘भ्य इ᳘ति॥  
(त्य) अध्वरो वै᳘ यज्ञो᳘ यज्ञकृ᳘तं देवे᳘भ्य इ᳘त्ये᳘वैत᳘दाह त᳘ᳫँ᳘ सव्ये᳘ पाणौ कृत्वा᳘ दक्षिणे᳘नाभिमृ᳘श्य जपति स᳘ᳫं᳘श्यत्ये᳘वैनमेतद्यज्ज᳘पति॥  
## ०६
स᳘ जपति॥  
(ती᳘) इ᳘न्द्रस्य बाहु᳘रसि द᳘क्षिण ऽइ᳘त्येष वै᳘ व्वी᳘र्य्यवत्तमो य इ᳘न्द्रस्य बाहु᳘र्द्दक्षिणस्त᳘स्मादाहे᳘न्द्रस्य बाहु᳘रसि दक्षिण इ᳘ति सह᳘स्रभृष्टिः शत᳘तेजाऽ इ᳘ति सह᳘स्रभृष्टिर्व्वै स व्व᳘ज्रऽ आसीच्छत᳘तेजा यं तं᳘ व्वृत्रा᳘य प्रा᳘हरत्त᳘मे᳘वैत᳘त्करोति॥  
## ०७
व्वायु᳘रसि तिग्म᳘तेजा इ᳘ति॥  
(त्ये) एतद्वै ते᳘जिष्ठं ते᳘जो य᳘दयं᳘ योऽयं प᳘वतऽ एष᳘ हीमाँ᳘ल्लोकां᳘स्तिर्य्य᳘ङ्ङनुप᳘वते स᳘ᳫँ᳘श्यत्ये᳘वैनमेत᳘द्द्विषतो᳘ व्वध इ᳘ति य᳘दि᳘ नाभिच᳘रेद्य᳘द्युऽअभिच᳘रेदमु᳘ष्य व्वध इ᳘ति ब्रूयात्ते᳘न स᳘ᳫं᳘शितेन᳘ नात्मा᳘नमुपस्पृश᳘ति न᳘ पृथिवीं ने᳘दने᳘न व्व᳘ज्रेण स᳘ᳫँ᳘शितेनात्मा᳘नं वा पृथिवीं᳘ वा हिन᳘सानी᳘ति त᳘स्मा᳘न्नात्मा᳘नमुपस्पृश᳘ति न᳘ पृथिवी᳘म्॥  
## ०८
देवा᳘श्च वाऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे ते᳘ ह स्म य᳘द्देवाऽअ᳘सुराञ्ज᳘यन्ति त᳘तो ह स्मै᳘वैनान्पु᳘नरुपो᳘त्तिष्ठन्ति॥  
## ०९
ते᳘ ह देवा᳘ऽऊचुः॥  
(र्ज᳘) ज᳘यामो वाऽअ᳘सुरांस्त᳘त᳘स्त्वेव᳘ नः पु᳘नरुपो᳘त्तिष्ठन्ति कथं᳘ न्वेनाननपजय्यं᳘ जयेमे᳘ति॥  
## १०
स᳘ हाग्नि᳘रुवाच॥  
(चो᳘) उ᳘दञ्चो वै᳘ नः पला᳘य्य मुच्यन्तऽ इत्यु᳘दञ्चो ह स्मै᳘वैषां पला᳘य्य मुच्यन्ते॥  
## ११
स᳘ हाग्नि᳘रुवाच॥  
(चा) अह᳘मुत्तरतः प᳘र्येष्याम्य᳘थ यू᳘यमित उपस᳘ᳫँ᳘ रोत्स्यथ ता᳘न्त्स ᳫँ᳭ रु᳘ध्यैभि᳘श्च लोकै᳘रभिनिधास्या᳘मो य᳘दुचेमा᳘ल्लोँकान᳘ति चतुर्थं त᳘तः पु᳘नर्न स᳘ ᳫँ᳘ हास्यन्तऽइ᳘ति᳘॥  
## १२
सोऽग्नि᳘रुत्तरतः प᳘र्यैत्॥  
(द᳘) अ᳘थेम᳘ऽइत᳘ ऽउपस᳘मरुन्धंस्ता᳘न्त्स ᳫँ᳭ रु᳘ध्यैभि᳘श्च लोकै᳘रभिन्य᳘दधुर्य्यदु चेमाल्लोँकान᳘ति चतुर्थं त᳘तः पु᳘नर्न्न स᳘मजिहत त᳘देत᳘न्निदा᳘नेन य᳘त्स्तम्बयजुः॥  
## १३
स᳘ योऽसा᳘वग्नी᳘दुत्तरतः᳘ पर्य्ये᳘ति॥  
(त्य) अग्नि᳘रे᳘वैष᳘ निदा᳘नेन ता᳘नध्वर्युरे᳘वेत᳘ऽउपस᳘ ᳫँ᳘ रुणद्धि ता᳘न्त्स ᳫँ᳭ रु᳘ध्यैभि᳘श्च लोकै᳘रभिनिद᳘धाति य᳘दु चेमाँ᳘ल्लोकान᳘ति चतुर्थं त᳘तः पु᳘नर्न स᳘ञ्जिहते त᳘स्माद᳘प्येतर्ह्य᳘सुरा न स᳘ञ्जिहते ये᳘न᳘ ह्ये᳘वैनान्देवा᳘ऽअवा᳘बाधन्त ते᳘नै᳘वैनान᳘प्येत᳘र्हि ब्राह्मणा᳘ यज्ञे᳘ऽवबाधन्ते॥  
## १४
य᳘ उऽ एव य᳘जमानायारातीय᳘ति॥  
य᳘श्चैनं द्वे᳘ष्टि त᳘मे᳘वैत᳘देभि᳘श्च लोकै᳘रभिनिद᳘धाति य᳘दु चेमाँ᳘ल्लोकान᳘ति चतुर्थ ᳫँ᳭ स वा᳘ ऽएभि᳘श्च लोकै᳘रभिनिद᳘धद्य᳘दु चेमाँ᳘ल्लोकान᳘ति चतुर्थ᳘मस्या᳘  ऽएव स᳘र्व्व ᳫँ᳭ हरत्यस्या᳘ ᳫँ᳘ हीमे स᳘र्व्वे लोकाः प्र᳘तिष्ठिताः कि ᳫँ᳭ हि ह᳘रेद्य᳘दन्त᳘रिक्ष ᳫँ᳭ हरामि दि᳘व ᳫँ᳭ हरामी᳘ति ह᳘रेत्त᳘स्मादस्या᳘ ऽएव स᳘व्व ᳫँ᳭ हरति॥  
## १५
(त्य᳘) अ᳘थ तृ᳘णमन्तर्द्धा᳘य प्र᳘हरति॥  
ने᳘दने᳘न व्व᳘ज्रेण स᳘ ᳫँ᳘ शितेन पृथिवी᳘ᳫं᳘ हिनसानी᳘ति त᳘स्मात्तृ᳘णमन्तर्द्धा᳘य प्र᳘हरति॥  
## १६
स प्र᳘हरति॥  
पृ᳘थिवि देवयजन्यो᳘षध्यास्ते मू᳘लं मा᳘हि ᳫँ᳭ सिषमित्यु᳘त्तरमूलामिव वा᳘ऽएनामेत᳘त्करोत्याद᳘दानस्ता᳘मेत᳘दाहौ᳘षधीनां ते मू᳘लानि मा᳘हि ᳫँ᳭ सिषमि᳘ति व्व्रजं᳘ गच्छ गोष्ठा᳘नमि᳘त्यभिनिधास्य᳘न्ने᳘वैतद᳘नपक्रमि कुरुते तद्ध्य᳘नपक्रमि य᳘द्व्र᳘जेऽन्तस्त᳘स्मादाह व्व्रजं᳘ गच्छ गोष्ठा᳘नमि᳘ति व्व᳘र्षतु ते द्यौरि᳘ति य᳘त्र वा᳘ऽअस्यै ख᳘नन्तः क्रूरीकुर्व्व᳘न्त्यपघ्न᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः स᳘न्दधाति त᳘स्मादाह व्व᳘र्षतु ते द्यौरि᳘ति बधान᳘ देवसवितः परम᳘स्यां पृथिव्यामि᳘ति देव᳘मे᳘वैत᳘त्सविता᳘रमाहान्धेत᳘मसि बधाने᳘ति यदा᳘ह परम᳘स्यां पृथिव्यामि᳘ति शते᳘न पा᳘शैरि᳘त्यमु᳘चे त᳘दाह᳘ योऽस्मान्द्वे᳘ष्टि य᳘ञ्च व्वयं᳘ द्विष्मस्तम᳘तो मा᳘ मौगि᳘ति य᳘दि᳘ नाभिच᳘रेद्य᳘द्युऽअभिच᳘रेदमुम᳘तो मा᳘ मौगि᳘ति ब्रूयात्॥  
## १७
(द᳘) अ᳘थ द्विती᳘यं प्र᳘हरति॥  
(त्य᳘) अ᳘पार᳘रुं पृथिव्यै᳘ देवय᳘जनाद्वध्यासमि᳘त्यर᳘रुर्ह वै ना᳘मासुररक्षस᳘मास तं᳘ देवा᳘ ऽअस्या ऽअ᳘पाघ्नत त᳘थोऽए᳘वैनमेत᳘दे᳘षोऽस्याऽअ᳘पहते व्व्रजं᳘ गच्छ गोष्ठा᳘नं व्व᳘र्षतु ते द्यौ᳘र्बधान᳘ देव सवितः परम᳘स्यां पृथिव्या᳘ᳫं᳘शते᳘न पा᳘शै᳘र्य्योऽस्मान्द्वे᳘ष्टि य᳘ञ्च व्वयं᳘ द्विष्मस्तम᳘तो मा᳘ मौगि᳘ति॥  
## १८
त᳘मग्नी᳘दभिनि᳘दधाति॥  
(त्य᳘) अ᳘ररो दि᳘वं मा᳘ पप्त इ᳘ति य᳘त्र वै᳘ देवा᳘ऽअर᳘रुमसुररक्षस᳘मपा᳘घ्नत स दि᳘वमपिपतिषत्त᳘मग्नि᳘रभि᳘न्य᳘दधाद᳘ररो दि᳘वं मा᳘ पप्त इ᳘ति स न दि᳘वमपत्त᳘थोऽए᳘वैनमेत᳘दध्वर्यु᳘रे᳘वास्मा᳘ल्लोका᳘दन्तरे᳘ति दिवो᳘ऽध्यग्नीत्त᳘स्मादेवं᳘ करोति॥  
## १९
(त्य᳘) अ᳘थ तृती᳘यं प्र᳘हरति॥  
द्रप्स᳘स्ते द्यां मा᳘ स्कन्नि᳘त्ययं वा᳘अस्यै᳘ द्रप्सो य᳘मस्या इम ᳫँ᳭ र᳘सं प्रजा᳘ उपजी᳘वन्त्येष᳘ ते दि᳘वं मा᳘ पप्तदि᳘त्ये᳘वैत᳘दाह व्व्रजं᳘ गच्छ गोष्ठा᳘नं व्व᳘र्षतु ते द्यौ᳘र्बधान᳘ देव सवितः परम᳘स्यां पृथिव्या᳘ ᳫं᳘ शते᳘न पा᳘शै᳘र्योऽस्मान्द्वे᳘ष्टि यं᳘ च व्वयं᳘ द्विष्मस्तम᳘तो मा᳘ मौगि᳘ति॥  
## २०
स वै त्रिर्य᳘जुषा हरति॥  
त्र᳘यो वा᳘ऽइमे᳘ लोका᳘ऽएभि᳘रे᳘वैनमेत᳘ल्लोकै᳘रभिनि᳘दधात्यद्धा वै तद्य᳘दिमे᳘ लोका᳘ऽअ᳘द्धो तद्यद्य᳘जुस्त᳘स्मात्त्रिर्य᳘जुषा हरति॥  
## २१
तूष्णीं᳘ चतुर्थम्॥  
स य᳘दिमाँ᳘ल्लोकान᳘ति चतुर्थम᳘स्ति वा न᳘ वा ते᳘नै᳘वैत᳘द्द्विष᳘न्तं भ्रा᳘तृव्यम᳘वबाधते᳘ऽनद्धा वै तद्य᳘दिमाँ᳘ल्लोकान᳘ति चतुर्थम᳘स्ति वा न वा᳘नद्धो तद्य᳘त्तूष्णीं त᳘स्मात्तूष्णीं᳘ चतुर्थ᳘म्॥  
