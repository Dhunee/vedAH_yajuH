+++
title = "४"

+++
## ०१
इ᳘न्द्रो ह य᳘त्र व्वृत्रा᳘य व्व᳘ज्रं प्रजहा᳘र॥  
सो᳘ ऽबलीयान्म᳘न्यमानो᳘ नास्तृषी᳘तीव बि᳘भ्यन्निलया᳘ञ्चक्रे स प᳘राः पराव᳘तो जगाम देवा᳘ ह वै᳘ व्विदा᳘ञ्चक्रुर्हतो वै᳘ व्वृत्रो ऽथे᳘न्द्रो᳘ न्यलेष्टे᳘ति॥  
## ०२
तम᳘न्वेष्टुं दध्रिरे॥  
(रे ऽग्नि᳘) अग्नि᳘र्देव᳘तानाᳫं हि᳘रण्यस्तूप ऽऋ᳘षीणां बृहती च्छ᳘न्दसां त᳘मग्निर᳘नुविवेद ते᳘नैताᳫँ᳭ रा᳘त्रिᳫँ᳭ सहा᳘जगाम स वै᳘ देवा᳘नां व्व᳘सुर्व्वीरो᳘ ह्येषाम्॥  
## ०३
ते᳘ देवा᳘ ऽअब्रुवन्॥  
(न्न) अमा वै᳘ नो ऽद्य व्व᳘सुर्व्वसति यो नः प्रा᳘वात्सीदि᳘ति ता᳘भ्यामेतद्य᳘था ज्ञाति᳘भ्यां वा स᳘खिभ्यां वा सहा᳘गताभ्याᳫं समान᳘मोदनं प᳘चेदजं᳘ वा तद᳘ह मानुष᳘ᳫँ᳘ हवि᳘र्द्देवा᳘नामेव᳘माभ्यामेत᳘त्समान᳘ᳫँ᳘ हविर्न्नि᳘रवपन्नैन्द्राग्नं द्वा᳘दशकपालं पुरोडा᳘शं त᳘स्मादैन्द्राग्नो द्वा᳘दशकपालः पुरोडा᳘शो भवति॥  
## ०४
स इ᳘न्द्रो ऽब्रवीत्॥  
(द्य᳘) य᳘त्र वै᳘ व्वृत्रा᳘य व्व᳘ज्रं प्रा᳘हरं त᳘द्व्यस्मये स᳘ कृश᳘ ऽइवास्मि न वै᳘ मेदं᳘ धिनोति य᳘न्मा धिन᳘वत्त᳘न्मे कुरुते᳘ति तथे᳘ति देवा᳘ अब्रुवन्॥  
## ०५
(वँस्ते᳘) ते᳘ देवा᳘ ऽअब्रुवन्॥  
(न्न) न वा᳘ ऽइम᳘मन्यत्सो᳘माद्धिनुयात्सो᳘ममे᳘वास्मै स᳘म्भरामे᳘ति त᳘स्मै सो᳘मᳫँ᳭स᳘मभरन्नेष वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स य᳘त्रैष᳘ ऽएताᳫँ᳭रा᳘त्रिं न᳘ पुर᳘स्तान्न᳘ पश्चा᳘द्ददृशे त᳘दिमं᳘ लोकमा᳘गच्छति स᳘ ऽइ᳘हैवापश्चौषधीश्च प्र᳘विशति स वै᳘ देवा᳘नां व्व᳘स्व᳘न्नᳫं᳘ह्येषां तद्य᳘देष᳘ ऽएताᳫँ᳭रा᳘त्रिमि᳘हामा व्व᳘सति त᳘स्मादमावा᳘स्या ना᳘म॥  
## ०६
तं गो᳘भिरनुविष्ठा᳘प्य स᳘मभरन्॥  
(न्य) यदो᳘षधीरा᳘श्नंस्तदो᳘षधिभ्यो य᳘दपो᳘ ऽपिबंस्त᳘दद्भ्यस्त᳘मेव᳘ᳫँ᳭ संभृ᳘त्यात᳘च्य तीव्रीकृ᳘त्य त᳘मस्मै प्रा᳘यच्छ᳘न्॥  
## ०७
(न्त्सो) सो ऽब्रवीत्॥  
(द्धि) धिनो᳘त्येव᳘ मे᳘दं नेव तु म᳘यि श्रयते य᳘थेदं म᳘यि श्र᳘यातै तथो᳘पजानीते᳘ति त᳘ᳫँ᳭शृते᳘नै᳘वाश्रयन्॥  
## ०८
(यँस्त) तद्वा᳘ ऽएत᳘त्। 
समान᳘मेव सत्प᳘थ ऽएव सदि᳘न्द्रस्यैव सत्तत्पुनर्न्ना᳘नेवा᳘चक्षते। यद᳘ब्रवीद्धिनो᳘ति मे᳘ति त᳘स्माद्दद्ध्य᳘थ य᳘देनᳫँ᳭ शृते᳘नैवा᳘श्रयंस्त᳘स्माच्छृतम्॥ [अर्धप्रपाठकः]  
## ०९
(ᳫँ᳭) स य᳘थाᳫंशु᳘राप्या᳘येत॥  
(तै) एवमा᳘प्यायता᳘प पाप्मा᳘नᳫँ᳭ हरिमा᳘णमहतैष᳘ ऽउ ऽआमावास्य᳘स्य ब᳘न्धुः स यो᳘ हैवं᳘ व्विद्वा᳘न्त्सन्न᳘यत्येव᳘ᳫँ᳭हैव᳘ प्रज᳘या पशु᳘भिरा᳘प्यायते᳘ ऽप पाप्मा᳘नᳫँ᳭हते त᳘स्माद्वै स᳘न्नयेत्॥  
## १०
(त्त᳘) त᳘दाहुः॥  
(र्ना᳘) ना᳘सोमयाजी स᳘न्नयेत्सोमाहुतिर्व्वा᳘ ऽएषा सा᳘नवरुद्धा᳘ सोमयाजिनस्त᳘स्मान्ना᳘सोमयाजी स᳘न्नयेदि᳘ति॥  
## ११
त᳘दु स᳘मेव᳘ नयेत्॥  
(न्न) नन्वत्रा᳘न्तरेण शुश्रुम सो᳘मेन नु᳘ मा याजयता᳘थ म ऽएत᳘दाप्या᳘यनᳫँ᳭स᳘म्भरिष्यथे᳘त्यब्रवीदि᳘ति न वै᳘ मेदं᳘ धिनोति य᳘न्मा धिनवत्त᳘न्मे कुरुते᳘ति त᳘स्मा ऽएत᳘दाप्या᳘यनᳫँ᳭स᳘मभरंस्त᳘स्मादप्य᳘सोमयाजी स᳘मेव᳘ नयेत्॥  
## १२
(द्वा᳘) व्वा᳘र्त्रघ्नं वै᳘ पौर्णमासम्॥  
(मि᳘) इ᳘न्द्रो᳘ ह्येते᳘न व्वृत्रम᳘हन्न᳘थैत᳘देव᳘ व्वृत्रह᳘त्यं य᳘दामावास्यं᳘ व्वृत्रᳫं᳘ह्यस्मा ऽएत᳘ज्जघ्नु᳘ष ऽआप्या᳘यनम᳘कुर्व्वन्॥  
## १३
(र्व्वंस्त) तद्वा᳘ ऽएत᳘देव व्वा᳘र्त्रघ्नम्॥  
य᳘त्पौर्णमासम᳘थैष᳘ ऽएव᳘ व्वृत्रो य᳘च्चन्द्र᳘माः स य᳘त्रैष᳘ ऽएताᳫँ᳭रा᳘त्रिं न᳘ पुर᳘स्तान्न᳘ पश्चा᳘द्ददृशे त᳘देनमेते᳘न स᳘र्व्वं हन्ति᳘ नास्य कि᳘ञ्चन प᳘रिशिनष्टि स᳘र्व्वᳫँ᳭ह वै᳘ पाप्मा᳘नᳫँ᳭हन्ति न᳘ पाप्म᳘नः कि᳘ञ्चन प᳘रिशिनष्टि य᳘ एव᳘मेतद्वे᳘द॥  
## १४
तद्धै᳘के दृष्ट्वो᳘पवसन्ति॥  
श्वो᳘ नोदेत᳘त्यदो᳘ हैव᳘ देवा᳘नाम᳘विक्षीणम᳘न्नं भवत्य᳘थैभ्यो व्वय᳘मित᳘ ऽउप प्र᳘दास्याम ऽइ᳘ति तद्धि स᳘मृद्धं यद᳘क्षीण ऽएव पू᳘र्व्वस्मिन्नन्ने ऽथा᳘परम᳘न्नमाग᳘च्छति स᳘ ह बह्वन्न᳘ ऽएव᳘ भवत्य᳘सोमयाजी तु᳘ क्षीरया᳘ज्यदो᳘ हैव सो᳘मो रा᳘जा भवति᳘॥  
## १५
(त्य᳘) अ᳘थ य᳘थैव᳘ पुरा॥  
के᳘वलीरो᳘षधीरश्न᳘न्ति के᳘वलीरपः पि᳘बन्ति ताः के᳘वलमेव प᳘यो दुह्र᳘ ऽएवं त᳘देष वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स य᳘त्रैष᳘ ऽएताᳫँ᳭रा᳘त्रिन्न᳘ पुर᳘स्तान्न᳘ पश्चा᳘द्ददृशे त᳘दिमं᳘ लोकमा᳘गच्छति स᳘ ऽइ᳘हापश्चौ᳘षधीश्च प्र᳘विशति त᳘देनमद्भ्य ऽओ᳘षधिभ्यः सम्भृत्या᳘हुतिभ्यो᳘ ऽधि जनयति स᳘ ऽएष ऽआ᳘हुतिभ्यो जातः᳘ पश्चा᳘द्ददृशे॥  
## १६
तद्वा᳘ ऽएत᳘द्॥  
(द᳘) अ᳘विक्षीणमेव᳘ देवा᳘नामन्ना᳘द्यं प᳘रिप्लवते᳘ ऽविक्षीणᳫं ह वा᳘ ऽअस्यास्मिँ᳘ल्लोके᳘ ऽन्नं भ᳘वत्यक्षय्य᳘ममु᳘ष्मिँल्लोके᳘ सुकृतं य᳘ ऽएव᳘मेतद्वे᳘द॥  
## १७
तद्वा᳘ ऽएताᳫँ᳭ रा᳘त्रिम्॥  
देवे᳘भ्यो ऽन्ना᳘द्यं प्र᳘च्यवते त᳘दिमं᳘ लोकमा᳘गच्छति ते᳘ देवा᳘ ऽअकामयन्त कथन्नु᳘ न ऽइदं पु᳘नरा᳘गच्छेत्कथ᳘न्न ऽइदं प᳘रागेव न प्र᳘णश्येदि᳘ति तद्य᳘ ऽएव᳘ सन्न᳘यन्ति तेष्वा᳘शᳫँ᳭सन्त ऽएत᳘ ऽएव᳘ नः सम्भृत्य प्र᳘दास्यन्तीत्या᳘ह वा᳘ ऽअस्मिन्त्स्वा᳘श्च नि᳘ष्ट्याश्च शᳫँ᳭सन्ते य᳘ ऽएव᳘मेतद्वे᳘द यो वै᳘ परम᳘तां ग᳘च्छति त᳘स्मिन्ना᳘शᳫँ᳭सन्ते॥  
## १८
तद्वा᳘ ऽएष᳘ ऽएवे᳘न्द्रः॥  
(न्द्रो) य᳘ ऽएष त᳘पत्य᳘थैष᳘ ऽएव᳘ व्वृत्रो य᳘च्चन्द्र᳘माः᳘ सो ऽस्यैष भ्रा᳘तृव्यजन्मेव त᳘स्माद्यद्य᳘पि पुरा व्वि᳘दूरमिवोदितो᳘ ऽथैनमेताᳫँ᳭ रा᳘त्रिमु᳘पैव न्या᳘प्लवते᳘ सो ऽस्य व्या᳘त्तमा᳘पद्यते॥  
## १९
तं᳘ ग्रसित्वो᳘देति॥  
स न᳘ पुर᳘स्तान्न᳘ पश्चा᳘द्ददृशे ग्र᳘सते ह वै᳘ द्विष᳘न्तं भ्रा᳘तृव्यमयमे᳘वास्ति᳘ नास्य सप᳘त्नाः सन्ती᳘त्याहुर्य᳘ ऽएव᳘मेतद्वे᳘द॥  
## २०
तं᳘ निर्द्धी᳘य नि᳘रस्यति॥  
स᳘ ऽएष᳘ धीतः᳘ पश्चा᳘द्ददृशे स पु᳘नरा᳘प्यायते स᳘ ऽएत᳘स्यै᳘वान्ना᳘द्याय पु᳘नरा᳘प्यायते य᳘दि ह वा᳘ ऽअस्य द्विषन्भ्रा᳘तृव्यो व्वणिज्य᳘या वा के᳘नचिद्वा सम्भ᳘वत्येत᳘स्य है᳘वान्नाद्याय पु᳘नः स᳘म्भवति य᳘ ऽएव᳘मेतद्वे᳘द॥  
## २१
तद्धै᳘के॥  
महेन्द्राये᳘ति कुर्व्वन्ती᳘न्द्रो वा᳘ ऽएष᳘ पुरा᳘ व्वृत्र᳘स्य व्वधाद᳘थ व्वृत्र᳘ᳫँ᳭ हत्वा य᳘था महाराजो᳘ व्विजिज्ञान᳘ ऽएवं᳘ महे᳘न्द्रो ऽभवत्त᳘स्मान्महेन्द्राये᳘ति तद्वि᳘न्द्राये᳘त्येव᳘ कुर्यादि᳘न्द्रो वा᳘ ऽएष᳘ पुरा᳘ व्वृत्र᳘स्य व्वधादि᳘न्द्रो व्वृत्रं᳘ जघ्निवांस्त᳘स्माद्वि᳘न्द्राये᳘त्येव᳘ कुर्यात्॥  
