+++
title = "१"

+++
## ०१
ऋत᳘वो ह वै᳘ देवे᳘षु यज्ञे᳘ भाग᳘मीषिरे॥  
आ᳘ नो यज्ञे᳘ भजत मा᳘ नो यज्ञा᳘दन्त᳘र्गता᳘स्त्वेव नो᳘ ऽपि यज्ञे᳘ भाग ऽइ᳘ति॥  
## ०२
तद्वै᳘ देवा न᳘ जज्ञुः॥  
(स्त᳘) त᳘ ऽऋत᳘वो देवेष्व᳘जानत्स्व᳘सुरानुपा᳘वर्तन्ता᳘प्रियान्देवा᳘नां द्विषतो भ्रा᳘तृव्यान्॥  
## ०३
(व्यांस्ते᳘) ते᳘ हैता᳘मेधतु᳘मेधां᳘चक्रिरे॥  
या᳘मेषामेता᳘मनुशृण्व᳘न्ति कृष᳘न्तो ह स्मैव पू᳘र्व्वे व्व᳘पन्तो य᳘न्ति लुनन्तो᳘ ऽपरे मृण᳘न्तः श᳘श्वद्धैभ्यो ऽकृष्टपच्या᳘ ऽएवौ᳘षधयः पेचिरे॥  
## ०४
तद्वै᳘ देवा᳘नामा᳘ग ऽआस॥  
क᳘नीय ऽइन्न्व᳘तो द्विष᳘न्द्विष᳘ते ऽरातीयति कि᳘म्वेतावन्मात्रमु᳘पजानीत य᳘थेद᳘मि᳘तो ऽन्यथा᳘सदि᳘ति॥  
## ०५
ते᳘ होचुः। 
(र्ऋ) ऋतू᳘नेवा᳘नुमन्त्रयामहा ऽइ᳘ति केने᳘ति प्रथमा᳘ने᳘वैनान्यज्ञे᳘ यजामे᳘ति॥  
## ०६
स᳘ हाग्नि᳘रुवाच॥  
(चा) अ᳘थ यन्मां᳘ पुरा᳘ प्रथमं य᳘जथ᳘ क्वाहं᳘ भवानी᳘ति न त्वा᳘माय᳘तनाच्च्यावयाम ऽइ᳘ति ते य᳘दृतू᳘नभिह्व᳘यमाना अ᳘थाग्नि᳘माय᳘त᳘नान्ना᳘च्च्यावयंस्त᳘स्मादग्नि᳘रच्युतो न᳘ ह वा᳘ ऽआय᳘तनाच्च्यवते य᳘स्मिन्नाय᳘तते भ᳘वति य᳘ ऽएव᳘मेत᳘मग्नि᳘मच्युतं व्वे᳘द॥  
## ०७
ते᳘ देवा᳘ ऽअग्नि᳘मब्रुवन्।
(न्प᳘) प᳘रे ह्येनांस्त्व᳘मेवा᳘नुमन्त्रयस्वे᳘ति स हे᳘त्याग्नि᳘रुवाच᳘ ऽर्तवो᳘ ऽविदं वै᳘ वो देवे᳘षु यज्ञे᳘ भागमि᳘ति कथं᳘ नो ऽविद ऽइ᳘ति प्रथमा᳘नेव᳘ वो यज्ञे᳘ यक्ष्यन्ती᳘ति॥  
## ०८
त᳘ ऽऋत᳘वो ऽग्नि᳘मब्रुवन्॥  
(न्ना᳘) आ᳘ व्वयन्त्वा᳘मस्मा᳘सु भजामो यो᳘ नो देवे᳘षु यज्ञे᳘ भागम᳘विद ऽइ᳘ति स᳘ ऽए᳘षो ऽग्नि᳘र्ऋतुष्वा᳘भक्तः समि᳘धो ऽअग्ने त᳘नून᳘पादग्न ऽइ᳘डो ऽअग्ने बर्हि᳘रग्ने स्वा᳘हाग्निमित्या᳘भक्तो ह वै त᳘स्यां पुण्यकृत्या᳘यां भवति या᳘मस्य समानो᳘ ब्रुवाणः᳘ करो᳘त्यग्निम᳘ते ह वा᳘ ऽअस्मा ऽअग्निम᳘न्त ऽऋत᳘व ओ᳘षधीः पचन्तीदᳫँ᳭ स᳘र्व्वं य᳘ ऽएव᳘मेत᳘मग्नि᳘मृतुष्वा᳘भक्तं व्वे᳘द॥  
## ०९
त᳘दाहुः॥  
(र्य᳘) य᳘दुत्तमा᳘न्प्रयाजा᳘नावाह᳘यन्त्य᳘थ क᳘स्मादेनान्प्रथमा᳘न्यजन्ती᳘त्युत्त᳘मा᳘न्ह्येनान्य᳘ज्ञे ऽवा᳘कल्पयन्प्रथमा᳘न्वो यजामेत्य᳘ब्रुवंस्त᳘स्मादुत्तमा᳘नावाह᳘यन्ति प्रथमा᳘न्यजन्ति॥  
## १०
चतुर्थे᳘न वै᳘ प्रयाजे᳘न देवाः᳘॥  
(०) यज्ञ᳘माप्नुवंस्तं᳘ पञ्च᳘मेन स᳘मस्थापयन्न᳘थ यद᳘त ऊर्ध्वम᳘सᳫंस्थितं यज्ञ᳘स्य स्वर्ग᳘मेव ते᳘न लोकᳫँ᳭स᳘माश्नुवत॥  
## ११
ते᳘ स्वर्गं᳘ लोकं य᳘न्तः॥  
(न्तोऽ) असुररक्षसे᳘भ्य ऽआसङ्गा᳘द्बिभया᳘ञ्चक्रु᳘स्ते ऽग्निं᳘पुर᳘स्तादकुर्व्वत रक्षोह᳘णᳫँ᳭र᳘क्षसामपहन्ता᳘रमग्निं᳘ मध्य᳘तो ऽकुर्व्वत रक्षोह᳘णᳫँ᳭र᳘क्षसामपहन्ता᳘रमग्निं᳘ पश्चा᳘दकुर्व्वत रक्षोह᳘णᳫँ᳭र᳘क्षसामपहन्ता᳘रम्॥  
## १२
(ᳫं᳭) स य᳘द्येनान्पुर᳘स्तात्॥  
(द) असुररक्षसान्या᳘सिसङ्क्षन्नग्नि᳘रेव तान्य᳘पाहन्रक्षोहा र᳘क्षसामपहन्ता य᳘दि मध्यत ऽआ᳘सिसङ्क्षन्नग्नि᳘रेव तान्य᳘पाहन्रक्षोहा र᳘क्षसामपहन्ता य᳘दि पश्चादा᳘सिसङ्क्षन्नग्नि᳘रेव तान्य᳘पाहन्रक्षोहा र᳘क्षसामपहन्तात᳘ ऽएव᳘ᳫं᳘सर्व्व᳘तो ऽग्नि᳘भिर्गुप्य᳘मानाः स्वर्गं᳘ लोकᳫं᳭स᳘माश्नुवत॥  
## १३
त᳘थो ऽए᳘वैष᳘ ऽएत᳘त्॥  
(च्च) चतुर्थे᳘नैव᳘ प्रयाजे᳘न यज्ञ᳘माप्नोति तं᳘ पञ्चमे᳘न स᳘ᳫं᳘स्थापयत्य᳘थ यद᳘त ऽऊर्द्धम᳘सᳫंस्थितं यज्ञ᳘स्य स्वर्ग᳘मेव ते᳘न लोकᳫँ᳭ स᳘मश्नुते॥  
## १४
स य᳘दाग्नेयमा᳘ज्यभागं य᳘जति॥  
(त्य) अग्नि᳘मे᳘वैत᳘त्पुर᳘स्तात्कुरुते रक्षोह᳘णᳫं᳭ र᳘क्षसामपहन्ता᳘रम᳘थ य᳘दाग्नेयः᳘ पुरोडा᳘शो भ᳘वत्यग्नि᳘मे᳘वैत᳘न्मध्यतः᳘ कुरुते रक्षोह᳘णᳫं᳭ र᳘क्षसामपहन्ता᳘रम᳘थ य᳘दग्नि᳘ᳫं᳘ स्विष्टकृ᳘तं य᳘जत्यग्नि᳘मे᳘वैत᳘त्पश्चा᳘त्कुरुते रक्षोह᳘णᳫँ᳭ र᳘क्षसामपहन्ता᳘रम्॥  
## १५
(ᳫँ᳭) स य᳘द्येनं पुर᳘स्तात्॥  
(द) असुररक्षसा᳘न्यासि᳘सङ्क्षन्त्यग्नि᳘रेव तान्य᳘पहन्ति रक्षोहा र᳘क्षसामपहन्ता य᳘दि मध्यत᳘ ऽआसि᳘सङ्क्षन्त्यग्नि᳘रेव तान्य᳘पहन्ति रक्षोहा र᳘क्षसामपहन्ता य᳘दि पश्चा᳘दासि᳘सङ्क्षन्त्यग्नि᳘रेव तान्य᳘पहन्ति रक्षोहा र᳘क्षसामपहन्ता स᳘ ऽएव᳘ᳫँ᳭ सर्व्व᳘तो ऽग्नि᳘भिर्गुप्य᳘मानः स्वर्गं᳘ लोकᳫँ᳭ स᳘मश्नुते॥  
## १६
स य᳘द्येनं पुर᳘स्ताद्॥  
(द्य) यज्ञ᳘स्यानुव्याह᳘रेत्तं प्र᳘ति ब्रूयान्मु᳘ख्यामा᳘र्त्तिमा᳘रिष्यस्यन्धो᳘ वा बधिरो᳘ वा भविष्यसी᳘त्येता वै मु᳘ख्या ऽआ᳘र्त्तयस्त᳘था हैव᳘ स्यात्॥  
## १७
य᳘दि मध्यतो᳘ यज्ञ᳘स्यानुव्याह᳘रेत्॥  
(त्तं) तं प्र᳘ति ब्रूयादप्रजा᳘ ऽअपशु᳘र्भविष्यसी᳘ति प्रजा वै᳘ पश᳘वो म᳘ध्यं त᳘था हैव᳘ स्यात्॥  
## १८
य᳘द्यन्ततो᳘ यज्ञ᳘स्यानुव्याह᳘रेत्॥  
(त्तं) तं प्र᳘ति ब्रूयाद᳘प्रतिष्ठितो द᳘रिद्रः क्षि᳘प्रे ऽमुं᳘ लोक᳘मेष्यसी᳘ति त᳘था हैव᳘ स्यात्त᳘स्मादु ह᳘ नानुव्याहा᳘रीव स्यादुत᳘ ह्येवंव्वित्प᳘रो भ᳘वति॥  
## १९
संव्वत्सर᳘ᳫँ᳭ ह वै᳘ प्रयाजैर्ज᳘यञ्जयति॥  
स᳘ ह᳘ न्वे᳘वैनं जयति᳘ यो ऽस्य द्वा᳘राणि व्वे᳘द किᳫँ᳘हि᳘ स तै᳘र्गृहैः᳘ कुर्याद्या᳘नन्तरतो न᳘ व्यवव्विद्याद्य᳘थायथास्य ते भ᳘वन्ति त᳘स्य व्वसन्त᳘ एव द्वा᳘रᳫँ᳭ हेमन्तो द्वा᳘रं तं वा᳘ एत᳘ᳫँ᳭ संव्वत्सर᳘ᳫं᳘ स्वर्गं᳘ लोकं प्र᳘पद्यते स᳘र्व्वं वै᳘ संव्वत्सरः स᳘र्व्वं वा᳘ ऽअक्षय्य᳘मेते᳘नो हास्याक्षय्य᳘ᳫँ᳘सुकृतं᳘ भवत्यक्षय्यो᳘ लोकः॥  
## २०
(स्त᳘) त᳘दाहुः॥  
किन्देव᳘त्यान्या᳘ज्यानी᳘ति प्राजापत्यानी᳘ति ह ब्रूया᳘दनिरुक्तो वै᳘ प्रजा᳘पतिर᳘निरुक्तान्या᳘ज्यानि ता᳘नि हैता᳘नि यजमानदेव᳘त्यान्येव यजमानो᳘ ह्येव स्वे᳘ यज्ञे᳘ प्रजा᳘पतिरेते᳘न᳘ ह्युक्ता᳘ ऽऋत्वि᳘जस्तन्व᳘ते तं᳘ जन᳘यन्ति॥  
## २१
स ऽआ᳘ज्यस्योपस्ती᳘र्य॥  
द्वि᳘र्हवि᳘षो ऽवदाया᳘थोप᳘रिष्टादा᳘ज्यस्याभि᳘घारयति᳘ सैषा᳘ज्येन मिश्रा᳘हुतिर्हूयते य᳘जमानेन है᳘वै᳘षैत᳘न्मिश्रा᳘ हूयते य᳘दि ह वा ऽअ᳘पि दूरे सन्य᳘जते य᳘द्यन्तिके य᳘था हैवा᳘न्ते सत᳘ ऽइष्टᳫं स्या᳘देव᳘ᳫँ᳭है᳘वैवं᳘विदु᳘ष ऽइष्ट᳘म्भवति य᳘द्यु हा᳘पि ब᳘ह्विव पापं᳘ करो᳘ति᳘ नो हैव᳘ बहिर्द्धा᳘ यज्ञा᳘द्भवति य᳘ ऽएव᳘मेतद्वे᳘द॥  
