+++
title = "३"

+++
## ०१
पवि᳘त्रे करोति॥  
पवि᳘त्रे स्थो व्वैष्ण᳘व्यावि᳘ति यज्ञो वै व्वि᳘ष्णुर्यज्ञि᳘येस्थऽ इ᳘त्ये᳘वैत᳘दाह॥  
## ०२
ते वै द्वे᳘ भवतः॥  
(तोऽ)अयं वै᳘ पवि᳘त्रं योऽ यम् प᳘वते᳘ सोऽ यमे᳘कऽ इवैव᳘ पवते᳘ सोऽ यम् पु᳘रुषेऽ न्तः प्र᳘विष्टः प्रा᳘ङ् च प्रत्य᳘ङ् च ता᳘विमौ᳘ प्राणोदानौ त᳘देत᳘स्यैवा᳘नुमा᳘त्रां त᳘स्माद्द्वे᳘ भवतः॥  
## ०३
(तोऽथो)अ᳘थोऽ अ᳘पि त्री᳘णि स्युः॥  
(र्व्या᳘)व्या᳘नो हि᳘ तृती᳘यो द्वे᳘ त्वेव᳘ भवतस्ता᳘भ्यामेताः प्रो᳘क्षणीरुत्पू᳘य ता᳘भिः प्रो᳘क्षति तद्य᳘देता᳘भ्यामुत्पुना᳘ति॥  
## ०४
व्वृत्रो᳘ ह वा᳘ऽ इदᳮ स᳘र्वं वृत्वा᳘ शिश्ये॥  
य᳘दिदम᳘न्तरेण द्या᳘वापृथिवी स य᳘दिदᳮ स᳘र्वं वृत्वा᳘ शिश्ये त᳘स्माद्वृत्रो ना᳘म॥  
## ०५
तमि᳘न्द्रो जघान॥  
स᳘ हतः पू᳘तिः सर्व᳘तऽ ए᳘वा᳘पो ऽभिप्र᳘सुस्राव सर्व्व᳘त इव᳘  ह्य᳘य᳘ᳮ समुद्रस्त᳘स्मादु है᳘का आ᳘पो बीभत्सा᳘ञ्चक्रिरे ता᳘ऽ उप᳘र्युपर्य᳘तिपुप्रुविरेऽ त᳘ इमे᳘ दर्भास्ता᳘ हैताऽ अ᳘नापूयिता आपो᳘ऽ स्ति वाऽ इ᳘तरासु स᳘ᳮ सृष्टमिव य᳘देना व्वृत्रः पू᳘तिरभिप्रा᳘स्रवत्त᳘दे᳘वासामेता᳘भ्याम् पवि᳘त्राभ्याम᳘पहन्त्य᳘थ मे᳘ध्याभिरे᳘वाद्भिः प्रो᳘क्षति त᳘स्माद्वा᳘ऽ एता᳘भ्यामु᳘त्पुनाति॥  
## ०६
सऽ उ᳘त्पुनाति॥  
सवितु᳘र्वः प्रसवऽ उ᳘त्पुनाम्य᳘छिद्रेण पवि᳘त्रेण सू᳘र्यस्य रश्मि᳘भिरि᳘ति सविता वै᳘ देवा᳘नाम् प्रसविता त᳘त्सवितृ᳘प्रसूतऽ ए᳘वैतदु᳘त्पुनात्य᳘छिद्रेण पवि᳘त्रेणे᳘ति यो वा᳘ऽ अयम् प᳘वतऽ एषो᳘ऽ छिद्रं पवि᳘त्रमेते᳘नैत᳘दाह सू᳘र्यस्य रश्मि᳘भिरि᳘त्येते वा᳘ऽ उत्पविता᳘रो यत्सू᳘र्यस्य रश्म᳘यस्त᳘स्मादाह सू᳘र्यस्य रश्मि᳘भिरि᳘ति॥  
## ०७
ताः᳘ सव्ये᳘ पाणौ᳘ कृत्वा᳟॥  
दक्षिणेनो᳘दिङ्गयत्यु᳘पस्तौत्ये᳘वैनाऽ एत᳘न्मह᳘यत्येव दे᳘वीरापोऽ अग्रेगुवोऽ अग्रेपुवऽ इ᳘ति दे᳘व्यो ह्या᳘पस्त᳘स्मादाह दे᳘वीरापऽ इ᳘त्यग्रेगुव इ᳘ति ता य᳘त्समुद्रं ग᳘छन्ति ते᳘नाग्रेगु᳘वोऽ ग्रेपुव इ᳘ति ता य᳘त्प्रथमाः सो᳘मस्य रा᳘ज्ञो भक्ष᳘यन्ति ते᳘नाग्रेपुवो᳘ऽ ग्रऽ इम᳘मद्य᳘ यज्ञं᳘  नयता᳘ग्रे यज्ञ᳘पतिᳮ सुधा᳘तुं यज्ञ᳘पतिं देवयु᳘वमि᳘ति साधु᳘ यज्ञ᳘ᳮ साधु य᳘जमानमि᳘त्ये᳘वैत᳘दाह॥  
## ०८
युष्माऽ इ᳘न्द्रोऽ वृणीत व्वृत्रतू᳘र्यऽ इ᳘ति॥  
(त्ये)एता᳘ऽ उ हीन्द्रो᳘ ऽवृणीत व्वृत्रे᳘ण स्प᳘र्धमानऽ एता᳘भि᳘र्ह्येनम᳘हंस्त᳘स्मादाह युष्माऽ इ᳘न्द्रो ऽवृणीत व्वृत्रतू᳘र्यऽ इ᳘ति॥  
## ०९
यूयमि᳘न्द्रमवृणीध्वं व्वृत्रतू᳘र्यऽ इ᳘ति॥  
(त्ये)एता᳘ऽ उ हीन्द्रम᳘वृणत व्वृत्रे᳘ण स्प᳘र्धमानमेता᳘भि᳘र्ह्येनम᳘हंस्त᳘स्मादाह यूयमि᳘न्द्रमवृणीध्वं व्वृत्रतू᳘र्यऽ इ᳘ति॥  
## १०
प्रो᳘क्षिताः स्थे᳘ति॥  
त᳘देता᳘भ्यो नि᳘ह्नुते᳘ऽ थ हविः प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यमे᳘वैत᳘त्करोति॥  
## ११
स प्रो᳘क्षति॥(त्य) अग्न᳘ये त्वा जु᳘ष्टं प्रो᳘क्षामी᳘ति तद्य᳘स्यै देव᳘तायै हविर्भ᳘वति त᳘स्यै मे᳘ध्यं करोत्येव᳘मेव᳘ यथापूर्व्व᳘ᳮ हवी᳘ᳮषि प्रोक्ष्य॥  
## १२
(क्ष्ये)अ᳘थ यज्ञपात्रा᳘णि प्रो᳘क्षति॥  
दै᳘व्याय क᳘र्मणे शुन्धध्वं देवयज्या᳘याऽ इ᳘ति दै᳘व्याय हि क᳘र्मणे शु᳘न्धति देवयज्या᳘यै यद्वो᳘ऽ शुद्धः पराजघ्नु᳘रिदं᳘ व्वस्त᳘छुन्धामी᳘ति तद्य᳘दे᳘वैषामत्रा᳘शुद्धस्त᳘क्षा वान्यो᳘ वामेध्यः क᳘श्चित्पराह᳘न्ति त᳘दे᳘वैषामेत᳘दद्भिर्मे᳘ध्यं करोति त᳘स्मादाह यद्वो᳘ऽ शुद्धाः पराजघ्नु᳘रिदं᳘ वस्त᳘छुन्धामी᳘ति॥  