+++
title = "४"

+++
## ०१
अ᳘थ कृष्णाजिनमा᳘दत्ते॥  
य᳘ज्ञस्यैव᳘ सर्व्वत्वा᳘य यज्ञो᳘ ह देवेभ्योंऽपचक्राम स कृ᳘ष्णो भूत्वा᳘ चचार त᳘स्य देवा᳘ऽअनुवि᳘द्य त्व᳘चमे᳘वावच्छाया᳘जह्रुः᳘॥  
## ०२
(स्त) त᳘स्य या᳘नि शुक्ला᳘नि च कृष्णा᳘नि च लो᳘मानि॥  
ता᳘न्यृचां᳘ च सा᳘म्नां च रूपं या᳘नि शुक्ला᳘नि ता᳘नि सा᳘म्नाᳮरूपं या᳘नि कृष्णा᳘नि ता᳘न्यृचां य᳘दि वेतर᳘था या᳘न्येव᳘ कृष्णा᳘नि ता᳘नि सा᳘म्नाᳮरूपं या᳘नि शुक्ला᳘नि ता᳘न्यृ᳘चां या᳘न्येव᳘ बभ्रू᳘णीव ह᳘रीणि ता᳘नि य᳘जुषा ᳮ रूपम्॥  
## ०३
(ᳮ)सैषा᳘ त्रयी᳘ व्विद्या᳘ यज्ञः॥  
(स्त᳘) त᳘स्या एतच्छि᳘ल्पमेष व्व᳘र्णस्तद्य᳘त्कृष्णाजिनं भ᳘वति यज्ञ᳘स्यैव᳘ सर्व्वत्वा᳘य त᳘स्मात्कृष्णाजिनम᳘धिदीक्षन्ते यज्ञ᳘स्यैव᳘ सर्व्वत्वा᳘य त᳘स्मादध्यवह᳘ननमधिपे᳘षणं भवत्य᳘स्कन्नᳮहवि᳘रसदि᳘ति तद्य᳘देवा᳘त्र तण्डुलो᳘ वा पिष्टं᳘ वा स्क᳘न्दात्तद्यज्ञे᳘ यज्ञः प्र᳘तितिष्ठादि᳘ति त᳘स्मादध्यवह᳘ननमधिपे᳘षणं भवति॥ (अर्धप्रपाठकः॥६०॥) 
## ०४
(त्य᳘) अ᳘थ कृष्णाजिनमा᳘दत्ते॥  
श᳘र्मासी᳘ति च᳘र्म वा᳘ऽ एतत्कृष्णस्य त᳘दस्य त᳘न्मानुषᳮश᳘र्म देवत्रा त᳘स्मादाह श᳘र्मासी᳘ति तद᳘वधूनोत्य᳘वधूतᳮरक्षो᳘ऽवधूताऽअ᳘रातयऽइ᳘ति त᳘न्नाष्ट्रा᳘ ए᳘वैतद्र᳘क्षाᳫंस्यतो᳘ ऽपहन्त्यतिन᳘त्येव पा᳘त्राण्य᳘वधूनोतिं य᳘द्ध्यस्यामेध्यम᳘भूत्तद्ध्यस्यैतदवधूनो᳘ति॥  
## ०५
त᳘त्प्रतीची᳘नग्रीवमु᳘पस्तृणाति॥  
(त्य᳘) अ᳘दित्यास्त्व᳘गसि प्र᳘तित्वा᳘दितिर्वेत्त्वि᳘तीयं वै᳘ पृथिव्य᳘दितिस्त᳘स्याऽअस्यै त्वग्य᳘दिद᳘मस्याम᳘धि किं᳘ च त᳘स्मादाहा᳘दित्यास्त्व᳘गसी᳘ति प्र᳘तित्वा᳘दितिर्व्वेत्त्वि᳘ति प्र᳘ति हि स्वः सं᳘जानीते त᳘त्सञ्ज्ञा᳘मे᳘वैत᳘त्कृष्णाजिना᳘य च व्वदति ने᳘द᳘न्योन्यᳮहिन᳘सातऽ इ᳘त्यभिनि᳘हितमेव᳘ सव्ये᳘न पाणि᳘ना भ᳘वति॥  
## ०६
(त्य᳘) अ᳘थ दक्षिणे᳘नोलू᳘खलमा᳘हरति॥  
ने᳘दिह᳘ पुरा᳘ नाष्ट्रा र᳘क्षाᳮस्याविशानि᳘ति ब्राह्मणो हि र᳘क्षसामपहन्ता त᳘स्मादभि᳘नि᳘हितमेव᳘ सव्ये᳘न पाणि᳘ना भ᳘वति॥  
## ०७
(त्य᳘) अ᳘थोलू᳘खलं नि᳘दधाति॥  
(त्य᳘) अ᳘द्रिरसि व्वानस्पत्यो ग्रा᳘वासि पृथु᳘बुध्नऽइ᳘ति वा तद्य᳘थै᳘वादः सो᳘मᳮरा᳘जानं ग्रा᳘वभिरभिषुण्व᳘न्त्येव᳘मे᳘वैत᳘दुलूखलमुसला᳘भ्यां दृषदुपला᳘भ्याᳮहविर्यज्ञ᳘मभिषु᳘णोत्य᳘द्रयऽ इ᳘ति वै ते᳘षामे᳘कं ना᳘म त᳘स्मादाहा᳘द्रिरसी᳘ति व्वानस्पत्यऽ इ᳘ति व्वानस्पत्यो᳘ह्येष ग्रा᳘वासि पृथु᳘बुध्नऽ इ᳘ति ग्रा᳘वा᳘ ह्येष᳘ पृथु᳘बुध्नो᳘ ह्येष प्र᳘ति त्वा᳘दित्यास्त्व᳘ग्वेत्त्वि᳘ति त᳘त्संज्ञा᳘मे᳘वैत᳘त्कृष्णाजिना᳘य च व्वदति ने᳘द᳘न्योन्य᳘ᳮ हिन᳘सातऽ इति॥  
## ०८
(त्य᳘) अ᳘थ हविरा᳘वपति॥  
(त्य) अग्ने᳘स्तनू᳘रसि व्वाचो᳘ व्विस᳘र्जनमि᳘ति यज्ञो हि ते᳘नाग्ने᳘स्तनू᳘र्व्वाचो᳘ व्विस᳘र्जनमि᳘ति यां वा᳘ऽ अमू᳘ᳮहवि᳘र्ग्रहीष्यन्वा᳘चं य᳘च्छत्य᳘त्र वै तां व्वि᳘सृजते तद्य᳘देताम᳘त्र व्वा᳘चं व्विसृज᳘तऽ एष हि᳘ यज्ञ᳘ऽ उलू᳘खले प्रत्य᳘ष्ठादेष हि प्रा᳘सारि त᳘स्मादाह व्वाचो᳘ व्विस᳘र्जनमि᳘ति॥  
## ०९
स य᳘दि पुरा᳘ मानुषीं व्वा᳘चं व्याह᳘रेत्॥ 
(त्त᳘) त᳘त्रो व्वैष्णावीमृ᳘चं वा य᳘जुर्वा जपेद्यज्ञो वै व्वि᳘ष्णुस्त᳘द्यज्ञं पु᳘नरा᳘रभते त᳘स्यो हैषा प्रा᳘यश्चित्तिर्द्देव᳘वीतये त्वा गृह्णामी᳘ति देवा᳘नवदि᳘त्यु हि᳘ हवि᳘र्गृह्यते᳘॥  
## १०
(ते᳘ऽथ) अ᳘थ मु᳘सलमा᳘दत्ते॥  
बृह᳘द्ग्रावासि व्वानस्पत्यऽ इ᳘ति बृह᳘द्ग्रावा᳘ह्येष᳘ व्वानस्पत्यो᳘ ह्येष तद᳘वदधाति स᳘ऽ इदं᳘ देवे᳘भ्यो हविः᳘ शमीष्व᳘ सुश᳘मि शमीष्वे᳘ति स᳘ऽ इदं᳘ देवे᳘भ्यो हविः स᳘ᳫं᳘स्कुरु साधु सᳫं᳘स्कृतᳮस᳘स्कुᳫं᳘र्व्वित्ये᳘वैत᳘दाह॥  
## ११
(हा᳘) अ᳘थ हविष्कृ᳘तमु᳘द्वादयति॥  
ह᳘विष्कृदे᳘हि ह᳘विष्कृदेही᳘ति व्वाग्वै᳘ हविष्कृद्वा᳘चमे᳘वैतद्वि᳘सृजते व्वा᳘गु वै᳘ य᳘ज्ञस्त᳘द्यज्ञ᳘मे᳘वैतत्पु᳘नरु᳘पह्वयते॥  
## १२
ता᳘नि वा᳘ऽ एता᳘नि॥  
चत्वा᳘रि व्वाच एही᳘ति ब्राह्मणस्या᳘गह्या᳘द्रवे᳘ति व्वै᳘श्यस्य च राज᳘न्यबन्धोश्चा᳘धावे᳘ति शूद्र᳘स्य स य᳘देव᳘ ब्राह्मण᳘स्य त᳘दाहैतद्धि᳘ यज्ञि᳘यतममेत᳘दु ह वै᳘ व्वाचः शान्त᳘तमं य᳘देही᳘ति त᳘स्मादेही᳘त्येव᳘ ब्रूयात्॥  
## १३
(त्त᳘) त᳘द्ध स्मैत᳘त्पुरा᳘॥  
जा᳘यैव᳘ हविष्कृ᳘दुपो᳘त्तिष्ठति त᳘दिदम᳘प्येत᳘र्हि य᳘ एव क᳘श्चोपो᳘त्तिष्ठति स य᳘त्रैष᳘ हविष्कृ᳘तमुद्वाद᳘यति त᳘दे᳘को दृषदुपले᳘ समा᳘हन्ति तद्य᳘देताम᳘त्र व्वा᳘चं प्रत्युद्वाद᳘यन्ति॥  
## १४
म᳘नोर्ह वा᳘ऽ ऋषभ᳘ऽआस॥  
त᳘स्मिन्नसुरघ्नी᳘ सपत्नघ्नी व्वाक्प्र᳘विष्टा स त᳘स्य ह स्म श्वस᳘थाद्रव᳘थादसुररक्षसा᳘नि मृद्य᳘मानानि यन्ति ते हा᳘सुराः स᳘मूदिरे पापं᳘ बत नोऽय᳘मृषभः᳘ सचते कथं᳘ न्विमं᳘ दभ्नुयामे᳘ति किलाताकुलीऽ इ᳘ति हासुरब्रह्मा᳘वासतुः॥  
## १५
(स्तौ᳘) तौ᳘ होचतुः॥  
श्रद्धा᳘देवी वै म᳘नु᳘रावं नु᳘ व्वेदावे᳘ति तौ᳘ हाग᳘त्योचतुर्म᳘नो याज᳘याव त्वे᳘ति केने᳘त्यने᳘नर्षभेणे᳘ति तथे᳘ति तस्या᳘लब्धस्य सा व्वाग᳘पचक्राम॥  
## १६
सा म᳘नोरेव᳘ जायां᳘ मनावीं प्र᳘विवेश॥  
त᳘स्यै ह स्म य᳘त्र व्व᳘दन्त्यै शृण्व᳘न्ति त᳘तो ह स्मै᳘वासुररक्षसा᳘नि मृद्य᳘मानानि यन्ति ते हा᳘सुराः स᳘मूदिरऽ इतो वै᳘ नः पा᳘पीयः सचते भू᳘यो हि᳘ मानुषी व्वाग्व᳘दती᳘ति किलाताकुली᳘ है᳘वोचतुः श्रद्धा᳘देवो वै म᳘नुरा᳘वं न्वेव᳘ व्वेदावे᳘ति तौ᳘ हाग᳘त्योचतुर्म᳘नो याज᳘याव त्वे᳘ति केने᳘त्यन᳘यैव᳘ जायये᳘ति तथे᳘ति त᳘स्याऽआ᳘लब्धायै सा व्वाग᳘पचक्राम॥  
## १७
सा᳘ यज्ञ᳘मेव᳘ यज्ञ᳘पा᳘त्राणि प्र᳘विवेश॥  
त᳘तो हैनां न᳘ शेकतुर्नि᳘हन्तु᳘ᳮसै᳘षासुरघ्नी᳘ सपत्नघ्नी व्वागु᳘द्वदति स य᳘स्य हैवं᳘विदु᳘षऽ एताम᳘त्र व्वा᳘चं प्रत्युद्वाद᳘यन्ति पा᳘पीयाᳮसो है᳘वास्य सप᳘त्ना भवन्ति॥  
## १८
स᳘ समा᳘हन्ति॥  
कुक्कु᳘टोऽ सि म᳘धुजिह्वऽ इ᳘ति म᳘धुजिह्वो वै स᳘ देवे᳘भ्यऽ आ᳘सीद्विष᳘जिह्वो᳘ऽसुरेभ्यः स यो᳘ देवे᳘भ्यऽआ᳘सीः स᳘ नऽएधी᳘त्ये᳘वैत᳘दाहे᳘षमू᳘र्जमा᳘ व्वद त्व᳘या व्वय᳘ᳮसङ्घात᳘ᳮसङ्घातं जेष्मे᳘ति ना᳘त्र तिरो᳘हितमिवास्ति᳟॥  
## १९
(स्त्य᳘) अ᳘थ शू᳘र्पमा᳘दत्ते॥  
व्वर्ष᳘वृद्धमसी᳘ति व्वर्ष᳘वृ᳘द्ध᳘ ᳫं᳘ ह्येतद्य᳘दि नडा᳘नां य᳘दि व्वेणूनां य᳘दीषी᳘काणां व्वर्ष᳘मु᳘ ह्ये᳘वैता व्वर्द्धयति᳟॥  
## २०
(त्य᳘) अ᳘थ हविर्नि᳘र्व्वपति॥  
प्र᳘ति त्वाव्वर्ष᳘वृद्धं वेत्त्वि᳘ति व्वर्ष᳘वृद्धा उ᳘ ह्ये᳘वैते य᳘दि  व्व्रीह᳘यो य᳘दि य᳘वा व्वर्ष᳘मु᳘ ह्ये᳘वैता᳘न्वर्द्ध᳘यति त᳘त्सञ्ज्ञा᳘मे᳘वैतच्छू᳘र्पाय च व्वदति ने᳘द᳘न्योऽन्य᳘ᳮहिन᳘सातऽ इ᳘ति᳟॥  
## २१
(त्य᳘) अ᳘थ नि᳘ष्पुनाति॥  
प᳘रापूतᳮर᳘क्षः प᳘रापूताऽ अ᳘रातयऽ इत्य᳘थ तु᳘षान्प्र᳘हन्त्य᳘पहतᳮ र᳘क्षऽ इ᳘ति त᳘न्नाष्ट्रा᳘ऽ ए᳘वैतद्र᳘क्षाᳫंस्यतो᳘ऽपहन्ति॥  
## २२
(न्त्य) अथा᳘पविनक्ति॥  
व्वायु᳘र्व्वो व्वि᳘विनक्त्वि᳘त्ययं वै᳘ व्वायु᳘र्योऽयं प᳘वतऽ एष वा᳘ऽ इदᳮस᳘र्व्वं व्वि᳘विनक्ति य᳘दिदं कि᳘ञ्च व्विविच्य᳘ते त᳘देनानेष᳘ऽ ए᳘वैतद्वि᳘विनक्ति स᳘ य᳘दैत᳘ऽ एत᳘त्प्राप्नुव᳘न्ति य᳘त्रैनानध्यपविनक्ति॥  
(क्त्य) अथा᳘नुमन्त्रयते॥  
देवो᳘ वः सविता हि᳘रण्यपाणिः प्र᳘तिगृभ्णात्व᳘च्छिद्रेण पाणि᳘ना सु᳘प्रतिगृहीताऽअसन्नित्य᳘थ त्रिः᳘ फली᳘करोति त्रिवृद्धि᳘ यज्ञः॥  
## २४
(स्त) तद्धै᳘के देवे᳘भ्यः शुन्धध्वं देवे᳘भ्यः शुन्धध्वमि᳘ति फली᳘कुर्वन्ति॥
त᳘दु त᳘था न᳘ कुर्यादा᳘दिष्टं वा᳘ऽ एत᳘द्देव᳘तायै हवि᳘र्भवत्य᳘थैत᳘द्वैश्वदेवं᳘ करोति यदा᳘ह देवे᳘भ्यः शुन्धध्वमि᳘ति त᳘त्सम᳘दं करोति त᳘स्मादु तूष्णी᳘मेव᳘ फली᳘कुर्यात्॥  
