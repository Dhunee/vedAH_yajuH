+++
title = "१"

+++
हरिः-ओ३म्।
व्व्रत᳘मुपैष्यन्। 
(न्न᳘) अ᳘न्तरेणाहवनी᳘यञ्च गा᳘र्हपत्यञ्च प्राङ् ति᳘ष्ठन्नपऽउ᳘पस्पृशति तद्य᳘दप᳘ऽउपस्पृश᳘त्यमेध्यो वै पु᳘रुषो यद᳘नृतं व᳘दति ते᳘न पू᳘तिरन्तरतो मे᳘ध्या वाऽआ᳘पो मे᳘ध्यो भूत्वा᳘ व्व्रतमु᳘पायानी᳘ति पवि᳘त्रं वा ऽआ᳘पः पवि᳘त्रपूतो व्व्रतमु᳘पायानी᳘ति त᳘स्माद्वा᳘ऽअपऽउ᳘पस्पृशति᳘॥  
## ०२
सोऽग्नि᳘मे᳘वाभी᳘क्षमाणो व्व्रतमु᳘पैति।
(त्य᳘) अ᳘ग्ने व्व्रत᳘पते व्व्रतञ्चरिष्यामि त᳘च्छकेयन्त᳘न्मे राध्यतामि᳘त्यग्निर्व्वै᳘ देवा᳘नां व्व्रत᳘पतिस्त᳘स्माऽए᳘वैतत् प्रा᳘हव्व्रत᳘ञ्चरिष्यामि त᳘च्छकेयन्त᳘न्मे राध्यतामि᳘ति ना᳘त्र तिरो᳘हितमिवास्ति॥  
## ०३
(स्त्य᳘) अ᳘थ स᳘ᳫं᳘स्थिते व्विं᳘सृजते᳘ऽअ᳘ग्ने व्व्रतपते व्व्रत᳘मचारिषन्त᳘दशकन्त᳘न्मेराधीत्य᳘श्क᳘शक᳘द्ध्येतद्यो᳘ यज्ञ᳘स्य सᳫस्थाम᳘गन्न᳘राधि᳘ ह्यस्मै यो᳘ यज्ञ᳘स्य सᳫस्थाम᳘गन्नेते᳘न᳘ न्वेव भू᳘यिष्ठा ऽइव व्व्रतमु᳘पयन्त्यने᳘न᳘ त्वेवो᳘पेयात्॥  
## ०४
(द्द्व) द्वयं वा᳘ ऽइदन्न᳘ तृती᳘यमस्ति। 
सत्य᳘ञ्चैवा᳘नृतञ्च सत्य᳘मेव᳘ देवाऽ अ᳘नृतम्मनु᳘ष्या ऽइद᳘महम᳘नृतात्सत्यमु᳘पैमी᳘ति त᳘न्मनु᳘ष्येभ्यो देवानु᳘पैति॥  
## ०५
स वै᳘ सत्य᳘मेव᳘ व्वदेदेत᳘द्ध वै᳘ देवा᳘ व्व्रत᳘ञ्चरन्ति य᳘त्सत्यन्त᳘स्मात्ते य᳘शो य᳘शो ह भवति य᳘ ऽएवं᳘ व्विद्वा᳘न्त्सत्यं व्व᳘दति॥  
## ०६
(त्य᳘)अ᳘थ स᳘ᳫं᳘स्थिते व्वि᳘सृजते॥  
इद᳘महं य᳘ऽएवा᳘स्मि᳘ सोऽस्मीत्य᳘मानुष ऽइव वा᳘ ऽएत᳘द्भवति य᳘द्ब्रत᳘मुपै᳘ति न हि त᳘दवंक᳘ल्पते य᳘द्ब्रूया᳘दिद᳘मह᳘ᳫं᳘ सत्याद᳘नृतमु᳘पैमी᳘ति त᳘दु ख᳘लु पु᳘नर्मानुषो᳘ भवति त᳘स्मादिद᳘महं य᳘ ऽएवा᳘स्मि᳘ सोऽस्मी᳘त्येवं᳘ व्व्रतं व्वि᳘सृजेत॥  
## ०७
(ता) अथा᳘तोऽशनानशन᳘स्यैव॥  
त᳘दु हा᳘षाढः सावयसो᳘ऽनशनमेव᳘ व्व्रतं᳘ मेने म᳘नो ह वै᳘ देवा᳘ मनु᳘ष्यस्या᳘जानन्ति त᳘ ऽएनमेत᳘द्व्रत᳘मुपय᳘न्तं व्विदुः प्रात᳘र्न्नो यक्ष्यत ऽइ᳘ति᳘ तेऽस्य व्वि᳘श्वे देवा᳘ गृहाना᳘गछन्ति᳘ तेऽस्य गृहेषू᳘पवसन्ति स᳘ ऽउपवसथः॥  
## ०८
(स्त᳘) त᳘न्न्वेवा᳘नवक्लृप्तम्॥  
यो᳘ मनु᳘ष्येष्व᳘नश्नत्सु पू᳘र्वोऽश्नीयाद᳘थ कि᳘मु यो᳘ देवेष्व᳘नश्नत्सु पू᳘र्वोऽश्नीयात्त᳘स्मादु᳘ नै᳘वाश्नीयात्॥  
## ०९
(त्त᳘) त᳘दु होवाच या᳘ज्ञवल्क्यः॥  
(ल्क्यो) य᳘दि᳘ नाश्ना᳘ति पितृदेव᳘त्यो भवति य᳘द्युऽअश्ना᳘ति देवान᳘त्यश्नाती᳘ति स य᳘दे᳘वाशितम᳘नशितन्त᳘दश्नीयादि᳘ति य᳘स्य वै᳘ हविर्न᳘ गृह्ण᳘न्ति त᳘दशितम᳘नशितᳫं स य᳘दश्ना᳘ति तेना᳘पितृदेवत्यो भवति य᳘द्यु त᳘दश्ना᳘ति य᳘स्य हविर्न᳘ गृह्ण᳘न्ति ते᳘नो देवान्ना᳘त्यश्नाति॥  
## १०
स वा᳘ ऽआरण्य᳘मे᳘वाश्नीयात्॥  
(द्या᳘) या᳘ वा ऽआरण्या ऽओ᳘षधयो य᳘द्वा व्वृ᳘क्ष्यं᳘ त᳘दु ह स्माहा᳘पि व्व᳘र्कुर्व्वार्ष्णो मा᳘षान्मे पचत न वा᳘ऽएते᳘षाᳫं हवि᳘र्गृह्णन्ती᳘ति त᳘दु त᳘था न᳘ कुर्याद्व्रीहियव᳘योर्व्वा᳘ ऽएत᳘दुपचं य᳘च्छमीधान्यं त᳘द्व्रीहियवा᳘वे᳘वैते᳘न भू᳘याᳫं सौ᳘ करोति त᳘स्मादारण्य᳘मे᳘वाश्नीयात्॥  
## ११
(त्स᳘) स᳘ ऽआहवनीयागारे᳘वैताᳫं रा᳘त्रिᳫं श᳘यीत॥  
गार्हपत्यागारे᳘ वा देवान्वा᳘ऽएष᳘ ऽउपा᳘वर्त्तते यो᳘ व्व्रत᳘मुपै᳘ति स या᳘ने᳘वोपाव᳘र्त्तते ते᳘षामे᳘वैतन्म᳘ध्ये शेतेऽधः᳘ शयीताध᳘स्तादिव हि श्रे᳘यस ऽउपचारः॥  
## १२
स वै᳘ प्रात᳘रप᳘ऽएव᳘॥  
प्रथमे᳘न क᳘र्मणाभि᳘पद्यतेऽपः प्र᳘णयति यज्ञो वा ऽआ᳘पो यज्ञ᳘मे᳘वैत᳘त्प्रथमे᳘न क᳘र्मणाभि᳘पद्यते ताः प्र᳘णयति यज्ञ᳘मे᳘वैतद्वि᳘तनोति॥  
## १३
स प्र᳘णयति॥  
क᳘स्त्वा युनक्ति स᳘ त्वा युनक्ति क᳘स्मै त्वा युनक्ति त᳘स्मै त्वा युनक्ती᳘त्येता᳘भिर᳘निरुक्ताभिर्व्या᳘त्दृतिभिर᳘निरुक्तौ वै᳘ प्रजा᳘पतिः प्रजा᳘पतिर्यज्ञस्त᳘त्प्रजापतिमे᳘वैत᳘द् यज्ञं᳘ युनक्ति॥  
## १४
य᳘द्वे᳘वापः᳘ प्रण᳘यति॥  
(त्य) अद्भिर्वा᳘ ऽइदᳫं स᳘र्वमाप्तन्त᳘त्प्रथमे᳘नै᳘वैतत्क᳘र्मणा स᳘र्वमाप्नोति॥  
## १५
य᳘द्वे᳘वास्या᳘त्र॥  
हो᳘ता वाध्वर्यु᳘र्वा ब्रह्मा वा᳘ग्नीध्रो वा स्वयं᳘ वा य᳘जमानो᳘ नाभ्याप᳘यति त᳘दे᳘वास्यैते᳘न स᳘र्वमाप्त᳘म्भवति॥  
## १६
य᳘द्वे᳘वापः᳘ प्रण᳘यति॥  
देवा᳘न् ह वै᳘ यज्ञे᳘न य᳘जमानाँस्ता᳘नसुररक्षसा᳘नि ररक्षुर्न्न यक्ष्यध्व ऽइ᳘ति तद्यद᳘रक्षँस्त᳘स्माद्र᳘क्षाᳫंसि॥  
## १७
त᳘तो देवा᳘ ऽएतं व्व᳘ज्रन्ददृशुः॥  
(र्य᳘) य᳘दपो व्व᳘ज्रो वा ऽआ᳘पो व्व᳘ज्रो हि वा ऽआ᳘पस्त᳘स्माद् ये᳘नैता य᳘न्ति निम्न᳘ङ्कुर्व्वन्ति य᳘त्रोपति᳘ष्ठन्ते नि᳘र्दहन्ति तत्त᳘ऽएतं व्व᳘ज्रमु᳘दयच्छँस्तस्या᳘भयेऽनाष्ट्रे᳘ निवाते᳘ यज्ञ᳘मतन्वत त᳘थोऽए᳘वैष᳘ऽएतं व्व᳘ज्रमु᳘द्यच्छन्ति तस्या᳘भयेऽनाष्ट्रे᳘ निवाते᳘ यज्ञ᳘न्तनुते त᳘स्मादपः प्र᳘णयति॥  
## १८
ता᳘ ऽउत्सिच्यो᳘त्तरेण गा᳘र्हपत्यᳫं सादयति॥  
यो᳘षा वाऽआ᳘पो व्वृ᳘षाग्नि᳘र्गृहावै गा᳘र्हपत्यस्त᳘द् गृहे᳘ष्वेवैत᳘न्मिथुन᳘म्प्रज᳘ननं क्रियते व्व᳘ज्रं व्वा᳘ऽएषऽउ᳘द्यच्छति᳘ योऽपः᳘ प्रण᳘यति यो वा ऽअ᳘प्रतिष्ठितो व्वज्रमु᳘द्यछति᳘ नैनᳫं शक्नोत्यु᳘द्यन्तुᳫं स᳘ ᳫं हैन ᳫं शृणाति॥  
## १९
स यद्गा᳘र्हपत्ये सादयति॥  
गृहा वै गा᳘र्हपत्यो गृहा वै᳘ प्रतिष्ठा त᳘द्गृहे᳘ष्वे᳘वैत᳘त्प्रतिष्ठा᳘याम्प्र᳘तितिष्ठति त᳘थो हैनमेष व्व᳘ज्रो न᳘ हिनस्ति त᳘स्माद्गा᳘र्हपत्ये सादयति॥  
## २०
ता ऽउ᳘त्तरेणाहवनी᳘यम्प्र᳘णयति॥  
यो᳘षा वाऽआ᳘पो व्वृ᳘षाग्नि᳘र्मिथुन᳘मे᳘वैत᳘त्प्रज᳘ननं क्रियतऽएव᳘मिव हि᳘ मिथुनं᳘ क्लृप्त᳘मुत्त᳘रतो हि स्त्री पु᳘माᳫंसमुपशे᳘ते॥  
## २१
ता ना᳘न्तरेण स᳘ञ्चरेयुः॥  
(र्ने) ने᳘न्मिथुन᳘ञ्चर्य᳘माणम᳘न्तरेण सञ्च᳘रानि᳘ति ता᳘ नातित्दृ᳘त्य साद᳘ये᳘न्नो ऽअ᳘नाप्ताः सादयेत्स य᳘दतित्दृ᳘त्य साद᳘येद᳘स्ति वा᳘ऽअग्ने᳘श्चापाञ्च व्वि᳘भ्रातृव्यमिव स य᳘थेव ह त᳘दग्नेर्भ᳘वति य᳘त्रास्या᳘पऽउपस्पृश᳘न्त्यग्नौ हा᳘धि भ्रा᳘तृव्यं व्वर्द्धयेद्य᳘दतित्दृ᳘त्य साद᳘येद्य᳘द्युऽअ᳘नाप्ताः साद᳘ये᳘न्नो हाभिस्तङ्का᳘मम᳘भ्यापयेद्य᳘स्मै का᳘माय प्रणीय᳘न्ते त᳘स्मादुसम्प्र᳘त्येवो᳘त्तरेणाहवनी᳘यम्प्र᳘णयति॥  
## २२
(त्य᳘) अ᳘थ तृ᳘णैः प᳘रिस्तृणाति॥  
द्वन्द्वम्पा᳘त्राण्युदा᳘हरति शू᳘र्पञ्चाग्निहोत्रह᳘वणीञ्च स्स्फ्य᳘ञ्च कपा᳘लानि च श᳘म्याञ्च कृष्णाजिन᳘ञ्चोलूखलमुसले᳘ दृषदुपले तद्द᳘श द᳘शाक्षरा वै᳘ व्विरा᳘ड्विराड् वै᳘ यज्ञस्त᳘द्विरा᳘जमे᳘वैत᳘द्यज्ञ᳘मभिस᳘म्पादयत्य᳘थ य᳘द्द्वन्द्वं द्वन्द्वं᳘ वै᳘ व्वी᳘र्य्यं यदा वै द्वौ᳘ सᳫंर᳘भेते ऽअ᳘थ त᳘द्वी᳘र्य्यम्भवति द्वन्द्वं वै᳘ मिथुन᳘म्प्रज᳘ननम्मिथुन᳘मे᳘वैत᳘त्प्रज᳘ननं क्रियते॥
