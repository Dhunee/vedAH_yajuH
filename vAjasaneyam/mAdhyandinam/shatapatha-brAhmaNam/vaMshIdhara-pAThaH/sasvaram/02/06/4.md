+++
title = "४"

+++
  ## ०१
तद्य᳘दाहुः॥  
साकमेधैर्व्वै᳘ देवा᳘ वृत्रमघ्नंस्तै᳘र्वेव᳘ व्यजयन्त᳘ [[???]] येय᳘मेषां व्वि᳘जितिस्तामि᳘ति स᳘र्व्वैर्ह᳘ त्वे᳘व᳘ देवा᳘श्चातुर्मास्यै᳘र्व्वृत्र᳘मघ्नन्त्स᳘र्व्वैर्वेव᳘ व्यजयन्त᳘ [[???]] येय᳘मेषां व्वि᳘जितिस्ताम्॥
## ०२
(न्ते᳘) ते᳘ होचुः॥  
के᳘न रा᳘ज्ञा केना᳘नीकेन योत्स्याम इ᳘ति स हाग्नि᳘रुवाच म᳘या रा᳘ज्ञा मया᳘ ऽनीकेने᳘ति᳘ ते ऽग्नि᳘ना रा᳘ज्ञा ऽग्निना᳘ ऽनीकेन चतु᳘रो मासः प्रा᳘जयँस्तान्ब्र᳘ह्मणा च त्रय्या᳘ च व्विद्य᳘या प᳘र्यगृह्णन्॥  
## ०३
(ह्णंस्ते᳘) ते᳘ होचुः॥  
के᳘नैव रा᳘ज्ञा केना᳘नीकेन योत्स्याम इ᳘ति स᳘ ह व्व᳘रुण उवाच म᳘या रा᳘ज्ञा मया᳘ ऽनीकेने᳘ति ते व्व᳘रुणेनैव रा᳘ज्ञा व्व᳘रुणेना᳘नीकेना᳘परांश्चतु᳘रो मासः प्रा᳘जयंस्तान्ब्र᳘ह्मणा चैव᳘ त्रय्या᳘ च व्विद्य᳘या प᳘र्यगृह्णन्॥  
## ०४
(ह्णंस्ते᳘) ते᳘ होचुः॥  
के᳘नैव रा᳘ज्ञा केना᳘नीकेन योत्स्याम इ᳘ति स हे᳘न्द्र उवाच म᳘या रा᳘ज्ञा मया᳘ ऽनीकेने᳘ति त ऽइ᳘न्द्रेणैव राज्ञे᳘न्द्रेणा᳘नीकेना᳘परांश्चतु᳘रो मासः प्रा᳘जयंस्तान्ब्र᳘ह्मणा चैव᳘ त्रय्या᳘ च व्विद्य᳘या प᳘र्यगृह्णन्॥  
## ०५
(न्स) स य᳘द्वैश्वदेवे᳘न य᳘जते॥  
(ते ऽग्नि᳘) अग्नि᳘नै᳘वैतद्रा᳘ज्ञा ऽग्निना᳘ ऽनीकेन चतु᳘रो मासः प्र᳘जयति त᳘त्त्र्येनी शलली᳘ भवति लोहः᳘ क्षुरः सा या᳘ त्र्येनी शलली सा᳘ त्रय्यै᳘ व्विद्या᳘यै रू᳘पं लोहः᳘ क्षुरो ब्र᳘ह्मणो रूप᳘मग्निर्हि ब्र᳘ह्म लो᳘हित इव᳘ ह्य᳘ग्निस्त᳘स्माल्लोहः᳘ क्षुरो᳘ भवति ते᳘न प᳘रिवर्तयते तद्ब्र᳘ह्मणा चै᳘वैनमेत᳘त्त्रय्या᳘ च व्विद्य᳘या प᳘रिगृह्णाति॥  
## ०६
(त्य᳘) अ᳘थ य᳘द्वरुणप्रघासैर्य᳘जते॥  
व्व᳘रुणेनै᳘वैतद्रा᳘ज्ञा व्व᳘रुणेना᳘नीकेना᳘परांश्चतु᳘रो मासः प्र᳘जयति त᳘त्त्र्येनी शलली᳘ भवति लोहः᳘ क्षुरस्ते᳘न प᳘रिवर्तयते तद्ब्र᳘ह्मणा चै᳘वैनमेत᳘त्त्रय्या᳘ च व्विद्य᳘या प᳘रिगृह्णाति॥  
## ०७
(त्य᳘) अ᳘थ य᳘त्साकमेधैर्य᳘जते॥  
(त ऽ) इ᳘न्द्रेणै᳘वैतद्राज्ञे᳘न्द्रेणा᳘नीकेना᳘परांश्चतु᳘रो मासः प्र᳘जयति त᳘त्त्र्येनी शलली᳘ भवति लोहः᳘ क्षुरस्ते᳘न प᳘रिवर्तयते तद्ब्र᳘ह्मणा चै᳘वैनमेत᳘त्त्रय्या᳘ च व्विद्य᳘या प᳘रिगृह्णाति॥  
## ०८
स य᳘द्वैश्वदेवे᳘न य᳘जते॥  
(ते ऽग्नि᳘) अग्नि᳘रेव त᳘र्हि भवत्यग्ने᳘रेव सा᳘युज्यᳫँ᳭ सलोक᳘तां जयत्य᳘थ य᳘द्वरुणप्रघासेर्य᳘जते व्व᳘रुण एव त᳘र्हि भवति व्व᳘रुणस्यैव सा᳘युज्यᳫँ᳭सलोक᳘तां जयत्य᳘थ य᳘त्साकमेधैर्य᳘जत ऽइ᳘न्द्र एव त᳘र्हि भवती᳘न्द्रस्यैव सा᳘युज्यᳫँ᳭सलोक᳘तां जयति॥  
## ०९
स य᳘स्मिन्हर्ता᳘वमुं᳘ लोकमे᳘ति॥  
स᳘ एनमृतुः प᳘रस्मा ऽऋत᳘वे प्र᳘यच्छति प᳘र उ प᳘रस्मा ऽऋत᳘वे प्र᳘यच्छति स᳘ परममेव [[???]] स्था᳘नं परमां ग᳘तिं गच्छति चातुर्मास्ययाजी त᳘दाहुर्न᳘ चातुर्मास्ययाजि᳘नम᳘नुविन्दन्ति परम᳘ᳫं᳘ [[???]] ह्येव ख᳘लु स स्था᳘नं परमां ग᳘तिं ग᳘च्छती᳘ति॥
