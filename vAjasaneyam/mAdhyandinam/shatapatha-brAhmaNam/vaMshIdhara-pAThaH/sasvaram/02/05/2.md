+++
title = "२"

+++
## ०१
व्वैश्वदेवे᳘न वै᳘ प्रजा᳘पतिः॥  
प्रजाः᳘ ससृजे ता᳘ अस्य प्रजाः᳘ सृष्टा व्व᳘रुणस्य य᳘वाञ्जक्षुर्वरु᳘ण्यो ह वा ऽअ᳘ग्रे य᳘वस्तद्य᳘न्न्वेव व्व᳘रुणस्य य᳘वान्प्रा᳘दंस्त᳘स्माद्वरुणप्रघासा ना᳘म॥  
## ०२
ता व्व᳘रुणो जग्राह॥  
ता व्व᳘रुणगृहीताः प᳘रिदीर्णा ऽअ᳘नत्यश्च प्रा᳘णत्यश्च शिश्यिरे᳘ च नि᳘षेदुश्च प्राणोदानौ᳘ है᳘वाभ्यो ना᳘पचक्रमतुर᳘थान्याः स᳘र्व्वा देव᳘ता अ᳘पचक्रमुस्त᳘योर्है᳘वास्य हेतोः᳘ प्रजा न प᳘रा बभूवुः॥  
## ०३
(स्ता᳘) ता᳘ ऽएते᳘न हवि᳘षा प्रजा᳘पतिरभिषज्यत्॥  
(त्त) तद्या᳘श्चै᳘वास्य प्रजा᳘ जाता आ᳘सन्याश्चा᳘जातास्ता᳘ ऽउभ᳘यीर्व्वरुणपाशात्प्रामुञ्चत्ता᳘ ऽअस्यानमीवा᳘ ऽअकिल्विषाः प्रजाः प्रा᳘जायन्त॥  
## ०४
(न्ता᳘) अ᳘थ य᳘देष᳘ ऽएतै᳘श्चतुर्थे᳘ मासि य᳘जते॥  
तन्ना᳘ह᳘ न्वे᳘वैत᳘स्य त᳘था प्रजा व्व᳘रुणो गृह्णातीति देवा᳘ ऽअकुर्व्वन्नि᳘ति᳘ न्वे᳘वैष᳘ एत᳘त्करोति या᳘श्च᳘ त्वेवास्य प्रजा᳘ जाता याश्चा᳘जातास्ता᳘ ऽउभ᳘यीर्व्वरुणपाशात्प्र᳘मुञ्चति ता᳘ ऽअस्यानमीवा᳘ ऽअकिल्विषाः᳘ प्रजाः प्र᳘जायन्ते त᳘स्माद्वा᳘ ऽएष᳘ ऽएतै᳘श्चतुर्थे᳘ मासि᳘ यजते॥  
## ०५
तद्वै द्वे व्वे᳘दी द्वा᳘वग्नी᳘ भवतः॥  
(स्त) तद्यद्द्वे वे᳘दी द्वावग्नी भ᳘वतस्त᳘दुभय᳘त एवैत᳘द्वरुणपाशात्प्रजाः प्र᳘मुञ्चतीत᳘श्चोर्ध्वा᳘ इतश्चा᳘वाचीस्त᳘स्माद्द्वे वे᳘दी द्वा᳘वग्नी᳘ भवतः॥  
## ०६
स ऽउ᳘त्तरस्यामेव व्वेदौ॥  
(दा ऽउ) उत्तरवेदि᳘मुपकिर᳘ति न द᳘क्षिणस्यां क्षत्रं व्वै व्व᳘रुणो व्वि᳘शो मरु᳘तः क्षत्र᳘मे᳘वैत᳘द्विश ऽउ᳘त्तरं करोति त᳘स्मादुपर्या᳘सीनं क्षत्रि᳘यमध᳘स्तादिमाः᳘ प्रजा ऽउ᳘पासते त᳘स्मादु᳘त्तरस्यामेव व्वे᳘दा ऽउत्तरवेदि᳘मुपकिर᳘ति न द᳘क्षिणस्याम्॥  
## ०७
(म᳘) अ᳘थैता᳘न्येव प᳘ञ्च हवी᳘ᳫं᳘षि भवन्ति॥  
एतैर्वै᳘ हवि᳘र्भिः प्रजा᳘पतिः प्रजा᳘ ऽअसृजतैतै᳘रुभय᳘तो व्वरुणपाशा᳘त्प्रजाः प्रामुञ्चदित᳘श्चोर्ध्वा᳘ इतश्चावाचीस्त᳘स्माद्वा᳘ ऽएता᳘नि प᳘ञ्च हवी᳘ᳫँ᳘षि भवन्ति॥  
## ०८
(न्त्य᳘) अ᳘थैन्द्राग्नो द्वा᳘दशकपालः पुरोडा᳘शो भवति॥  
प्राणोदानौ वा᳘ ऽइन्द्राग्नी तद्य᳘था पुण्यं चक्रुषे पु᳘ण्यं कुर्य्यादेवं तत्तयोर्है᳘वास्य हेतोः᳘ प्रजा न प᳘राबभूवुस्त᳘त्प्राणोदाना᳘भ्यामेवैत᳘त्प्रजा᳘ भिषज्य᳘ति प्राणोदानौ᳘ प्रजा᳘सु दधाति त᳘स्मादैन्द्राग्नौ द्वा᳘दशकपालः पुरोडा᳘शो भवति॥  
## ०९
(त्यु) उभय᳘त्र पय᳘स्ये भवतः॥  
प᳘यसो वै᳘ प्रजाः स᳘म्भवन्ति प᳘यसः स᳘म्भूतास्तद्य᳘त ऽएव स᳘म्भूता य᳘तः सम्भ᳘वन्ति त᳘त ऽए᳘वैत᳘दुभय᳘तो व्वरुणपाशा᳘त्प्रजाः प्र᳘मुञ्चतीत᳘श्चोर्ध्वा᳘ ऽइतश्चा᳘वाचीस्त᳘स्मादुभय᳘त्र पय᳘स्ये भवतः॥  
## १०
(तो) व्वारुण्युत्तरा भवति॥  
व्व᳘रुणो ह वा᳘ ऽअस्य प्रजा᳘ अगृह्णात्त᳘त्प्रत्य᳘क्षं व्वरुणपाशा᳘त्प्रजाः प्र᳘मुञ्चति मारुती द᳘क्षिणा᳘ ऽजामितायै᳘ न्वेव मारुती᳘ भवति जामि᳘ ह कुर्य्याद्य᳘दुभे᳘ व्वारु᳘ण्यौ स्या᳘ताम᳘तो ह वा᳘ ऽअस्य दक्षिणतो᳘ मरु᳘तः प्रजा᳘ अजिघाᳫँ᳭संस्ता᳘नेते᳘न भागे᳘नाशमयत्त᳘स्मान्मारुती द᳘क्षिणा॥  
## ११
त᳘योरुभ᳘योरेव᳘ करी᳘राण्या᳘वपति॥  
कं वै᳘ प्रजा᳘पतिः प्रजा᳘भ्यः करी᳘रैरकुरुत क᳘म्वे᳘वैष᳘ ऽएत᳘त्प्रजा᳘भ्यः कुरुते॥  
## १२
त᳘योरुभ᳘योरेव᳘ शमीपलाशान्या᳘वपति॥  
शं व्वै᳘ प्रजा᳘पतिः प्रजा᳘भ्यः शमीपलाशै᳘रकुरुत श᳘म्वे᳘वैष ऽएत᳘त्प्रजा᳘भ्यः कुरुते॥  
## १३
(ते᳘ ऽथ) अ᳘थ काय ऽए᳘ककपालः पुरोडा᳘शो भवति॥  
कं वै᳘ प्रजा᳘पतिः प्रजाभ्यः कायेनै᳘ककपालेन पुरोडा᳘शेनाकुरुत क᳘म्वे᳘वैष᳘ ऽएत᳘त्प्रजा᳘भ्यः कायेनै᳘ककपालेन पुरोडा᳘शेन कुरुते त᳘स्मात्काय ए᳘ककपालः पुरोडा᳘शो भवति॥  
## १४
(त्य᳘) अ᳘थ पूर्व्वेद्युः᳘॥  
(र) अन्वाहार्यप᳘चने ऽतुषानिव य᳘वान्कृत्वा ता᳘नीष᳘दिवोपत᳘प्य ते᳘षां करम्भपात्रा᳘णि कुर्व्वन्ति या᳘वन्तो गृ᳘ह्याः स्युस्ता᳘वन्त्ये᳘केना᳘तिरिक्तानि॥  
## १५
तत्रा᳘पि मेषं᳘ च मेषीं᳘ च कुर्व्वन्ति॥  
त᳘योर्मेषे᳘ च मेष्यां च यद्य᳘नैडकीरू᳘र्णा व्विन्देत्ताः᳘ प्रणि᳘ज्य नि᳘श्लेषयेद्य᳘द्यु ऽअ᳘नैडकीर्न व्विन्देद᳘थो ऽअ᳘पि कुशोर्णा᳘ ऽएव᳘ स्युः॥  
## १६
(स्त) तद्य᳘न्मेष᳘श्च मेषी᳘ च भ᳘वतः॥  
(ऽ) एष वै᳘ प्रत्य᳘क्षं व्व᳘रुणस्य पशुर्य᳘न्मेषस्त᳘त्प्रत्य᳘क्षं व्वरुणपाशा᳘त्प्रजाः प्र᳘मुञ्चति यवम᳘यौ भवतो य᳘वान् हि᳘ जक्षुषी र्व्वरुणो᳘ ऽगृह्णान्मिथुनौ᳘ भवतो मिथुना᳘दे᳘वैत᳘द्वरुणपाशा᳘त्प्रजाः प्र᳘मुञ्चति॥  
## १७
स उ᳘त्तरस्यामेव᳘ पय᳘स्यायां मेषी᳘मवद᳘धाति॥  
द᳘क्षिणस्यां मेष᳘मेव᳘मिव हि᳘ मिथुनं᳘ कॢप्त᳘मुत्तरतो हि स्त्री पु᳘माᳫंसमुपशेते॥  
## १८
स स᳘र्व्वाण्येव᳘ हवी᳘ᳫं᳘ष्यध्व᳘र्युः॥  
(रु᳘) उ᳘त्तरस्यां व्वे᳘दावा᳘सादयत्य᳘थैता᳘मेव᳘ पय᳘स्यां प्रतिप्रस्थाता द᳘क्षिणस्यां व्वे᳘दावा᳘सादयति॥  
## १९
(त्या) आसा᳘द्य᳘ हवी᳘ᳫं᳘ष्यग्निं᳘ मन्थति॥  
(त्य) अग्निं᳘ मन्थि᳘त्वानु प्रत्दृ᳘त्याभि᳘जुहोत्य᳘थाध्वर्युरे᳘वाहाग्न᳘ये समिध्य᳘मानाया᳘नुब्रूहीति ता᳘ ऽउभा᳘वे᳘वेध्मा᳘वभ्या᳘धत्त ऽउभौ᳘ समि᳘धौ प᳘रिशिᳫं᳭ष्ट ऽउभौ पू᳘र्व्वावाघारा᳘वा᳘घारयतो᳘ ऽथाध्वर्यु᳘रे᳘वाहाग्नि᳘मग्नीत्स᳘म्मृड्ढीत्य᳘सम्मृष्टमेव भ᳘वति सम्प्रेषितम्॥  
## २०
(म᳘) अ᳘थ प्रतिप्रस्थाता᳘ प्रतिप᳘रैति॥  
स प᳘त्नीमुदानेष्य᳘न्पृच्छति के᳘न चरसी᳘ति व्वरुण्यं᳘ व्वा᳘ ऽएतत्स्वीकरोति यदन्य᳘स्य सत्य᳘न्येन च᳘रत्य᳘थो वे᳘न्मे ऽन्तः᳘शल्या जुह᳘वदि᳘ति त᳘स्मात्पृच्छति नि᳘रुक्तं व्वा ए᳘नः क᳘नीयो भ᳘वति सत्यᳫँ᳭हि भवति तस्माद्वेव᳘ पृच्छति सा यन्न᳘ प्रतिजानीत᳘ ज्ञाति᳘भ्यो हास्यैतद᳘हितᳫं स्यात्॥  
## २१
(त्तां᳘) तां᳘ व्वाचयति॥  
प्रघासि᳘नो हवामहे मरु᳘तश्च रिशा᳘दसः। करम्भे᳘ण सजो᳘षस ऽइ᳘ति य᳘था पुरो ऽनुवा᳘क्यैव᳘मे᳘षैत᳘यैवैनानेतेभ्यः पा᳘त्रेभ्यो ह्वयति॥  
## २२
ता᳘नि वै᳘ प्रतिपुरुषम्॥  
या᳘वन्तो गृह्याः स्युता᳘वन्त्ये᳘केना᳘तिरिक्तानि भवन्ति त᳘त्प्रतिपुरुष᳘मे᳘वैतदे᳘कैकेन या᳘ अस्य प्रजा᳘ जातास्ता᳘ व्वरुणपाशात्प्र᳘मुञ्चत्ये᳘केना᳘तिरिक्तानि भवन्ति तद्या᳘ ए᳘वास्य प्रजा अ᳘जातास्ता᳘ व्वरुणपाशात्प्र᳘मुञ्चति त᳘स्मादे᳘केना᳘तिरिक्तानि भवन्ति॥  
## २३
पा᳘त्राणि भवन्ति॥ 
पा᳘त्रेषु ह्य᳘शनमश्य᳘ते यवम᳘यानि भवन्ति य᳘वान्हि जक्षु᳘षीर्व्वरुणो᳘ ऽगृह्णा᳘च्छू᳘र्पेण जुहोति शू᳘र्पेण ह्य᳘शनं क्रियते प᳘त्नी जुहोति मिथुना᳘दे᳘वैत᳘द्वरुणपाशा᳘त्प्रजाः प्र᳘मुञ्चति॥  
## २४
पुरा᳘ यज्ञा᳘त्पुरा᳘हुतिभ्यो जुहोति॥  
अहुता᳘दो वै व्वि᳘शो व्वि᳘शो वै᳘ मरु᳘तो यत्र वै᳘ प्रजापतेः᳘ प्रजा व्व᳘रुणगृहीताः प᳘रिदीर्णा अ᳘नत्यश्च प्रा᳘णत्यश्च शिश्यिरे᳘ च निषेदु᳘श्च त᳘द्धासां मरु᳘तः पाप्मा᳘नं व्वि᳘मेथिरे त᳘थो ऽए᳘वैतस्य प्रजा᳘नां मरु᳘तः पाप्मा᳘नं व्वि᳘मथ्नते त᳘स्मात्पुरा᳘ यज्ञा᳘त्पुरा᳘हुतिभ्यो जुहोति॥  
## २५
स वै द᳘क्षिणे ऽग्नौ᳘ जुहोति॥  
यद्ग्रा᳘मे यद᳘रण्य ऽइति ग्रा᳘मे वा ह्यरण्ये वै᳘नः क्रिय᳘ते यत्सभा᳘यां य᳘दिन्द्रिय ऽइति य᳘त्सभायामि᳘ति य᳘न्मानुष ऽइ᳘ति त᳘दाह य᳘दिन्द्रिय ऽइ᳘ति य᳘द्देवत्रेति तदा᳘ह यदे᳘नश्चकृमा᳘ व्वय᳘मिदं तद᳘वयजामहे स्वाहे᳘ति यत्किञ्च व्वयमे᳘नश्चकृ᳘मेदं व्वयं त᳘स्मात्स᳘र्व्वस्मात्प्र᳘मुच्यामह ऽइ᳘त्येवैत᳘दाह॥  
## २६
(हा᳘) अ᳘थैन्द्रीं᳘ मरु᳘त्वतीं जपति॥  
य᳘त्र वै᳘ प्रजा᳘पतेः प्रजा᳘नां मरु᳘तः पाप्मा᳘नं व्विमेथिरे त᳘द्धेक्षा᳘ञ्चक्र ऽइमे᳘ ह मे प्रजा न व्वि᳘मश्नीरन्नि᳘ति॥  
## २७
स᳘ एता᳘मैन्द्रीं᳘ मरुत्वतीमजपत्॥  
क्षत्रं वा ऽइ᳘न्द्रो व्वि᳘शो मरुतः क्षत्रं वै व्विशो᳘ निषेद्धा नि᳘षिद्धा असन्नि᳘ति त᳘स्मादैन्द्री᳘॥  
## २८
मो षू᳘ णः॥  
(ऽ) इन्द्रा᳘त्र पृत्सु᳘ देवैर᳘स्ति हि ष्माते शुष्मिन्नवयाः। मह᳘श्चिद्य᳘स्य मीढु᳘षो यव्या᳘ हवि᳘ष्मतो मरु᳘तो व्व᳘न्दते गीरि᳘ति॥  
## २९
(त्य᳘) अ᳘थैनां व्वाचयति॥  
(त्य᳘) अ᳘क्रन्क᳘र्म कर्मकृ᳘त ऽइत्य᳘क्रन् हि क᳘र्म कर्मकृ᳘तः सह᳘ व्वाचा᳘ मयोभुवे᳘ति सह हि᳘ व्वाचा᳘ ऽक्रन्देवे᳘भ्यः क᳘र्म कृत्वे᳘ति देवे᳘भ्यो हि क᳘र्म कृत्वा᳘ ऽस्तं प्रे᳘त सचाभुव इ᳘त्यन्य᳘तो ह्योढया सह भ᳘वन्ति त᳘स्मादाह सचाभुव इ᳘त्य᳘स्तं प्रेते᳘ति जघनार्धो वा᳘ ऽएष᳘ यज्ञ᳘स्य यत्प᳘त्नी ता᳘मेतत्प्रा᳘चीं यज्ञं प्रा᳘सी᳘षदद्गृहा वा ऽअ᳘स्तं गृहाः᳘ प्रतिष्ठा त᳘द्गृहे᳘ष्वे᳘वैनामेत᳘त्प्रतिष्ठा᳘यां प्र᳘तिष्ठापयति॥  
## ३०
प्रतिपराणी᳘योदै᳘ति प्रतिप्रस्थाता᳘॥  
स᳘म्मृजन्त्यग्निᳫँ᳭स᳘म्मृष्टे ऽग्नौ ता᳘ ऽउभा᳘वेवो᳘त्तरावाघारावा᳘घारयतो᳘ ऽथाध्वर्यु᳘रे᳘वाश्रा᳘व्य हो᳘तारं प्र᳘वृणीते᳘ प्र᳘वृतो होतो᳘त्तरस्यै व्वे᳘देर्होतृष᳘दन ऽउ᳘पविशत्युपवि᳘श्य प्र᳘सौति ता᳘ ऽउभा᳘वेव प्र᳘सूतौ स्रु᳘च ऽआदाया᳘तिक्रामतो ऽतिक्र᳘म्याश्रा᳘व्याध्वर्यु᳘रे᳘वाह समि᳘धो यजे᳘ति य᳘ज यजे᳘ति चतुर्थे᳘ चतुर्थे प्रयाजे᳘ समान᳘यमानौ नव᳘भिः प्रयाजै᳘श्चरतः॥  
## ३१
(तो᳘ ऽ) अ᳘थाध्वर्यु᳘रे᳘वाहाग्नये ऽनुब्रूहीति॥  
(त्या) आग्नेयमा᳘ज्यभागं तौ᳘ ऽउभा᳘वेव चतुरा᳘ज्यस्यावदाया᳘तिक्रामतो ऽतिक्र᳘म्याश्रा᳘व्याध्वर्युरे᳘वाहाग्निं᳘ यजे᳘ति ता᳘ ऽउभा᳘वेव व्व᳘षट्कृते जुहुतः॥  
## ३२
(तो᳘ ऽ) अ᳘थाध्वर्यु᳘रे᳘वाह सो᳘माया᳘नुब्रूही᳘ति॥  
सौम्यमा᳘ज्यभागं ता ऽउभा᳘वेव᳘ चतुरा᳘ज्य᳘स्यावदाया᳘तिक्रामतो ऽतिक्र᳘म्याश्रा᳘व्याध्वर्यु᳘रे᳘वाह सो᳘मं यजे᳘ति ता᳘ ऽउभा᳘वेव व्व᳘षट्कृते जुहुतः॥  
## ३३
(स्त) तद्यत्कि᳘ञ्च व्वाचा᳘ कर्त᳘व्यम्॥  
(म) अध्वर्यु᳘रेव त᳘त्करो᳘ति न᳘ प्रतिप्रस्थाता तद्य᳘दध्वर्यु᳘रे᳘वाश्राव᳘यती᳘हैव य᳘त्र वषट् क्रिय᳘ते॥  
## ३४
कृतानुकर᳘ ऽएव᳘ प्रतिप्रस्थाता᳘॥  
क्षत्रं वै व्व᳘रुणो व्वि᳘शो मरु᳘तस्त᳘त्क्षत्रा᳘यै᳘वैतद्वि᳘शं कृतानुकराम᳘नुवर्त्त्मानं करोति प्रत्युद्यामि᳘नीᳫँ᳭ह क्षत्रा᳘य व्वि᳘शं कुर्याद्यद᳘पि प्रतिप्रस्था᳘ता ऽऽश्राव᳘येत्त᳘स्मान्न᳘ प्रतिप्रस्थाता᳘ ऽऽश्रावयति॥  
## ३५
प्राणा᳘वेव᳘ प्रतिप्रस्थाता॥  
स्रु᳘चौ कृ᳘त्वोपास्ते᳘ ऽथाध्वर्यु᳘रे᳘वैतै᳘र्हवि᳘र्भिः प्र᳘चरत्याग्नेये᳘नाष्टा᳘कपालेन पुरोडा᳘शेन सौ᳘म्येन चरु᳘णा सावित्रेण [[???]] द्वा᳘दशकपालेन वा ऽष्टा᳘कपालेन वा पुरोडा᳘शेन सारस्वते᳘न चरु᳘णा पौष्णे᳘न चरु᳘णैन्द्राग्ने᳘न द्वा᳘दशकपालेन पुरोडा᳘शेन॥  
## ३६
(ना᳘) अ᳘थैता᳘भ्यां पय᳘स्याभ्यां प्रचरिष्य᳘न्तौ व्विप᳘रिहरतः॥  
स यो᳘ मेषो भ᳘वति मारुत्यां तं᳘ व्वारुण्याम᳘वदधाति या᳘ मेषी भ᳘वति व्वारुण्यां तां᳘ मारुत्याम᳘वदधाति तद्य᳘देवं᳘ व्विपरिहरतः [[???]] क्षत्रं व्वै व्व᳘रुणो व्वीर्यं᳘ पुमान्वीर्य्यमे᳘वैत᳘त्क्षत्रे᳘ धत्तो ऽवीर्य्या वै स्त्री व्वि᳘शो मरु᳘तस्त᳘दवीर्या᳘मे᳘वैतद्वि᳘शं कुरुतस्त᳘स्मादेवं᳘ व्विप᳘रिहरतः॥  
## ३७
(तो᳘ ऽ) अ᳘थाध्वर्यु᳘रे᳘वाह व्व᳘रुणाया᳘नुब्रू᳘ही᳘ति॥  
स ऽउ᳘पस्तृणीत ऽआ᳘ज्यम᳘थास्यै᳘ व्वारुण्यै᳘ पय᳘स्यायै द्विर᳘वद्यति᳘ सो ऽन्यतरे᳘णावदा᳘नेन सह᳘ मेषम᳘वदधात्य᳘थोप᳘रिष्टादा᳘ज्यस्याभि᳘घारयति प्र᳘त्यनक्त्यवदा᳘ने ऽअ᳘तिक्रामत्यतिक्रम्याश्रा᳘व्याह [[???]] व्व᳘रुणं यजे᳘ति व्व᳘षट्कृते जुहोति॥  
## ३८
सव्ये᳘ पाणा᳘वध्वर्युः᳘ स्रुचौ [[???]] कृत्वा᳘॥  
दक्षिणेन [[???]] प्रतिप्रस्थातुर्व्वा᳘सोऽन्वार᳘भ्याह [[???]] मरुद्भ्यो᳘ ऽनुब्रूहीत्युपस्तृणीत [[???]] ऽआ᳘ज्यं प्रतिप्रस्थाता᳘ ऽथास्यै᳘ मारुत्यै᳘ पय᳘स्यायै द्विर᳘वद्यति᳘ सो ऽन्यतरे᳘णावदा᳘नेन सह᳘ मेषीम᳘वदधात्य᳘थोप᳘रिष्टादा᳘ज्यस्याभि᳘घारयति प्र᳘त्यनक्त्यवदा᳘ने ऽअ᳘तिक्रामत्य᳘थाध्वर्यु᳘रे᳘वाश्राव्याह [[???]] मरु᳘तो यजे᳘ति व्वषट्कृते [[???]] जुहो᳘ति॥  
## ३९
(त्य᳘) अ᳘थाध्वर्यु᳘रेव᳘ कायेन॥  
(नै᳘) ए᳘ककपालेन पुरोडा᳘शेन प्र᳘चरति कायेनै᳘ककपालेन पुरोडा᳘शेन प्र᳘च᳘र्याध्वर्यु᳘रे᳘वाहाग्न᳘ये स्विष्टकृते᳘ ऽनुब्रू᳘हीति [[???]] स स᳘र्व्वेषामेव᳘ हवि᳘षामध्वर्युः᳘ सकृ᳘त्सकृद᳘वद्यत्य᳘थैत᳘स्या ऽएव᳘ पय᳘स्यायै प्रतिप्रस्थाता᳘ सकृद᳘वद्यत्य᳘थोप᳘रिष्टाद् द्विरा᳘ज्यस्याभि᳘घारयतस्ता᳘ ऽउभा᳘वेवा᳘तिक्रामतो ऽतिक्रम्याश्रा᳘व्याध्वर्यु᳘रे᳘वाहाग्नि᳘ᳫं᳘ [[???]] स्विष्टकृ᳘तं यजे᳘ति ता᳘ ऽउभा᳘वेव व᳘षट्कृते जुहुतः॥  
## ४०
(तो᳘ ऽ) अ᳘थाध्वर्यु᳘रेव᳘ प्राशित्रम᳘वद्यति॥  
(ती᳘) इ᳘डाᳫंसमवदा᳘य प्रतिप्रस्था᳘त्रे ऽतिप्र᳘जिहीते तत्रा᳘पि प्रतिप्रस्थाता᳘ मारुत्यै᳘ पय᳘स्यायै द्विरभ्य᳘वद्यत्य᳘थोप᳘रिष्टाद् [[???]] द्विरा᳘ज्यस्याभिघारयत्युपहू᳘य [[???]] मार्जयन्ते॥  
## ४१
(न्ते᳘ ऽथा) अ᳘थाध्वर्यु᳘रे᳘वाह ब्र᳘ह्मन्प्र᳘स्थास्यामि॥  
समि᳘धमाधा᳘याग्नि᳘मग्नीत्सं᳘मृड्ढी᳘ति स᳘ स्रुचो᳘रे᳘वाध्वर्युः᳘ पृषदाज्यं व्या᳘नयते᳘ ऽथ य᳘दि प्रतिप्रस्थातुः᳘ पृषदाज्यं भ᳘वति तत्स᳘ द्वेधा व्या᳘नयत ऽउ᳘तो त᳘त्र पृषदाज्यं न᳘ भवति स य᳘दे᳘वोपभृत्या᳘ज्यं तत्स᳘ द्वेधा न्या᳘नयते ता᳘ ऽउभा᳘वेवातिक्रामतो [[???]] ऽतिक्रम्याश्रा᳘व्याध्वर्यु᳘रे᳘वाह [[???]] देवा᳘न्यजे᳘ति यज᳘यजे᳘ति चतुर्थे᳘ चतुर्थे ऽनुयाजे᳘ समान᳘यमानौ नव᳘भिरनुयाजै᳘श्चरतस्तद्यन्न᳘वप्रयाजं भ᳘वति न᳘वानुयाजं त᳘दुभय᳘त ऽए᳘वैत᳘द्वरुणपाशात्प्रजाः [[???]] प्र᳘मुञ्चतीत᳘श्चोर्ध्वा᳘ इतश्चा᳘वाचीस्त᳘स्मान्न᳘वप्रयाजं भवति न᳘वानुयाजम्॥  
## ४२
ता᳘ ऽउभा᳘वेव᳘ सादयित्वा स्रु᳘चो᳘ व्यूहतः॥  
स्रु᳘चो व्यु᳘ह्य परिधी᳘न्त्सम᳘ज्य परिधि᳘मभिप᳘द्याश्रा᳘व्याध्वर्यु᳘रे᳘वाहेषिता दै᳘व्या हो᳘तारो भद्रवा᳘च्याय प्रे᳘षितो मा᳘नुषः सूक्तवाकाये᳘ति सूक्तवाकᳫं᳭ हो᳘ता प्रतिप᳘द्यते᳘ ऽथैता ऽउभा᳘वेव᳘ प्रस्तरौ᳘ समु᳘ल्लुम्पत ऽउभा᳘वनुप्र᳘हरत उभौ तृ᳘णे ऽअपगृ᳘ह्योपासाते [[???]]  यदा हो᳘ता सूक्तवाकमाह॥  
## ४३
(हा᳘) अ᳘थाग्नी᳘दाहानुप्र᳘हरे᳘ति॥  
ता᳘ ऽउभा᳘वे᳘वानुप्र᳘हरत ऽउभा᳘वात्मा᳘ना ऽउ᳘पस्पृशेते॥  
## ४४
(ते अ᳘) अ᳘थाह सं᳘वदस्वेति [[???]]॥  
(त्य᳘) अ᳘गानग्नीद᳘गञ्छ्राव᳘य [[???]] श्रौ᳘षट् स्वगा दै᳘व्या हो᳘तृभ्यः स्वस्तिर्मा᳘नुषेभ्यः शंयो᳘र्ब्रूही᳘त्यध्वर्यु᳘रे᳘वैत᳘दाह ता᳘ ऽउभा᳘वेव᳘ परिधी᳘ननुप्र᳘हरत ऽउभौ स्रु᳘चः सम्प्रगृ᳘ह्य स्फ्ये᳘ सादयतः॥  
## ४५
(तो᳘) अ᳘थाध्वर्यु᳘रेव᳘ प्रतिपरे᳘त्य॥  
प᳘त्नीः सं᳘याजयत्यु᳘पास्त ऽएव᳘ प्रतिप्रस्थाता प᳘त्नीः संया᳘ज्योदै᳘त्यध्वर्युः॥  
## ४६
(स्त्री᳘) त्री᳘णि समिष्टयजू᳘ᳫं᳘षि जुहोति॥  
तूष्णी᳘मेव᳘ प्रतिप्रस्थाता स्रु᳘चं प्र᳘गृह्णाति तद्ये᳘ व्वैश्वदेवे᳘न य᳘जमानयोर्व्वाससी [[???]] प᳘रिहिते स्या᳘तां ते᳘ ऽएवात्रा᳘पि स्याताम᳘थास्यै᳘ व्वारुण्यै᳘ पय᳘स्यायै क्षामकर्षमिश्र᳘मादा᳘यावभृथं᳘ यन्ति व्वरुण्यं᳘ व्वा᳘ एत᳘न्निर्व्वरुण᳘तायै त᳘त्र न सा᳘म गीयते न ह्य᳘त्र सा᳘म्ना कि᳘ञ्चन᳘ क्रिय᳘ते तूष्णी᳘मेवे᳘त्याभ्यवेत्यो᳘पमारयति॥  
## ४७
(त्य᳘) अ᳘वभृथ निचुम्पुण॥  
निचेरु᳘रसि निचुम्पुणः। अ᳘व देवै᳘र्देव᳘कृतमे᳘नो ऽयासिषम᳘व म᳘र्त्यैर्म᳘र्त्यकृतं पुरुरा᳘व्णे देव रिष᳘स्पाही᳘ति का᳘मᳫँ᳭ हैते य᳘स्मै काम᳘येत त᳘स्मै दद्यान्न हि᳘ दीक्षितव᳘सने भवतः [[???]] स यथा᳘ ऽहिस्त्वचो᳘ नि᳘र्मुच्ये᳘तैवᳫँ᳭स᳘र्व्वस्मात्पाप्म᳘नो नि᳘र्मुच्यते॥  
## ४८
(ते᳘ ऽथ) अ᳘थ केशश्म᳘श्रूप्त्वा᳘॥  
समारो᳘ह्याग्नी᳘ ऽउदवसा᳘येव᳘ ह्येते᳘न य᳘जते न हि त᳘दवक᳘ल्पते य᳘दुत्तरवेदा᳘वग्निहोत्रं᳘ जुहुयात्त᳘स्मादुद᳘वस्यति गृहा᳘नित्वा᳘ निर्म᳘थ्याग्नी᳘ पौर्णमासे᳘न यजत ऽउत्सन्नयज्ञ᳘ ऽइव वा᳘ ऽएष य᳘च्चातुर्मास्यान्य᳘थैष᳘ कॢप्तः प्र᳘तिष्ठितो यज्ञो य᳘त्पौर्णमासं त᳘त्कॢप्ते᳘ने᳘वैत᳘द्यज्ञे᳘नान्ततः प्र᳘तितिष्ठति त᳘स्मादु᳘दवस्यति॥  
