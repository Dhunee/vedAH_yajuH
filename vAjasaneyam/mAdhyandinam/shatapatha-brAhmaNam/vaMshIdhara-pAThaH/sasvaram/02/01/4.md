+++
title = "४"

+++
## ०१
यद᳘हरस्य᳘ श्वो ऽग्न्याधेयᳫं स्यात्॥  
(द्दि᳘)‍ दि᳘वै᳘वाश्नीयान्म᳘नो ह वै᳘ देवा᳘ मनु᳘ष्यस्या᳘जानन्ति᳘ ते ऽस्यैतच्छ्वो᳘ ऽग्न्याधे᳘यं व्विदु᳘स्ते ऽस्य व्वि᳘श्वे देवा᳘ गृहानागच्छन्ति᳘ ते ऽस्य गृहेषू᳘पवसन्ति स᳘ उपवसथः॥  
## ०२
(स्त᳘) त᳘न्न्वेवा᳘नवकॢप्तं यो᳘ मनु᳘ष्येष्व᳘नश्नत्सु पू᳘र्व्वो ऽश्नीयाद᳘थ कि᳘मु᳘ यो᳘ देवेष्व᳘नश्नत्सु पू᳘र्वो ऽश्नीयात्त᳘स्मादु दि᳘वै᳘वाश्नीयात्तद्व᳘पि का᳘ममेव न᳘क्तमश्नीया᳘न्नो ह्यनाहिताग्नेर्व्व्रतचर्या᳘स्ति मानुषो᳘ ह्येवैष ता᳘वद्भ᳘वति या᳘वद᳘नाहिताग्निस्त᳘स्माद्व᳘पि का᳘ममेव न᳘क्तमश्नीयात्॥  
## ०३
(त्त) तद्धै᳘के ऽजमु᳘पबध्नन्ति॥  
(न्त्या) आग्ने᳘यो᳘ ऽजो ऽग्ने᳘रेव᳘ सर्व्वत्वाये᳘ति व्व᳘दन्तस्त᳘दु त᳘था न᳘ कुर्याद्य᳘द्यस्या᳘जः स्यादग्नी᳘ध ऽए᳘वैनं प्रात᳘र्दद्यात्ते᳘नैव ते का᳘ममाप्नोति त᳘स्मादु तन्ना᳘द्रियेत॥  
## ०४
(ता᳘) अ᳘थ चातुष्प्राश्य᳘मोदनं᳘ पचन्ति॥  
च्छ᳘न्दाᳫंस्यने᳘न प्रीणीम इ᳘ति य᳘था ये᳘न व्वा᳘हनेन स्यन्त्स्यन्त्स्यात्तत्सु᳘हितं क᳘र्त्तवै᳘ ब्रूयादेव᳘मेतदि᳘ति व्व᳘दन्तस्त᳘दु त᳘था न᳘ कुर्याद्यद्वा᳘ ऽअस्य ब्राह्मणाः कु᳘ले व्व᳘सन्त्यृत्वि᳘जश्चा᳘नृत्विजश्च ते᳘नैव तं का᳘ममाप्नोति त᳘स्मादु तन्ना᳘द्रियेत॥  
## ०५
त᳘स्य सर्पिरासे᳘चनं कृत्वा᳘॥  
सर्पि᳘रासिच्या᳘श्वत्थीस्तिस्रः᳘ समि᳘धो घृते᳘नान्व᳘ज्य समि᳘द्वतीभिर्घृत᳘वतीभिर्ऋग्भि᳘रभ्या᳘दधति शमीगर्भ᳘मेत᳘दाप्नुम इ᳘ति व्व᳘दन्तः स यः᳘ पुर᳘स्तात्संव्वत्सर᳘मभ्यादध्यात्स᳘ ह तं का᳘ममाप्नुयात्त᳘स्मादु तन्ना᳘द्रि᳘येत॥  
## ०६
त᳘दु होवाच भाल्लवेयः॥  
(यो) य᳘था वा᳘ ऽअन्यत्करिष्यन्त्सो ऽन्य᳘त्कुर्याद्य᳘था ऽन्य᳘द्वदिष्यन्त्सो ऽन्यद्व᳘देद्य᳘था ऽन्येन प᳘थैष्य᳘न्त्सो ऽन्ये᳘न प्रतिप᳘द्ये᳘तैवं तद्य᳘ एतं᳘ चातुष्प्राश्य᳘मोदनं पचेद᳘पराद्धिरेव से᳘ति न हि त᳘दवक᳘ल्पते य᳘स्मिन्नग्ना᳘वृचा᳘ वा सा᳘म्ना वा य᳘जुषा वा समि᳘धं वाभ्यादध्या᳘दा᳘हुतिं वा जुहुयाद्यत्तं᳘ दक्षिणा᳘ वा ह᳘रेयुर᳘नु वा गम᳘येयुर्दक्षिणा᳘ वा ह्येनᳫँ᳭ ह᳘रन्त्यन्वाहार्यप᳘चनो भविष्यतीत्य᳘नु वा गमयन्ति॥  
## ०७
(न्त्य᳘) अ᳘थ जाग्रति जा᳘ग्रति देवाः॥  
(स्त᳘) त᳘द्देवा᳘ने᳘वैत᳘दुपा᳘वर्त्तते स स᳘देव᳘तरः श्रान्त᳘तरस्तपस्वि᳘तरो ऽग्नी ऽआ᳘धत्ते तद्वपि का᳘ममेव᳘ स्वप्यान्नो ह्य᳘नाहिताग्नेर्व्व्रतचर्यास्ति मानुषो ह्येवैष ता᳘वद्भ᳘वति या᳘वद᳘नाहिताग्निस्त᳘स्मा᳘द्वपि का᳘ममेव᳘ स्वप्यात्॥  
## ०८
(त्त) तद्धैके᳘ ऽनुदिते मथित्वा॥  
तमु᳘दिते प्रा᳘ञ्चमुद्धरन्ति त᳘दु त᳘दुभे᳘ ऽअहोरात्रे प᳘रिगृह्णीमः प्राणोदान᳘योर्म᳘नसश्च व्वाचश्च प᳘र्याप्त्या ऽइति व्व᳘दन्तस्त᳘दु त᳘था न᳘ कुर्यादुभौ᳘ हैवास्य तथा᳘ ऽनुदित ऽआ᳘हितौ भवतो᳘ ऽनुदिते हि᳘ मथित्वा तमु᳘दिते प्रा᳘ञ्चमुद्ध᳘रन्ति स य ऽउ᳘दित ऽआहवनी᳘यं म᳘न्थेत्स᳘ ह तत्प᳘र्याप्नुयात्॥  
## ०९
(द᳘) अ᳘हर्व्वै᳘ देवाः॥  
(ऽ) अ᳘नपहतपाप्मानः पित᳘रो न᳘ पाप्मानम᳘पहते म᳘र्त्त्याः पित᳘रः पुरा हा᳘युषो म्रियते यो᳘ ऽनुदिते म᳘न्थत्य᳘पहतपाप्मानो दे᳘वा अ᳘प पाप्मानᳫँ᳭ हते ऽमृ᳘ता देवा᳘ नामृतत्व᳘स्याशास्ति स᳘र्व्वमा᳘युरेति श्री᳘र्द्देवाः श्रि᳘यं गच्छति᳘ य᳘शो देवा य᳘शो ह भवति य᳘ एवं᳘ व्विद्वानु᳘दिते म᳘न्थति॥  
## १०
त᳘दाहुः॥  
(र्य᳘) यन्न᳘ ऽर्च्चा न सा᳘म्ना न य᳘जुषा ऽग्नि᳘राधीयते᳘ ऽथ केना᳘धीयत ऽइ᳘ति ब्र᳘ह्मणो है᳘वैष ब्र᳘ह्मणा᳘धीयते व्वाग्वै ब्र᳘ह्म त᳘स्यै व्वाचः सत्य᳘मेव ब्र᳘ह्म ता वा᳘ ऽएताः᳘ सत्य᳘मेव व्या᳘त्दृतयो भवन्ति त᳘दस्य स᳘त्ये᳘नैवा᳘धीयते॥  
## ११
भूरि᳘ति वै᳘ प्रजा᳘पतिः॥  
(रि) इमा᳘मजनयत भु᳘व ऽइ᳘त्यन्त᳘रिक्ष᳘ᳫं᳘स्वरि᳘ति दि᳘वमेता᳘वद्वा᳘ ऽइदᳫँ᳭ स᳘र्व्वं या᳘वदिमे लोकाः स᳘र्व्वेणैवा᳘धीयते॥  
## १२
भूरि᳘ति वै᳘ प्रजा᳘पतिः॥  
(र्ब्र᳘) ब्र᳘ह्माजनयत भु᳘व इ᳘ति क्षत्रᳫं᳘ स्वरि᳘ति व्वि᳘शमेता᳘वद्वा᳘ ऽइदᳫँ᳭ स᳘र्व्वं या᳘वद्ब्रह्म क्षत्रं विट् स᳘र्व्वेणैवा᳘धीयते॥  
## १३
भूरि᳘ति वै᳘ प्रजा᳘पतिः॥  
(रा) आत्मा᳘नमजनयत भु᳘व ऽइ᳘ति प्रजा᳘ᳫं᳘ स्वरि᳘ति पशू᳘नेता᳘वद्वा᳘ इदᳫँ᳭स᳘र्वं या᳘वदात्मा᳘ प्रजा᳘ पश᳘वः स᳘र्व्वेणैवा᳘धीयते॥  
## १४
स वै भूर्भु᳘व इ᳘ति॥  
(त्ये) एता᳘वतैव गा᳘र्हपत्यमा᳘दधात्य᳘थ यत्स᳘र्व्वैरादध्यात्ते᳘नाहवनी᳘यमा᳘दध्याद्द्वे᳘ ऽअक्ष᳘रे प᳘रिशिनष्टि ते᳘नो ऽएतान्य᳘यातयामानि भवन्ति तैः स᳘र्व्वैः पञ्च᳘भिराहवनी᳘यमा᳘दधाति भूर्भुवःस्व᳘रि᳘ति ता᳘न्यष्टा᳘वक्षराणि स᳘म्पद्यन्ते ऽष्टा᳘क्षरा वै᳘ गायत्री᳘ गायत्र᳘मग्नेश्छन्दः स्वे᳘नै᳘वैनमेतच्छ᳘न्दसा᳘धत्ते॥  
## १५
देवा᳘न्ह वा᳘ ऽअग्नी᳘ ऽआधास्य᳘मानान्॥  
(नाँस्ता᳘) ता᳘नसुररक्षसा᳘नि ररक्षु᳘र्नाग्नि᳘र्जनिष्यते᳘ नाग्नी ऽआ᳘धास्यध्व ऽइ᳘ति तद्यद᳘रक्षंस्त᳘स्माद्र᳘क्षाᳫंसि॥  
## १६
त᳘तो देवा᳘ एतं व्व᳘ज्रं ददृशुः॥  
(र्य) यद᳘श्वं तं᳘ पुर᳘स्तादुदश्रयंस्तस्या᳘भये ऽनाष्ट्रे᳘ निवा᳘ते ऽग्नि᳘रजायत त᳘स्माद्य᳘त्राग्निं᳘ मन्थिष्यन्त्स्यात्तद᳘श्वमा᳘नेतवै᳘ ब्रूयात्स पू᳘र्व्वेणो᳘पतिष्ठते व्व᳘ज्रमे᳘वैतदुच्छ्रयति तस्या᳘भये ऽनाष्ट्रे᳘ निवा᳘ते ऽग्नि᳘र्जायते॥  
## १७
स वै᳘ पूर्व्ववा᳘ट् स्यात्॥  
(त्स) स ह्य᳘परिमितं व्वीर्य्यमभिव᳘र्द्धते य᳘दि पूर्व्ववा᳘हं न᳘ विन्देद᳘पि य᳘ ऽएव कश्चा᳘श्वः स्याद्य᳘द्यश्वं न᳘ विन्देद᳘प्यनड्वानेव᳘ स्यादेष᳘ ह्येवानडु᳘हो ब᳘न्धुः॥  
## १८
(स्तं) तं य᳘त्र प्रा᳘ञ्चᳫँ᳭ ह᳘रन्ति॥  
त᳘त्पुर᳘स्ताद᳘श्वं नयन्ति त᳘त्पुर᳘स्तादे᳘वैत᳘न्नाष्ट्रा र᳘क्षाᳫंस्यपघ्न᳘न्नष्ट्रेत्था᳘भयेनानायेण हरन्ति॥  
## १९
तं वै त᳘थैव᳘ हरेयुः॥  
(र्य᳘) य᳘थैनमेष᳘ प्रत्य᳘ङ्ङुपाच᳘रेदेष वै᳘ यज्ञो य᳘दग्निः᳘ प्रत्य᳘ङ् हैवैनं यज्ञः प्र᳘विशति तं᳘ क्षिप्रे᳘ यज्ञ उ᳘पनमत्य᳘थ य᳘स्मात्प᳘राङ्भवति प᳘राङु हैवास्माद्यज्ञो᳘ भवति स यो᳘ हैनं त᳘त्रानुव्याह᳘रेत्प᳘राङ्स्माद्य᳘ज्ञो ऽभूदि᳘तीश्वरो᳘ ह यत्त᳘थैव स्या᳘त्॥  
## २०
(दे) एष᳘ उ वै᳘ प्राणः॥  
(स्तं) तं वै त᳘थैव᳘ हरेयुर्य᳘थैनमेष᳘ प्रत्य᳘ङ्ङुपाचरेत्प्रत्य᳘ङ् है᳘वैनं प्राणः प्र᳘विशत्यथ य᳘स्मात्प᳘राङ्भ᳘वति प᳘राङु है᳘वास्मात्प्राणो᳘ भवति स यो हैनं त᳘त्रानुव्याह᳘रेत्पराङ्स्मात्प्राणो ऽभूदि᳘तीश्वरो᳘ ह यत्त᳘थैव स्या᳘त्॥  
## २१
(द) अयं वै᳘ यज्ञो᳘ यो ऽयं प᳘वते॥  
तं वै त᳘थैव᳘ हरेयुर्यथैनमेष᳘ प्रत्यङ्ङुपाच᳘रेत्प्रत्य᳘ङ् है᳘वैनं यज्ञः प्र᳘विशति तं᳘ क्षिप्रे यज्ञ ऽउ᳘पनमत्य᳘थ य᳘स्मात्प᳘राङ्भ᳘वति प᳘राङु है᳘वास्माद्यज्ञो᳘ भवति स यो᳘ हैनं त᳘त्रानुव्याह᳘रेत्प᳘राङस्माद्य᳘ज्ञो ऽभूदि᳘तीश्वरो᳘ ह यत्त᳘थैव स्यात्॥  
## २२
(दे) एष᳘ उ वै᳘ प्राणः॥  
(स्तं) तं वै त᳘थैव᳘ हरेयुर्य᳘थैनमेष᳘ प्रत्य᳘ङ्ङुपाच᳘रेत्प्र᳘त्यङ् है᳘वैनं प्राणः प्र᳘विशत्य᳘थ य᳘स्मात्प᳘राङ्भ᳘वति प᳘राङु है᳘वास्मात्प्राणो᳘ भवति स यो᳘ हैनं त᳘त्रानुव्याह᳘रेत्प᳘राङस्मात्प्रा᳘णो ऽभूदि᳘तीश्वरो᳘ ह यत्त᳘थैव स्यात्त᳘स्मादु त᳘थैव᳘ हरेयुः॥  
## २३
(र) अथा᳘श्वमा᳘क्रमयति॥  
त᳘माक्रम᳘य्य प्रा᳘ञ्चमु᳘न्नयति तं पु᳘नरा᳘वर्तयति तमु᳘दञ्चं प्र᳘मुञ्चति व्वीर्य्यं वा अ᳘श्वो ने᳘दस्मादिदं प᳘राग्वीर्य्यमस᳘दि᳘ति त᳘स्मात्पुनरा᳘वर्तयति॥  
## २४
तम᳘श्वस्य पद ऽआ᳘धत्ते॥  
व्वीर्य्यं वा ऽअ᳘श्वो व्वीर्य्य ऽए᳘वैनमेतदा᳘धत्ते त᳘स्माद᳘श्वस्य पद आ᳘धत्ते॥  
## २५
स वै᳘ तूष्णी᳘मेवा᳘ग्र ऽउ᳘पस्पृशति॥  
(त्य) अथो᳘द्यच्छत्यथो᳘पस्पृशति भूर्भुवः᳘ स्वरि᳘त्येव᳘ तृती᳘येना᳘दधाति᳘ त्र᳘यो वा᳘ ऽइमे᳘ लोकास्त᳘दिमा᳘ने᳘वैत᳘ल्लोका᳘नाप्नोत्येतन्न्वे᳘कम्॥  
## २६
(म᳘) अ᳘थेदं᳘ द्विती᳘यम्॥  
(न्तू) तूष्णी᳘मेवा᳘ग्र ऽउ᳘पस्पृशत्यथो᳘द्य᳘च्छति भूर्भु᳘वः᳘ स्वरि᳘त्येव᳘ द्विती᳘येना᳘दधाति यो वा᳘ ऽअस्याम᳘प्रतिष्ठितो भार᳘मुद्य᳘च्छति᳘ नैनᳫँ᳭ शक्नोत्यु᳘द्यन्तुᳫँ᳭ स᳘ᳫँ᳭ हैनᳫँ᳭ शृणाति॥  
## २७
स य᳘त्तूष्णी᳘मुपस्पृश᳘ति॥  
त᳘दस्यां᳘ प्रतिष्ठा᳘यां प्र᳘तिष्ठन्ति सो ऽस्यां प्र᳘तिष्ठित आ᳘धत्ते त᳘था न᳘ व्यथते त᳘दु हैत᳘त् पश्चेव दध्रिर ऽआ᳘सुरिः पा᳘ञ्चिर्मा᳘धुकिः स᳘र्व्वं वा᳘ ऽअन्य᳘दियसित᳘मिव प्रथमे᳘नै᳘वोद्यत्या᳘दध्याद् भूर्भु᳘वःस्वरिति त᳘देवा᳘नियसितमित्य᳘तो यतम᳘था काम᳘येत त᳘था कुर्यात्॥  
## २८
(द᳘) अ᳘थ पुर᳘स्तात्परी᳘त्य॥  
पूर्व्वार्द्धमुल्मुकानामभिप᳘द्य जपति द्यौ᳘रिव भूम्ना᳘ पृथि᳘वीव व्वरिम्णे᳘ति य᳘था ऽसौ द्यौ᳘र्बह्वी न᳘क्षत्रैरेवं᳘ बहु᳘र्भूयासमि᳘त्ये᳘वैत᳘दाह यदा᳘ह द्यौ᳘रिव भूम्ने᳘ति पृथि᳘वीव व्वरिम्णे᳘ति य᳘थेयं᳘ पृथिव्यु᳘र्व्येव᳘मुरु᳘र्भूयासमि᳘त्ये᳘वैत᳘दाह त᳘स्यास्ते पृथिवि देवयजनि पृष्ठ ऽइ᳘त्यस्यै᳘ ह्येनं पृष्ठ᳘ ऽआध᳘त्ते ऽग्नि᳘मन्नाद᳘मन्ना᳘द्याया᳘दध ऽइ᳘त्यन्ना᳘दो ऽग्नि᳘रन्नादो᳘ भूयासमि᳘त्ये᳘वैत᳘दाह᳘ सै᳘षाशी᳘रेव स य᳘दि काम᳘येत ज᳘पेदेतद्य᳘द्यु काम᳘येता᳘पि ना᳘द्रियेत॥  
## २९
(ता᳘) अ᳘थ सर्पराज्ञ्या᳘ ऋग्भिरु᳘पतिष्ठते᳘॥  
(त ऽ) आयं गौः पृ᳘श्निरक्रमीद᳘सदन्मात᳘रं पुरः। पित᳘रं च प्रय᳘न्त्स्वः॥ अन्त᳘श्चरति रोच᳘ना ऽस्य᳘ प्राणा᳘दपानती। व्यख्यन्महिषो दि᳘वम्॥ त्रिᳫँ᳭शद्धा᳘म व्वि᳘राजति व्वा᳘क्पतङ्गा᳘य धीयते। प्र᳘तिव᳘स्तो᳘र᳘ह द्यु᳘भिरि᳘ति तद्य᳘दे᳘वास्यात्र सम्भारै᳘र्व्वा न᳘क्षत्रैर्व्व ऽर्तु᳘भिर्व्वा ऽऽधा᳘नेन वा᳘ ऽनाप्तं भ᳘वति त᳘दे᳘वास्यैते᳘न स᳘र्व्वमाप्तं᳘ भवति तस्मात्सर्पराज्ञ्या᳘ ऋग्भिरु᳘पतिष्ठते॥  
## ३०
त᳘दाहुः॥  
(र्न᳘) न᳘ सर्पराज्ञ्या᳘ ऋग्भिरु᳘पतिष्ठेते᳘तीयं व्वै᳘ पृथिवी᳘ सर्पराज्ञी स य᳘दे᳘वास्यामाधत्ते तत्स᳘र्व्वान्का᳘मानाप्नोति त᳘स्मान्न᳘ सर्पराज्ञ्या᳘ ऋग्भिरु᳘पतिष्ठेते᳘ति॥  
