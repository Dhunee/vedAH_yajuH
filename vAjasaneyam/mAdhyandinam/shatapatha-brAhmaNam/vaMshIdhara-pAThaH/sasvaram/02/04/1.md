+++
title = "१"

+++
## ०१
अ᳘थ हु᳘ते ऽग्निहोत्र उ᳘पतिष्ठते॥  
भूर्भु᳘वः स्व᳘रि᳘ति त᳘त्सत्ये᳘नै᳘वैतद्वा᳘चं स᳘मर्धयति यदा᳘ह भूर्भु᳘वः स्वरि᳘ति त᳘या स᳘मृद्धया᳘शिषमा᳘शास्ते सुपो᳘षः पो᳘षैरि᳘ति तत्पु᳘ष्टिमा᳘शास्ते॥  
## ०२
यद्वा᳘ अदो᳘ दीर्घ᳘मग्न्युपस्थान᳘म्॥  
आशी᳘रेव᳘ साशी᳘रियं त᳘देता᳘वतै᳘वैतत्स᳘र्वमाप्नोति त᳘स्मादेते᳘नैवो᳘पतिष्ठेतैते᳘न᳘ न्वेव᳘ वयमु᳘पचराम इ᳘ति ह स्माहा᳘सुरिः॥  
## ०३
अ᳘थ प्रवत्स्यन्॥  
गा᳘र्हपत्यमेवा᳘ग्र उ᳘पतिष्ठते᳘ ऽथाहवनी᳘यं॥  
## ०४
स गा᳘र्हपत्यमु᳘पतिष्ठते॥  
न᳘र्य प्रजा᳘म् मे पाही᳘ति प्रजा᳘या हैष᳘ ईष्टे त᳘त्प्रजा᳘मे᳘वास्मा एतत्प᳘रिददाति गु᳘प्त्यै॥  
## ०५
अ᳘थाहवनी᳘यमु᳘पतिष्ठते॥  
शं᳘स्य पशू᳘न्मे पाही᳘ति पशूनां᳘ हैष᳘ ईष्टे त᳘त्पशू᳘ने᳘वास्मा एतत्प᳘रिददाति गु᳘प्त्यै॥  
## ०६
अ᳘थ प्र᳘ वा व्र᳘जति प्र᳘ वा धावयति॥  
स य᳘त्र वे᳘लाम् म᳘न्यते त᳘त्स्यन्त्त्वा वा᳘चं वि᳘सृजते᳘ ऽथ प्रो᳘ष्य परे᳘क्ष्य य᳘त्र वे᳘लाम् म᳘न्यते तद्वा᳘चं यछति स यद्य᳘पि राजा᳘न्तरेण स्या᳘न्नैव तमु᳘पेयात्॥  
## ०७
स᳘ आहवनी᳘यमेवा᳘ग्र उ᳘पतिष्ठते॥  
अ᳘थ गा᳘र्हपत्यं गृहा वै गा᳘र्हपत्यो गृहा वै᳘ प्र᳘तिष्ठा त᳘द्गृहे᳘ष्वे᳘वैत᳘त्प्रतिष्ठा᳘याम् प्र᳘तितिष्ठति॥  
## ०८
स᳘ आहवनी᳘यमु᳘पतिष्ठते॥  
आ᳘गन्म विश्व᳘वेदसमस्म᳘भ्यं वसुवि᳘त्तमम् अ᳘ग्ने सम्राडभि᳘ द्युम्न᳘मभि स᳘ह आ᳘यछस्वेत्य᳘थोपवि᳘श्य तृ᳘णान्य᳘पलुम्पति॥  
## ०९
अ᳘थ गा᳘र्हपत्यमु᳘पतिष्ठते॥  
अय᳘मग्निर्गृह᳘पतिर्गा᳘र्हपत्यःप्रजा᳘या वसुवि᳘त्तमः अ᳘ग्ने गृहपते ऽभि᳘ द्युम्न᳘मभि स᳘ह आ᳘यछस्वेत्य᳘थोपवि᳘श्य तृ᳘णान्य᳘पलुम्पत्येतन्नु ज᳘पेनैते᳘न᳘ न्वेव भू᳘यिष्ठा इवो᳘पतिष्ठन्ते॥  
## १०
स वै ख᳘लु तूष्णी᳘मेवो᳘पतिष्ठेत॥  
इदं वै य᳘स्मिन्व᳘सति ब्राह्मणो᳘ वा रा᳘जा वा श्रे᳘यान्मनु᳘ष्यो᳘ न्वेव त᳘मेव᳘ नार्हति व᳘क्तुमिद᳘म् मे त्वं᳘ गोपाय᳘ प्राहं᳘ वत्स्यामीत्य᳘थास्मिन्नेते श्रे᳘यांसो वसन्ति देवा᳘ अग्न᳘यः क᳘ उ ता᳘नर्हति व᳘क्तुमिद᳘म् मे यूयं᳘ गोपायत᳘ प्राहं᳘ वत्स्यामी᳘ति॥  
## ११
म᳘नो ह वै᳘ देवा᳘ मनुष्य᳘स्या᳘जानन्ति॥  
स᳘ वेद गा᳘र्हपत्यः परिदा᳘म् मेदमु᳘पागादि᳘ति तूष्णी᳘मे᳘वाहवनी᳘यमु᳘पतिष्ठते स᳘ वेदाहवनी᳘यः परिदां᳘ मेदमु᳘पागादिति॥  
## १२
अ᳘थ प्र᳘ वा व्र᳘जति प्र᳘ वा धावयति॥  
स य᳘त्र वे᳘लो म᳘न्यते त᳘त्स्यन्त्त्वा वा᳘चं वि᳘सृजते᳘ ऽथ प्रो᳘ष्य परे᳘क्ष्य य᳘त्र वे᳘लाम् म᳘न्यते तद्वा᳘चं यछति स यद्य᳘पि राजा᳘न्तरेण स्या᳘न्नैव तमु᳘पेयात्॥  
## १३
स᳘ आहवनी᳘यमेवा᳘ग्र उ᳘पतिष्ठते॥  
अ᳘थ गा᳘र्हपत्यं तूष्णी᳘मे᳘वाहवनी᳘यमु᳘पतिष्ठते तूष्णी᳘मुपवि᳘श्य तृ᳘णान्य᳘पलुम्पति तूष्णी᳘मेव गा᳘र्हपत्यमु᳘पतिष्ठते तूष्णी᳘मुपवि᳘श्य तृ᳘णान्य᳘पलुम्पति॥  
## १४
अथा᳘तो गृहा᳘णामे᳘वोपचारः᳘॥  
एत᳘द्ध वै᳘ गृह᳘पतेः प्रोषु᳘ष आ᳘गताद्गृहाः᳘ समु᳘त्त्रस्ता इव भवन्ति कि᳘मय᳘मिह वदिष्य᳘ति किं᳘ वा करिष्यती᳘ति स यो᳘ ह त᳘त्र किं᳘चिद्व᳘दति वा करो᳘ति वा त᳘स्माद्गृहाः प्र᳘त्रसन्ति त᳘स्येश्वरः कु᳘लं वि᳘क्षोब्धोर᳘थ यो᳘ ह त᳘त्र न व᳘दति न किं᳘ चन᳘ करो᳘ति तं᳘ गृहा᳘ उपसं᳘श्रयन्ते न वा᳘ अय᳘मि᳘हावादीन्न किं᳘ च᳘नाकरदि᳘ति स य᳘दिहा᳘पि सु᳘क्रुद्ध इव स्याछ्व᳘ एव त᳘तस्तत्कुर्याद्य᳘द्वदिष्य᳘न्वा करिष्य᳘न्वा स्या᳘देष᳘ उ गृहा᳘णामुपचारः᳘॥  ## ०१
अ᳘थ हु᳘ते ऽग्निहोत्र ऽउ᳘पतिष्ठते॥  
भूर्भु᳘वः स्वरि᳘ति त᳘त्सत्ये᳘नै᳘वैतद्वा᳘चᳫं᳭ स᳘मर्धयति यदा᳘ह भूर्भु᳘वः स्वरि᳘ति त᳘या स᳘मृद्धया ऽशि᳘षमा᳘शास्ते सुप्रजाः᳘ प्रजा᳘भिः स्यामि᳘ति त᳘त्प्रजामा᳘शास्ते सुवी᳘रो व्वीरैरि᳘ति त᳘द्वीराना᳘शास्ते सुपो᳘षः पो᳘षैरि᳘ति तत्पु᳘ष्टिमा᳘शास्ते॥  
## ०२
यद्वा᳘ ऽअदो᳘ दीर्घ᳘मग्न्युपस्थान᳘म्॥  
(मा) आशी᳘रेव᳘ साशी᳘रियं त᳘देता᳘वतै᳘वैतत्स᳘र्व्वमाप्नोति त᳘स्मादेते᳘नैवो᳘पतिष्ठेतैते᳘न᳘ न्वेव᳘ व्वयमु᳘पचराम इ᳘ति ह स्माहा᳘सुरिः॥  
## ०३
(र᳘) अ᳘थ प्रवत्स्यन्॥  
(न्गा᳘) गा᳘र्हपत्यमेवा᳘ग्र ऽउ᳘पतिष्ठते᳘ ऽथाहवनी᳘यम्॥  
## ०४
(ᳫँ᳭) स गा᳘र्हपत्यमु᳘पतिष्ठते॥  
न᳘र्य प्रजां᳘ मे पाही᳘ति प्रजा᳘या हैष᳘ ईष्टे त᳘त्प्रजा᳘मे᳘वास्मा ऽएतत्प᳘रिददाति गु᳘प्त्यै॥  
## ०५
(प्त्या ऽ) अ᳘थाहवनी᳘यमु᳘पतिष्ठते॥  
श᳘ᳫं᳭स्य पशू᳘न्मे पाही᳘ति पशूना᳘ᳫँ᳭ हैष᳘ ईष्टे त᳘त्पशू᳘ने᳘वास्मा ऽएतत्प᳘रिददाति गु᳘प्त्यै॥  
## ०६
(प्त्या ऽ) अ᳘थ प्र᳘ वा व्व्र᳘जति प्र᳘ वा धावय᳘ति॥  
स यत्र व्वे᳘लां म᳘न्यते त᳘त्स्यत्त्वा व्वा᳘चं व्वि᳘सृजते᳘ ऽथ प्रो᳘ष्य परे᳘क्ष्य य᳘त्र व्वे᳘लां म᳘न्यते तद्वा᳘चं यच्छति स यद्य᳘पि राजा᳘न्तरेण स्या᳘न्नैव तमु᳘पेयात्॥  
## ०७
(त्स᳘) स᳘ ऽआहवनी᳘यमेवा᳘ग्र ऽउ᳘पतिष्ठते॥  
(ते᳘ ऽथ) अ᳘थ गा᳘र्हपत्यं गृहा वै गा᳘र्हपत्यो गृहा वै᳘ प्रतिष्ठा त᳘द्गृहे᳘ष्वे᳘वैत᳘त्प्रतिष्ठा᳘यां प्र᳘तितिष्ठति॥  
## ०८
स᳘ ऽआहवनी᳘यमु᳘पतिष्ठते॥  
(त ऽआ᳘) आ᳘गन्म व्विश्व᳘वेदसमस्म᳘भ्यं व्वसुवि᳘त्तमम्॥ अ᳘ग्ने सम्राडभि᳘ द्युम्न᳘मभि स᳘ह आ᳘यच्छस्वेत्य᳘थोपवि᳘श्य तृ᳘णान्य᳘पलुम्पति॥  
## ०९
(त्य᳘) अ᳘थ गा᳘र्हपत्यमु᳘पतिष्ठते॥  
(ते ऽय᳘) अय᳘मग्नि᳘र्गृह᳘पतिर्गा᳘र्हपत्यः प्रजा᳘या व्वसुवि᳘त्तमः। अ᳘ग्ने गृहपते ऽभि᳘ द्युम्न᳘मभि स᳘ह आ᳘यच्छस्वेत्य᳘थोपवि᳘श्य तृ᳘णान्य᳘पलुम्पत्येतन्नु ज᳘पेनैते᳘न᳘ न्वेव भू᳘यिष्ठा ऽइवो᳘पतिष्ठन्ते॥  
## १०
स वै ख᳘लु तूष्णी᳘मेवो᳘पतिष्ठेत॥  
(ते) इदं वै य᳘स्मिन्व᳘सति ब्राह्मणो᳘ वा रा᳘जा वा श्रे᳘यान्मनु᳘ष्यो᳘ ऽन्वेव त᳘मेव᳘ नार्हति व्व᳘क्तुमिदं᳘ मे त्वं᳘ गोपाय प्राहं᳘ व्वत्स्यामीत्य᳘थास्मिन्नेते श्रे᳘याᳫँ᳭सो व्व᳘सन्ति देवा᳘ ऽअग्न᳘यः क᳘ उ ता᳘नर्हति व्व᳘क्तुमिदं मे यूयं गोपायत प्राहं᳘ व्वत्स्यामी᳘ति॥  
## ११
म᳘नो ह वै᳘ देवा᳘ मनुष्यस्या᳘जानन्ति॥  
स᳘ वेद गा᳘र्हपत्यः परिदां᳘ मेदमु᳘पागादि᳘ति तूष्णी᳘मे᳘वाहवनी᳘यमु᳘पतिष्ठते स᳘ व्वेदाहवनी᳘यः परिदां᳘ मेदमु᳘पागादिति॥  
## १२
(त्य᳘) अ᳘थ प्र᳘ वा व्व्र᳘जति प्र᳘ वा धावय᳘ति॥  
स य᳘त्र वे᳘लां म᳘न्यते त᳘त्स्यत्त्वा व्वा᳘चं व्वि᳘सृजते᳘ ऽथ प्रो᳘ष्य परे᳘क्ष्य य᳘त्र व्वे᳘लां म᳘न्यते तद्वा᳘चं यच्छति स यद्य᳘पि राजा᳘न्तरेण स्या᳘न्नैव तमु᳘पेयात्॥  
## १३
(त्स) स᳘ आहवनी᳘यमेवा᳘ग्र ऽउ᳘पतिष्ठते॥  
(ते᳘ ऽथ) अ᳘थ गा᳘र्हपत्यं तूष्णी᳘मे᳘वाहवनी᳘यमुपति᳘ष्ठते तूष्णी᳘मुपवि᳘श्य तृ᳘णान्य᳘पलुम्पति तूष्णी᳘मेव गा᳘र्हपत्यमु᳘पतिष्ठते तूष्णी᳘मुपवि᳘श्य तृ᳘णान्य᳘पलुम्पति॥  
## १४
(त्य) अथा᳘तो गृहा᳘णामे᳘वोपचारः᳘॥  
(ऽ) एत᳘द्ध वै᳘ गृह᳘पतेः प्रोषु᳘ष ऽआ᳘गताद् गृहाः᳘ समु᳘त्त्रस्ता ऽइव भवन्ति कि᳘मय᳘मिह᳘ व्वदिष्य᳘ति किं᳘ वा करिष्यती᳘ति स यो ह त᳘त्र किं᳘ चिद्व᳘दति वा करो᳘ति वा त᳘स्माद्गृहाः प्र᳘त्रसन्ति त᳘स्येश्वरः कु᳘लं व्वि᳘क्षोब्धोर᳘थ यो᳘ ह त᳘त्र न व्व᳘दति न किं᳘ चन᳘ करो᳘ति तं᳘ गृहा᳘ उपस᳘ᳫँ᳘श्रयन्ते न वा᳘ ऽअय᳘मि᳘हावादीन्न किं᳘ च᳘नाकरदि᳘ति स य᳘दिहा᳘पि सु᳘क्रुद्ध इव स्याच्छ्व एव त᳘तस्त᳘त्कुर्याद्यद्वदिष्य᳘न्वा करिष्य᳘न्वा स्या᳘देष᳘ उ गृहा᳘णामुपचारः॥  
