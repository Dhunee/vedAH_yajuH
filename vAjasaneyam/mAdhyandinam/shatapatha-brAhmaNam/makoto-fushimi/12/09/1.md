+++
title = "१"

+++


## ०१
<details><summary>मूलम् - Makoto</summary>

एत꣡स्मा꣡द् वै꣡ यज्ञा꣡त् पु꣡रुषो जा꣡यते ।॥  
स꣡ य꣡द् ध वा꣡ अस्मिं꣡ लोके꣡ पु꣡रुषो꣡ ऽन्नम् अ꣡त्ति त꣡द् एनम् अमु꣡ष्मिं लोके꣡ प्र꣡त्यत्ति स꣡ वा꣡ एष꣡ परिस्रु꣡तो यज्ञ꣡स् ता꣡यते ऽना꣡द्या꣡ वै꣡ ब्रा꣡ह्मणे꣡न परिस्रु꣡त् स꣡ एत꣡स्मा꣡द् अना꣡द्या꣡ज् जा꣡यते तꣳ꣡ हा꣡मु꣡ष्मिं लोके꣡ ऽन्नं न꣡ प्र꣡त्यत्ति त꣡स्मा꣡द् एष꣡ ब्रा꣡ह्मणयज्ञ꣡ एव꣡ य꣡त् सौत्रा꣡मणी꣡ ॥॥
</details>

## ०२
<details><summary>मूलम् - Makoto</summary>

त꣡स्य लो꣡मा꣡न्य् एव꣡ श꣡ष्पा꣡णि ।॥  
त्व꣡क् तो꣡क्मा꣡नि माꣳ꣡सं꣡ ला꣡जा꣡ अ꣡स्थि का꣡रोतरो꣡ मज्जा꣡ मा꣡सरꣳ र꣡सः परिस्रु꣡न् नग्न꣡हुर् लो꣡हितꣳ रे꣡तः प꣡यो मू꣡त्रꣳ सुरो꣡वध्यं ब꣡ल्कसम् ॥॥
</details>

## ०३
<details><summary>मूलम् - Makoto</summary>

हृ꣡दयम् एवा᳡स्यैन्द्रः꣡ पुरोडा꣡शः ।॥  
य꣡कृत् सा꣡वित्रः꣡ क्लोमा꣡ वा꣡रुणो꣡ म꣡तस्ने एवा᳡स्या꣡श्वत्थं च पा꣡त्रम् औ꣡दुम्बरं च पित्तं꣡ नै꣡यग्रोधम् आ꣡न्त्रा꣡णि स्था꣡ल्यो गु꣡दा꣡ उपशया꣡नि श्येनपत्त्रे꣡ प्लीहा᳡सन्दी꣡ ना꣡भिः कुम्भो꣡ वनिष्टुः꣡ प्ला꣡शिः꣡ शता꣡तृण्णा꣡ त꣡द् य꣡त् सा꣡ बहुधा꣡ वि꣡तृण्णा꣡ भ꣡वति त꣡स्मा꣡त् प्ला꣡शिर् बहुधा꣡ वि꣡कृत्तो मु꣡खꣳ स꣡तं जिह्वा꣡ पवि꣡त्रं च꣡प्यं पा꣡यु꣡र् वस्ति꣡र् वा꣡लः ॥॥
</details>

## ०४
<details><summary>मूलम् - Makoto</summary>

अ꣡ङ्गा꣡न्य् एवा᳡स्या꣡श्विनः꣡ पशुः꣡ ।॥  
आ꣡त्मा꣡ सा꣡रस्वती꣡ रूप꣡म् ऐन्द्र꣡ ऋषभ꣡स् त꣡स्मा꣡द् आ꣡हुर् गा꣡वः पु꣡रुषस्य रूपम् इ꣡त्य् आ꣡युर् हि꣡रण्यं त꣡च् छत꣡मा꣡नं भवति त꣡स्मा꣡च् छता꣡युः पु꣡रुषः ॥॥
</details>

## ०५
<details><summary>मूलम् - Makoto</summary>

च꣡क्षुषी एवा᳡स्या꣡श्विनौ꣡ ग्र꣡हौ ।॥  
प꣡क्ष्मा꣡णि गोधूमसक्त꣡वश् च कुवलसक्त꣡वश् च ना꣡सिके एवा᳡स्य सा꣡रस्वतौ꣡ ग्र꣡हा꣡व् अ꣡थ या꣡नि ना꣡सिकयोर् लो꣡मा꣡नि ता꣡न्य् उपवा꣡कसक्त꣡वश् च बदरसक्त꣡वश् च श्रो꣡त्रे एवा᳡स्यैन्द्रौ꣡ ग्र꣡हा꣡व् अ꣡थ या꣡नि क꣡र्णयोर् लो꣡मा꣡नि या꣡नि च भ्रु꣡वोस् ता꣡नि यवसक्त꣡वश् च कर्कन्धुसक्त꣡वश् च ॥॥
</details>

## ०६
<details><summary>मूलम् - Makoto</summary>

अ꣡थ या꣡न्य् उप꣡स्थे लो꣡मा꣡नि ।॥  
या꣡नि चा꣡ध꣡स्ता꣡त् ता꣡नि वृकलोमा꣡न्य् अ꣡थ या꣡न्य् उ꣡रसि लो꣡मा꣡नि या꣡नि च निकक्ष꣡योस् ता꣡नि व्या꣡घ्रलोमा꣡नि के꣡शा꣡श् च श्म꣡श्रूणि च सिꣳहलोमा꣡नि ॥॥
</details>

## ०७
<details><summary>मूलम् - Makoto</summary>

त्र꣡यः पश꣡वो भवन्ति ।॥  
त्रेधा꣡विहितो꣡ वा꣡ अयं꣡ पु꣡रुषस्या꣡त्मा᳡त्मा꣡नम् एवा᳡स्य तै꣡ स्पृणोति य꣡द् अ꣡वा꣡ङ् ना꣡भेस् त꣡द् आ꣡श्विने꣡न य꣡द् ऊर्ध्वं꣡ ना꣡भेर् अवा꣡ची꣡नꣳ शीर्ष्ण꣡स् त꣡त् सा꣡रस्वते꣡न शि꣡र ऐन्द्रे꣡ण यथा꣡रूप꣡म् एव꣡ यथा꣡देवत꣡म् आ꣡त्मा꣡नं मृत्यो꣡ स्पृत्वा᳡मृ꣡तं कुरुते ॥॥
</details>

## ०८
<details><summary>मूलम् - Makoto</summary>

त्र꣡यः पुरोडा꣡शा꣡ भवन्ति ।॥  
त्रेदःविहितं꣡ वा꣡ इदं꣡ पु꣡रुषस्य व꣡यो व꣡य एवा᳡स्य तै꣡ स्पृणोति पूर्ववयस꣡म् एवै᳡न्द्रे꣡ण मध्यवयसꣳ꣡ सा꣡वित्रे꣡णोत्तमवयसं꣡ वा꣡रुणे꣡न यथा꣡रूप꣡म् एव꣡ यथा꣡देवतं꣡ व꣡यो मृत्यो꣡ स्पृत्वा᳡मृ꣡तं कुरुते ॥॥
</details>

## ०९
<details><summary>मूलम् - Makoto</summary>

ष꣡ड् ग्र꣡हा꣡ भवन्ति ।॥  
ष꣡ड् वा꣡ इमे꣡ शीर्ष꣡न् प्रा꣡णाः꣡ प्रा꣡णा꣡न् एवा᳡स्य तै꣡ स्पृणोति च꣡क्षुषी एवा᳡श्विना꣡भ्यां꣡ ना꣡सिके सा꣡रस्वता꣡भ्याꣳ꣡ श्रो꣡त्रे ऐन्द्रा꣡भ्यां꣡ यथा꣡रूप꣡म् एव꣡ यथा꣡देवत꣡म् आ꣡त्मा꣡नं मृत्यो꣡ स्पृत्वा᳡मृ꣡तं कुरुते ॥॥
</details>

## १०
<details><summary>मूलम् - Makoto</summary>

सं꣡तता꣡ या꣡ज्या꣡पुरोऽनुवा꣡क्या᳡ भवन्ति ।॥  
समा꣡नदेव꣡त्याः꣡ प्रा꣡णा꣡नाꣳ꣡ सं꣡तत्या꣡ अ꣡व्यवछेदा꣡य स꣡र्वाः꣡ पुरोऽनुवा꣡या᳡ भ꣡वन्ति स꣡र्वा꣡ या꣡ज्या᳡स् त꣡स्मा꣡त् प्रा꣡णाः꣡ स꣡र्वे प꣡रा꣡ञ्चः स꣡र्वे प्रत्य꣡ञ्चः स꣡र्वाः꣡ प्रथमा꣡ भ꣡वन्ति स꣡र्वा꣡ मध्यमाः꣡ स꣡र्वा꣡ उत्तमा꣡स् त꣡स्मा꣡त् प्रा꣡णाः꣡ स꣡र्वे प्रथमाः꣡ स꣡र्वे मध्यमाः꣡ स꣡र्व उत्तमाः꣡ स꣡र्वेषां꣡ ग्र꣡हा꣡णां꣡ द्वे꣡ या꣡ज्या꣡पुरोऽनुवा꣡क्ये᳡ भवतः प्रा꣡णोदा꣡न꣡योस् त꣡द् रूपं꣡ प्रा꣡णोदा꣡ना꣡व् एवा꣡वरुन्द्धे त꣡स्मा꣡त् स꣡र्वे प्रा꣡णाः꣡ प्रा꣡णोदा꣡न꣡योर् एव꣡ प्र꣡तिष्ठिताः꣡ ॥॥
</details>

## ११
<details><summary>मूलम् - Makoto</summary>

स꣡ वा꣡ एष꣡ आ꣡त्मै᳡व꣡ य꣡त् सौत्रा꣡मणी꣡ ।॥  
म꣡न एव꣡ प्रत्य꣡क्षा꣡द् वा꣡ग् य꣡जमा꣡नस् त꣡स्या꣡त्मे᳡व वे꣡दिः प्रजो᳡त्तरवेदिः꣡ पश꣡वो बर्हि꣡र् अ꣡ङ्गा꣡न्य् ऋत्वि꣡जो꣡ ऽस्थीनीध्म꣡ आ꣡ज्यं मज्जा꣡ मु꣡खम् अग्नि꣡र् अ꣡न्नम् आ꣡हुतिर् व꣡यः सꣳस्था꣡ त꣡स्मा꣡त् सौत्रा꣡मण्ये᳡जा꣡नो꣡ व꣡य उ꣡पगछति ॥॥
</details>

## १२
<details><summary>मूलम् - Makoto</summary>

त꣡द् यौ꣡ ह वा꣡ इमौ꣡ पु꣡रुषा꣡व् इवा꣡क्ष्योः꣡ ।॥  
एता꣡व् एवा᳡श्वि꣡ना꣡व् अ꣡थ य꣡त् कृष्णं꣡ त꣡त् सा꣡रस्वतं꣡ य꣡च् छुक्लं꣡ त꣡द् ऐन्द्रं꣡ त꣡द् य꣡द् आ꣡श्विने꣡ पशौ꣡ सत्य꣡थैता꣡ देव꣡ताः꣡ सह꣡ य꣡जत्य् एता꣡न्य् एवै᳡त꣡त् सा꣡र्धं꣡ कृत्वा᳡त्म꣡न् धत्ते ॥॥
</details>

## १३
<details><summary>मूलम् - Makoto</summary>

म꣡न एवे꣡न्द्रः ।॥  
वा꣡क् स꣡रस्वती श्रो꣡त्रे अश्वि꣡नौ य꣡द् वै꣡ म꣡नसा꣡ ध्या꣡यति त꣡द् वा꣡चा꣡ वदति य꣡द् वा꣡चा꣡ व꣡दति त꣡त् क꣡र्णा꣡भ्याꣳ꣡ शृणोति त꣡द् य꣡त् सा꣡रस्वते꣡ पशौ꣡ स꣡त्य꣡थैता꣡ देव꣡ताः꣡ सह य꣡जत्य् एता꣡न्य् एवै᳡त꣡त् सा꣡र्धं꣡ कृत्वा᳡त्म꣡न् धत्ते ॥॥
</details>

## १४
<details><summary>मूलम् - Makoto</summary>

प्रा꣡ण꣡ एवे꣡न्द्रः ।॥  
जिह्वा꣡ स꣡रस्वती ना꣡सिके अश्वि꣡नौ य꣡द् वै꣡ प्रा꣡णे꣡ना꣡न्नम् आ꣡त्म꣡न् प्रण꣡यते त꣡त् प्रा꣡ण꣡स्य प्रा꣡णत्वं꣡ जिह्व꣡या꣡ वा꣡ अ꣡न्नस्य र꣡सं वि꣡जा꣡ना꣡ति ना꣡सिके उ वै꣡ प्रा꣡ण꣡स्य प꣡न्था꣡स् त꣡द् य꣡द् ऐन्द्रे꣡ पशौ꣡ सत्य꣡थैता꣡ देव꣡ताः꣡ सह꣡ य꣡जत्य् एता꣡न्य् एवै᳡त꣡त् सा꣡र्धं꣡ कृत्वा᳡त्म꣡न् धत्ते ॥॥
</details>

## १५
<details><summary>मूलम् - Makoto</summary>

हृ꣡दयम् एवे᳡न्द्रः꣡ ।॥  
य꣡कृत् सविता꣡ क्लोमा꣡ व꣡रुणस् त꣡द् य꣡द् ऐन्द्रे꣡ पुरोडा꣡शे सत्य꣡थैता꣡ देव꣡ताः꣡ सह꣡ य꣡जत्य् एता꣡न्य् एवै᳡त꣡त् सा꣡र्धं꣡ कृत्वा᳡त्म꣡न् धत्ते ॥॥
</details>

## १६
<details><summary>मूलम् - Makoto</summary>

प्रा꣡ण꣡ एव꣡ सविता꣡ ।॥  
व्या꣡नो꣡ व꣡रुणः शिश्न꣡म् इ꣡न्द्रो य꣡द् वै꣡ प्रा꣡णे꣡ना꣡न्नम् अ꣡त्ति त꣡द् व्या꣡ने꣡न व्य᳡निति शिश्ने꣡न वा꣡ अ꣡न्नस्य र꣡सꣳ रे꣡तः सिञ्चति त꣡द् य꣡त् सा꣡वित्रे꣡ पुरोडा꣡शे सत्य꣡थैता꣡ देव꣡ताः꣡ सह꣡ य꣡जत्य् एता꣡न्य् एवै᳡त꣡त् सा꣡र्धं꣡ कृत्वा᳡त्म꣡न् धत्ते ॥॥
</details>

## १७
<details><summary>मूलम् - Makoto</summary>

यो꣡निर् एव꣡ व꣡रुणः ।॥  
रे꣡त इ꣡न्द्रः सवितै᳡व꣡ रे꣡तसः प्रजनयिता꣡ त꣡द् य꣡द् वा꣡रुणे꣡ पुरोडा꣡शे सत्य꣡थैता꣡ देव꣡ताः꣡ सह꣡ य꣡जत्य् एता꣡न्य् एवै᳡त꣡त् सा꣡र्धं꣡ कृत्वा᳡त्म꣡न् धत्ते स꣡ य꣡ एव꣡म् एत꣡द् वे꣡दैता꣡ एव꣡ देव꣡ता꣡ अनुस꣡म्भवत्य् एता꣡ देव꣡ता꣡ अ꣡नु प्र꣡जा꣡यत आ꣡ प्रज꣡या꣡ पशु꣡भिः प्या꣡यते प्र꣡त्य् अस्मिं꣡ लोके꣡ तिष्ठत्य् अभि꣡ स्वर्गं꣡ लोकं꣡ जयति य꣡ एवं꣡ विद्वा꣡न्त् सौत्रा꣡मण्या꣡ य꣡जते यो꣡ वैत꣡द् एवं꣡ वे꣡द ॥॥
</details>