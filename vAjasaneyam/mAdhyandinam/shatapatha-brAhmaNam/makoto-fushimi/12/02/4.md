+++
title = "४"

+++


## ०१
<details><summary>मूलम् - Makoto</summary>

पु꣡रुषो वै꣡ संवत्सरः꣡ ।॥  
त꣡स्य प्रा꣡ण꣡ एव꣡ प्रा꣡यणी꣡यो ऽतिरा꣡त्रः꣡ प्रा꣡णे꣡न हि꣡ प्रय꣡न्ति वा꣡ग् एवा᳡रम्भणीय꣡म् अ꣡हर् वा꣡चा꣡ ह्य् आ᳡र꣡भन्ते य꣡द्यद् आ꣡र꣡भन्ते ॥॥
</details>

## ०२
<details><summary>मूलम् - Makoto</summary>

अय꣡म् एव꣡ द꣡क्षिणो ह꣡स्तो ऽभिप्लवः꣡ षडहः꣡ ।॥  
त꣡स्येद꣡म् एव꣡ प्रथम꣡म् अ꣡हस् त꣡स्येद꣡म् एव꣡ प्रा꣡तःसवन꣡म् इदं꣡ मा꣡ध्यन्दिनꣳ स꣡वनम् इदं꣡ तृतीयसवनं꣡ गा꣡यत्र्या꣡ आ꣡य꣡तने त꣡स्मा꣡द् इय꣡म् आ꣡साꣳ꣡ ह्र꣡सिष्ठा꣡ ॥॥
</details>

## ०३
<details><summary>मूलम् - Makoto</summary>

इद꣡म् एव꣡ द्विती꣡यम् अ꣡हः ।॥  
त꣡स्येद꣡म् एव꣡ प्रा꣡तःसवन꣡म् इदं꣡ मा꣡ध्यन्दिनꣳ स꣡वनम् इदं꣡ तृतीयसवनं꣡ त्रिष्टु꣡भ आ꣡य꣡तने त꣡स्मा꣡द् इय꣡म् अस्यै꣡ व꣡र्षीयसी ॥॥
</details>

## ०४
<details><summary>मूलम् - Makoto</summary>

इद꣡म् एव꣡ तृती꣡यम् अ꣡हः ।॥  
त꣡स्येद꣡म् एव꣡ प्रा꣡तःसवन꣡म् इदं꣡ मा꣡ध्यन्दिनꣳ स꣡वनम् इदं꣡ तृतीयसवनं꣡ ज꣡गत्या꣡ आ꣡य꣡तने त꣡स्मा꣡द् इय꣡म् आ꣡सां꣡ व꣡र्षिष्ठा꣡ ॥॥
</details>

## ०५
<details><summary>मूलम् - Makoto</summary>

इद꣡म् एव꣡ चतुर्थ꣡म् अ꣡हः ।॥  
त꣡स्येद꣡म् एव꣡ प्रा꣡तःसवन꣡म् इदं꣡ मा꣡ध्यन्दिनꣳ स꣡वनम् इदं꣡ तृतीयसवनं꣡ विरा꣡ज आ꣡य꣡तने꣡ ऽन्नं वै꣡ विरा꣡ट् त꣡स्मा꣡द् इय꣡म् आ꣡सा꣡म् अन्ना꣡दि꣡तमा꣡ ॥॥
</details>

## ०६
<details><summary>मूलम् - Makoto</summary>

इद꣡म् एव꣡ पञ्चम꣡म् अ꣡हः ।॥  
त꣡स्येद꣡म् एव꣡ प्रा꣡तःसवन꣡म् इदं꣡ मा꣡ध्यन्दिनꣳ स꣡वनम् इदं꣡ तृतीयसवनं꣡ पङ्क्ते꣡र् आ꣡य꣡तने पृथु꣡र् इव वै꣡ पङ्क्ति꣡स् त꣡स्मा꣡द् अय꣡म् आ꣡सां꣡ प्र꣡थिष्ठः ॥॥
</details>

## ०७
<details><summary>मूलम् - Makoto</summary>

इद꣡म् एव꣡ षष्ठ꣡म् अ꣡हः ।॥  
त꣡स्येद꣡म् एव꣡ प्रा꣡तःसवन꣡म् इदं꣡ मा꣡ध्यन्दिनꣳ स꣡वनम् इदं꣡ तृतीयसवन꣡म् अ꣡तिछन्दस आ꣡य꣡तने त꣡स्मा꣡द् अय꣡म् आ꣡सां꣡ व꣡र्षिष्ठो गा꣡यत्र꣡म् एत꣡द् अ꣡हर् भवति त꣡स्मा꣡द् इदं꣡ फ꣡लकꣳ ह्र꣡सिष्ठꣳ स꣡ इतो᳡ ऽभिप्लवः꣡ षडहः꣡ स꣡ इतः꣡ स꣡ इतः꣡ स꣡ इत꣡ आ꣡त्मा꣡ पृ꣡ष्ठ्यः ॥॥
</details>

## ०८
<details><summary>मूलम् - Makoto</summary>

एत꣡द् ध स्म वै꣡ त꣡द् विद्वा꣡न् आ꣡ह पै꣡ङ्ग्यः ।॥  
प्ल꣡वन्त इव वा꣡ अभिप्लवा꣡स् ति꣡ष्ठतीव पृ꣡ष्ठ्य इ꣡ति प्ल꣡वत इव ह्य् अ᳡यम् अ꣡ङ्गैस् ति꣡ष्ठतीवा꣡त्म꣡ने꣡ति ॥॥
</details>

## ०९
<details><summary>मूलम् - Makoto</summary>

शि꣡र एवा᳡स्य त्रिवृ꣡त् ।॥  
त꣡स्मा꣡त् त꣡त् त्रि꣡विधं भवति त्व꣡ग् अ꣡स्थि मस्ति꣡ष्कः ॥॥
</details>

## १०
<details><summary>मूलम् - Makoto</summary>

ग्रीवा꣡ पञ्चदसः꣡ ।॥  
च꣡तुर्दश वा꣡ एता꣡सां꣡ करू꣡करा꣡णि वीर्यं᳡ पञ्चदशं꣡ त꣡स्मा꣡द् एता꣡भिर् अ꣡ण्वीभिः सती꣡भिर् उरुं꣡ भा꣡रꣳ꣡ हरति त꣡स्मा꣡द् ग्री꣡वाः꣡ पञ्चदशः꣡ ॥॥
</details>

## ११
<details><summary>मूलम् - Makoto</summary>

उ꣡रः सप्तदशः꣡ अष्टा꣡व् अन्ये꣡ जत्र꣡वो ऽष्टा꣡व् अन्य꣡ उ꣡रः सप्तदशं꣡ त꣡स्मा꣡दु꣡रः सप्तदशः ॥॥
</details>

## १२
<details><summary>मूलम् - Makoto</summary>

उद꣡रम् एकविꣳशः꣡ ।॥  
विꣳशति꣡र् वा꣡ अन्त꣡र् उद꣡रे कु꣡न्ता꣡पा꣡न्य् उद꣡रम् एकविꣳशं꣡ त꣡स्मा꣡द् उद꣡रम् एकविꣳशः꣡ ॥॥
</details>

## १३
<details><summary>मूलम् - Makoto</summary>

पा꣡र्श्वे꣡ त्रिणवः꣡ ।॥  
त्र꣡योदशा꣡न्याः꣡ प꣡र्शवस् त्र꣡योदशा꣡न्याः꣡ पा꣡र्श्वे꣡ त्रिणवे꣡ त꣡स्मा꣡त् पा꣡र्श्वे꣡ त्रिणवः꣡ ॥॥
</details>

## १४
<details><summary>मूलम् - Makoto</summary>

अ꣡नूकं त्रयस्त्रिꣳशः꣡ ।॥  
द्वा꣡त्रिꣳशद् वा꣡ एत꣡स्य करू꣡करा꣡ण्य् अ꣡नूकं त्रयस्त्रिꣳशं त꣡स्मा꣡द् अ꣡नूकं त्रयस्त्रिꣳ꣡शः ॥॥
</details>

## १५
<details><summary>मूलम् - Makoto</summary>

अय꣡म् एव꣡ द꣡क्षिणः क꣡र्णो ऽभिजि꣡त् ।॥  
य꣡द् इद꣡म् अक्ष्णः꣡ शुक्लꣳ꣡ स꣡ प्रथमः꣡ स्व꣡रसा꣡मा꣡ य꣡त् कृष्णꣳ꣡ स꣡ द्विती꣡यो य꣡न् म꣡ण्डलꣳ स꣡ द्विती꣡यो य꣡च् छुक्लꣳ꣡ स꣡ तृती꣡यः ॥॥
</details>

## १६
<details><summary>मूलम् - Makoto</summary>

अय꣡म् एवो꣡त्तरः क꣡र्णो विश्वजि꣡त् ।॥  
उक्तौ꣡ पृष्ठ्या꣡भिप्लवौ꣡ या꣡व् अ꣡वञ्चौ प्रा꣡णौ꣡ ते꣡ गोआ꣡यु꣡षी अ꣡ङ्गा꣡नि दशरा꣡त्रो꣡ मु꣡खं महा꣡व्रत꣡म् उदा꣡न꣡ एवो᳡दयनी꣡यो ऽतिरा꣡त्र꣡ उदा꣡ने꣡न ह्य् उ᳡द्य꣡न्ति स꣡ एष꣡ संवत्सरो᳡ ऽध्या꣡त्मं꣡ प्र꣡तिष्ठितः स꣡ यो꣡ हैव꣡म् एतꣳ꣡ संवत्सरम् अध्या꣡त्मं꣡ प्र꣡तिष्ठितं वे꣡द प्र꣡तितिष्ठति प्रज꣡या꣡ पशु꣡भिर् अस्मिं꣡ लोके᳡ ऽमृतत्वे꣡ना꣡मु꣡ष्मिन् ॥॥
</details>