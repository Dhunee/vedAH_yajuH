+++
title = "१"

+++
## ०१
देवा᳘श्च वा अ᳘सुराश्च॥  
उभ᳘ये प्राजापत्याः᳘ पस्पृधिरे ततो᳘ ऽसुरा अतिमाने᳘नैव क᳘स्मिन्नु᳘ वयं᳘ जुहुयामे᳘ति स्वे᳘ष्वेॗवाॗस्येषु जु᳘ह्वतश्चेरुॗस्ते ऽतिमाने᳘नैव प᳘राबभूवुस्त᳘स्मान्ना᳘तिमन्येत पराभव᳘स्य हैतन्मु᳘खं य᳘दतिमानः᳟॥  
## ०२
अ᳘थ देवाः᳟॥  
अॗन्यो ऽन्य᳘स्मिन्नेव जु᳘ह्वतश्चेरुस्ते᳘भ्यः प्रजा᳘पतिरात्मा᳘नम् प्र᳘ददौ यज्ञो᳘ हैषामास यज्ञो हि᳘ देवा᳘नाम᳘न्नम्॥  
## ०३
ते᳘ होचुः॥  
क᳘स्य न इद᳘म् भविष्यती᳘ति ते म᳘म ममे᳘त्येव न᳘ सम्पादयां᳘ चक्रुस्ते हा᳘सम्पाद्योचुराजि᳘मेॗवास्मि᳘न्नजामहै स यो᳘ न उज्जेष्य᳘ति त᳘स्य न इद᳘म् भविष्यती᳘ति तथे᳘ति त᳘स्मिन्नाजि᳘माजन्त॥  
## ०४
स बृ᳘हस्प᳘तिः॥  
सविता᳘रमेव᳘ प्रसवायो᳘पाधावत्सविता वै᳘ देवा᳘नाम् प्रसविते᳘दम् मे प्र᳘सुव त्व᳘त्प्रसूत इदमु᳘ज्जयानी᳘ति त᳘दस्मै सविता᳘ प्रसविता प्रा᳘सुवत्त᳘त्सवितृ᳘प्रसूत उ᳘दजयत्स᳘ इदᳫं स᳘र्वमभवत्स᳘ इदᳫं स᳘र्वमु᳘दजयत्प्रजा᳘पतिॗᳫंॗ ह्युद᳘जयत्स᳘र्वमुॗ ह्येॗवेद᳘म् प्रजा᳘पतिस्ते᳘नेॗष्ट्वैता᳘मेॗवोर्ध्वां दिशमु᳘दक्रामत्त᳘स्माद्य᳘श्च वे᳘द य᳘श्चॗ नैॗषोर्ध्वा बृ᳘हस्प᳘तेर्दिगि᳘त्येॗवाहुः॥  
## ०५
तद्ये᳘ ह स्म पुरा᳘ वाजपे᳘येन य᳘जन्ते॥  
एता᳘ᳫं᳘ ह स्मैॗवोर्ध्वा दि᳘शमु᳘त्क्रामन्ति त᳘त औ᳘पाविनैव᳘ जानश्रुतेये᳘न प्रत्य᳘वरूढं त᳘तो ऽर्वाची᳘नम् प्रत्य᳘वरोहन्ति॥  
## ०६
तेने᳘न्द्रो ऽयजत॥  
स᳘ इदᳫं स᳘र्वमभवत्स᳘ इदᳫं स᳘र्वमु᳘दजयत्प्रजा᳘पतिॗᳫंॗ ह्युद᳘जयत्स᳘र्वमुॗ ह्येॗवेद᳘म् प्रजा᳘पतिस्ते᳘नेॗष्ट्वैता᳘मेॗवोर्ध्वां दि᳘शमु᳘दक्रामत्॥  
## ०७
तद्ये᳘ ह स्म पुरा᳘ वाजपे᳘येन य᳘जन्ते॥  
एता᳘ᳫं᳘ ह स्मैॗवोर्ध्वां दि᳘शमु᳘त्क्रामन्ति त᳘त औ᳘पाविनैव᳘ जानश्रुतेये᳘न प्रत्य᳘वरूढं त᳘तो ऽर्वाची᳘नम् प्रत्य᳘वरोहन्ति॥  
## ०८
स यो᳘ वाजपे᳘येन य᳘जते॥  
स᳘ इदᳫं स᳘र्वम् भवति स᳘ इदᳫं स᳘र्वमु᳘ज्जयति प्रजा᳘पतिॗᳫंॗ ह्युज्ज᳘यति स᳘र्वमुॗ ह्येॗवेद᳘म् प्रजा᳘पतिः॥  
## ०९
त᳘दाहुः॥  
न᳘ वाजपे᳘येन यजे᳘त स᳘र्वं वा᳘ एष᳘ इदमु᳘ज्जयति यो᳘ वाजपे᳘येन य᳘जते प्रजा᳘पतिॗᳫंॗ ह्युज्ज᳘यति स᳘र्वमुॗ ह्येॗवेदम् प्रजा᳘पतिः स᳘ इह न किं᳘ चन प᳘रिशिनष्टि त᳘स्येश्वरः᳘ प्रजा पा᳘पीयसी भ᳘वितोरि᳘ति॥  
## १०
त᳘दु वै य᳘जेतैव᳟॥  
य᳘ एव᳘मेतं᳘ यज्ञं᳘ कॢप्तं᳘ विद्यु᳘रृक्तो᳘ यजुष्टः᳘ सामतो ये᳘ प्रज᳘ज्ञयस्त᳘ एनं याजयेयुरेषा᳘ हॗ त्वेत᳘स्य यज्ञ᳘स्य स᳘मृद्धिर्य᳘देनं विद्वा᳘ᳫं᳘सो याज᳘यन्ति त᳘स्मादु य᳘जेतैव᳟॥  
## ११
स वा᳘ एष᳘ ब्राह्मण᳘स्यैव यज्ञः᳟॥  
य᳘देनेन बृ᳘हस्प᳘तिर᳘यजत ब्र᳘ह्म हि बृ᳘हस्प᳘तिर्ब्र᳘ह्म हि᳘ ब्राह्मणो᳘ ऽथो राजन्य᳘स्य य᳘देनेनेन्द्रो᳘ ऽयजत क्षत्रᳫं ही᳘न्द्रं क्षत्रं᳘ राजन्यः᳟॥  
## १२
रा᳘ज्ञ एव᳘ राजसू᳘यम्॥  
रा᳘जा वैॗ राजसू᳘येनेष्ट्वा᳘ भवति न वै᳘ ब्राह्मणो᳘ राज्याया᳘लम᳘वरं वै᳘ राजसू᳘यम् प᳘रं वाजपे᳘यम्॥  
## १३
रा᳘जा वै᳘ राजसू᳘येनेष्ट्वा᳘ भवति॥  
सम्रा᳘ङ्वाजपे᳘येना᳘वरᳫं हि᳘ राज्यम् प᳘रᳫं सा᳘म्राज्यं काम᳘येत वै रा᳘जा सम्राड् भ᳘वितुम᳘वरᳫं हि᳘ राज्यम् प᳘रᳫं सा᳘म्राज्यं न᳘ सम्रा᳘ट्कामयेत रा᳘जा भवितुम᳘वरᳫं हि᳘ राज्यम् प᳘रᳫं सा᳘म्राज्यम्॥  
## १४
स यो᳘ वाजपे᳘येनेष्ट्वा᳘ सम्राड् भ᳘वति॥  
स इदᳫं स᳘र्वᳫं सं᳘वृङ्क्ते स क᳘र्मणः-कर्मणः पुर᳘स्तादेता᳘ᳫं᳘ सावित्रीमा᳘हुतिं जुहोति दे᳘व सवितः प्र᳘सुव यज्ञम् प्र᳘सुव यज्ञ᳘पतिम् भ᳘गाये᳘ति॥  
## १५
तद्य᳘थैॗवादो बृ᳘हस्प᳘तिः॥  
सविता᳘रम् प्रसवा᳘योपा᳘धावत्सविता वै᳘ देवा᳘नाम् प्रसविॗतेद᳘म् मे प्र᳘सुव त्व᳘त्प्रसूत इदमु᳘ज्जयानी᳘ति त᳘दस्मै सविता᳘ प्रसविता प्रा᳘सुवत्त᳘त्सवितृ᳘प्रसूत उद᳘जयदेव᳘मेॗव᳘इष᳘ एत᳘त्सविता᳘रमेव᳘ प्रसवायो᳘पधावति सविता वै᳘ देवा᳘नाम् प्रसविॗतेद᳘म् मे प्र᳘सुव त्व᳘त्प्रसूत इदमु᳘ज्जयानी᳘ति त᳘दस्मै सविता᳘ प्रसविता प्र᳘सौति त᳘त्सवितृ᳘प्रसूत उ᳘ज्जयति॥  
## १६
त᳘स्मादाह॥  
दे᳘व सवितः प्र᳘सुव यज्ञम् प्र᳘सुव यज्ञ᳘पतिम् भ᳘गाय दिव्यो᳘ गन्धर्वः᳘ केतपूः के᳘तं नः पुनातु वाचस्प᳘तिर्वा᳘जं नः स्वदतु स्वाहे᳘ति प्रजा᳘पतिर्वै᳘ वाचस्प᳘तिर᳘न्नं वा᳘जः प्रजा᳘पतिर्न इद᳘मद्या᳘न्नᳫं स्वदत्वि᳘त्येॗवैत᳘दाह स᳘ एता᳘मेवा᳘हुतिं जुहोत्या᳘ श्वःसुत्या᳘या एतद्ध्य᳘स्यैतत्कर्मा᳘रब्धम् भ᳘वति प्र᳘सन्न एतं᳘ यज्ञ᳘म् भवति॥  