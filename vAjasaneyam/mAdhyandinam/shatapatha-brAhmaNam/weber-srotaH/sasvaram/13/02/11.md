+++
title = "११"

+++
## ०१
प्रजा᳘पतिरकामयत॥  
महान्भूयान्त्स्यामि᳘ति स᳘ एता᳘वश्वमेधे महिमा᳘नौ ग्र᳘हावपश्यत्ता᳘वजुहोत्त᳘तो वै स᳘ महान्भू᳘यानभवत्स यः᳘ काम᳘येत महान्भू᳘यान्त्स्यामि᳘ति स᳘ एता᳘वश्वमेधे᳘ महिमा᳘नौ ग्र᳘हौ जुहुयान्महा᳘न्हैव भू᳘यान्भवति॥  
## ०२
वपा᳘मभि᳘तो जुहोति॥  
य᳘जमानो वा᳘ अश्वमेधो रा᳘जा महिमा᳘ राज्ये᳘नैॗवैनमुभय᳘तः प᳘रिगृह्णाति पुर᳘स्तात्स्वाहाकृतयो वा᳘ अन्ये᳘ देवा᳘ उप᳘रिष्टात्स्वाहाकृतयोऽन्ये ता᳘नेॗवैत᳘त्प्रीणाति स्वा᳘हा देवे᳘भ्यो देवे᳘भ्यः स्वाहे᳘ति रा᳘ज्ञा वपाम् प᳘रिजयति ये᳘ चैॗवास्मिं᳘लोके᳘ देवा य᳘ उ चामु᳘ष्मिंस्ता᳘नेॗवैत᳘त्प्रीणाति त᳘ एनमुभ᳘ये देवाः᳘ प्रीताः᳘ स्वर्गं᳘ लोक᳘मभि᳘वहन्ति॥  