+++
title = "१"

+++
## ०१
अ᳘थ प्रातर्गो᳘तमस्य॥  
चतुरुत्तर स्तो᳘मो भवति त᳘स्य चतसृ᳘षु बहिष्पवमान᳘मष्टा᳘स्वष्टास्वा᳘ज्यानि द्वादश᳘सु मा᳘ध्यन्दिनः प᳘वमानः षोडश᳘सु पृष्ठा᳘नि विंशत्यामा᳘र्भवः प᳘वमानश्च᳘तुर्विंशत्यामग्निष्टोमसाम᳟॥  
## ०२
त᳘स्य है᳘के॥  
अग्निष्टोमसाम च᳘तुःसाम कुर्वन्तिॗ नाग्निष्टोमोॗ नोक्थ्य᳘ इ᳘ति व᳘दन्तस्तद्य᳘दि त᳘था कुर्युः᳘ सार्धᳫं स्तोत्रि᳘यं शस्त्वा᳘ सार्धम᳘नुरूपं शंसेद्रथन्तर᳘म् पृष्ठं रा᳘थन्तरं शस्त्र᳘मग्निष्टोमो᳘ यज्ञस्ते᳘नेमं᳘ लोक᳘मृध्नोति॥  
## ०३
ए᳘कविंशतिः सवनी᳘याः पश᳘वः॥  
स᳘र्व आग्नेयास्ते᳘षाᳫं समानं कर्मे᳘त्यु है᳘क आहुर्द्वेॗ त्वेॗवैते᳘ एकादशि᳘न्यावा᳘लभेत य᳘ एॗवैकादशिने᳘षु का᳘मस्त᳘स्य का᳘मस्या᳘प्त्यै॥  
## ०४
स᳘ᳫं᳘स्थितेऽग्निष्टोमे᳟॥  
प᳘रिहृतासु व᳘सतीवरीष्वध्वर्यु᳘रन्नहोमा᳘न्जुहोति ते᳘षामुक्तम् ब्रा᳘ह्मणं प्राणा᳘य स्वा᳘हापाना᳘य स्वाहे᳘ति द्वादश᳘भिरनुवाकैर्द्वा᳘दश मा᳘साः संवत्सरः स᳘र्वᳫं संवत्सरः स᳘र्वमश्वमेधः स᳘र्वस्याप्त्यै स᳘र्वस्या᳘वरुद्ध्यै॥  
## ०५
एकविंश᳘म् मध्यमम᳘हर्भवति॥  
असौ वा᳘ आदित्य᳘ एकविंॗशः सोऽश्वमेधः स्वे᳘नैॗवैनᳫं स्तो᳘मेन स्वा᳘यां देव᳘तायाम् प्र᳘तिष्ठापयति त᳘स्मादेकविंश᳘म्॥  
## ०६
य᳘द्वेवै᳘कविंश᳘म्॥  
एकविंशो वै पु᳘रुषो द᳘श ह᳘स्त्या अङ्गु᳘लयो द᳘श पा᳘द्या आॗत्मैकविंशस्त᳘दने᳘नैकविंशे᳘नात्म᳘नैत᳘स्मिन्नेकविंशे᳘ प्रतिष्ठा᳘याम् प्र᳘तितिष्ठति त᳘स्मादेकविंश᳘म्॥  
## ०७
य᳘द्वेॗवैकविंश᳘म्॥  
एकविंशो वै स्तो᳘मानाम् प्रतिष्ठा᳘ बहु ख᳘लु वा᳘ एत᳘देतस्मिन्न᳘हन्युच्चावच᳘मिव क᳘र्म क्रियते तद्य᳘देत᳘देतस्मिन्न᳘हन्युच्चावच᳘म् बहु क᳘र्म क्रिय᳘ते त᳘देत᳘स्मिन्नेकविंशे᳘ प्रतिष्ठा᳘याम् प्र᳘तिष्ठितं क्रियाता इ᳘ति त᳘स्माद्वेॗवैत᳘देकविंशम᳘हः॥  
## ०८
त᳘स्य प्रातःसवन᳘म्॥  
अग्निं त᳘म् मन्ये यो व᳘सुरि᳘ति हो᳘ता पा᳘ङ्क्तमा᳘ज्यं शस्त्वै᳘काहिकमुपसं᳘शंसति बा᳘र्हतं च प्र᳘उगम् माधुछन्दसं᳘ च त्रिचश᳘ उभे सं᳘शंसति य᳘श्च बा᳘र्हते प्र᳘उगे का᳘मो य᳘ उ च माधुछन्दसे त᳘योरुभ᳘योः का᳘मयोरा᳘प्त्यै कॢप्त᳘म् प्रातःसवन᳘म्॥  
## ०९
अथा᳘तो मा᳘ध्यन्दिनᳫं स᳘वनं॥  
अ᳘तिछन्दाः प्रतिप᳘न्मरुत्वती᳘यस्य त्रि᳘कद्रुकेषु महिषो य᳘वाशिरमि᳘त्यतिष्ठा वा᳘ एषा छ᳘न्दसां य᳘दतिछन्दा अतिष्ठा᳘ अश्वमेधो᳘ यज्ञा᳘नामश्वमेध᳘स्यैवा᳘प्त्यैॗ सैॗषैव त्रिः᳘ शस्ता᳘ त्रिचः स᳘म्पद्यते ते᳘नो तं का᳘ममाप्नोति य᳘स्त्रिच᳘ इदं᳘ वसो सुतम᳘न्ध इ᳘त्यनुचर᳘ एष᳘ एव नि᳘त्य एकाहातान᳘ इत्था हि सो᳘म इन्म᳘देऽविता᳘सि सुन्वतो᳘ वृक्त᳘बर्हिष इ᳘ति पङ्क्ती᳘श्च ष᳘ट्पदाश्च शस्त्वै᳘काहिके नि᳘विदं दधाती᳘ति मरुत्वती᳘यम्॥  
## १०
अथा᳘तो नि᳘ष्केवल्यम्॥  
महा᳘नाम्न्यः पृष्ठ᳘म् भवन्ति सा᳘नुरूपाः स᳘प्रगाथाः शंसति सर्वे वै का᳘मा महा᳘नाम्नीषु स᳘र्वे का᳘मा अश्वमेधे स᳘र्वेषां का᳘मानामा᳘प्त्याइ᳘न्द्रो म᳘दाय वावृधेॗ प्रेदम् ब्र᳘ह्म वृत्रतू᳘र्येष्वाविथे᳘ ति पङ्क्ती᳘श्च ष+\पदाश्च शस्त्वै᳘काहिके निवि᳘दं दधाति कॢप्तम् मा᳘ध्यन्दिनᳫं स᳘वनम्॥  
## ११
अथा᳘तस्तृतीयसवनम्॥  
अ᳘तिछन्दा एव᳘ प्रतिप᳘द्वैश्वदेव᳘स्याभित्यं᳘ देव᳘ᳫं᳘ सविता᳘रमोॗण्योरि᳘ति त᳘स्या एत᳘देव ब्रा᳘ह्मणं यत्पू᳘र्वस्या अभि᳘त्वा देव सवितरि᳘त्यनुचॗरोऽभिवा᳘न्भि᳘भूत्यै रूपमु᳘दु ष्य᳘ देवः᳘ सविता द᳘मूना इ᳘ति सावित्रं᳘ शस्त्वै᳘काहिके निवि᳘दं दधाति मही द्या᳘वापृथिवी᳘इह ज्ये᳘ष्थे इ᳘ति चतुरृचं᳘ द्यावापृथिवी᳘यं शस्त्वै᳘काहिके निवि᳘दं दधात्यृभु᳘र्विॗभ्वा वा᳘ज इ᳘न्द्रो नो अछेत्या᳘र्भवं शस्त्वै᳘काहिके निवि᳘दं दधाति को नु᳘ वाम् मित्रावरुणावृतायन्नि᳘ति वैश्वदेवं᳘ शस्त्वै᳘काहिके निवि᳘दं दधाती᳘ति वैश्वदेवम्॥  
## १२
अथा᳘त आग्निमारुत᳘म्॥  
मूर्धा᳘नं दिवो᳘ अरति᳘म् पृथिव्या इ᳘ति वैश्वानरी᳘यं शस्त्वै᳘काहिके निवि᳘दं दधात्या᳘ रुद्रास इ᳘न्द्रवन्तः सजो᳘षस इ᳘ति मारुतं᳘ शस्त्वै᳘काहिके निवि᳘दं दधातीम᳘मूषु᳘ वो अ᳘तिथिमुषर्बु᳘धमि᳘ति नवर्चं᳘ जातवेदसी᳘यं शस्त्वै᳘काहिके निवि᳘दं दधाति तद्यदै᳘काहिकानि निविद्धा᳘नानि भ᳘वन्ति प्रतिष्ठा वै ज्यो᳘तिष्तोमः प्रतिष्ठा᳘या अ᳘प्रच्युत्यै॥  
## १३
त᳘स्यैते᳘ पश᳘वो भवन्ति॥  
अ᳘श्वस्तूपरो᳘ गोमृग इ᳘ति पञ्चदश प᳘र्यङ्ग्यास्ते᳘षामुक्तम् ब्रा᳘ह्मणम᳘थैत᳘ आरण्या᳘ वसन्ता᳘य कपि᳘ञ्जलाना᳘लभते ग्रीष्मा᳘य कलविङ्का᳘न्वर्षा᳘भ्यस्तित्ति᳘रीनि᳘ति ते᳘षाम्वेॗवोक्तम्॥  
## १४
अ᳘थैताने᳘कविंशतये॥  
चातुर्मास्यदेवता᳘भ्य ए᳘क्विंशतिमेकविंशतिम् पशूना᳘लभत एता᳘वन्तो वै स᳘र्वे देवा या᳘वत्यश्चातुर्मास्यदेवताः स᳘र्वे का᳘मा अश्वमेधे स᳘र्वान्देवा᳘न्प्रीत्वा स᳘र्वान्का᳘मानाप्नवानी᳘ति न त᳘था कुर्यात्॥  
## १५
सप्त᳘दशैव᳘ पशू᳘न्मध्यमे यू᳘प आ᳘लभेत्॥  
प्रजा᳘पतिः सप्तदशः स᳘र्वᳫं सप्तदशः स᳘र्वमश्वमेधः स᳘र्वस्या᳘प्तै स᳘र्वस्या᳘वरुध्यै षो᳘डश षोडशे᳘तरेषु षो᳘डश्कलम् वा᳘ इदᳫं स᳘र्वᳫं स᳘र्वमश्वमेधः स᳘र्वस्याप्तै स᳘र्वस्या᳘वरुध्यै त्र᳘योदश त्रयोदशारण्या᳘नाकाशेष्वा᳘लभते त्र᳘योदश मा᳘साः सम्वत्सरः स᳘र्वᳫं सम्वत्सरः स᳘र्वमश्वमेधः स᳘र्वस्या᳘प्तै स᳘र्वस्या᳘वरुध्यै॥  
## १६
अ᳘थ पुरा᳘ बहिष्पवमानात्॥  
अ᳘श्वं निॗक्त्वोदा᳘नयन्ति ते᳘न पावमानाय सर्पन्ति त᳘स्योक्तम् ब्रा᳘ह्मणᳫं स्तुते᳘ बहिष्पवमाने᳘ऽश्वमास्तावमा᳘क्रमयन्ति स यद्य᳘व वा जि᳘घ्रेद्वि᳘ वा व᳘र्तेत् स᳘मृद्धो मे यज्ञ इ᳘ति ह विद्यात्त᳘मुपाकृ᳘त्याध्वर्यु᳘राह हो᳘तरभि᳘ष्टुही᳘ति त᳘मेकादश᳘भिर्हो᳘ताभि᳘ष्टौति॥  
## १७
यद᳘क्रन्दः प्रथमं जा᳘यमान इ᳘ति॥  
त्रिः᳘ प्रथम᳘या त्रि᳘रुत्तम᳘या ताः प᳘ञ्चदश स᳘म्पद्यन्ते पञ्चदशो वै व᳘ज्रो वीर्य᳘म् व᳘ज्रो व᳘ज्रेणैॗवैत᳘द्वीॗर्येण य᳘जमानः पुर᳘स्तात्पाप्मा᳘՚म् व᳘ज्रो व᳘ज्रेणैॗवैत᳘द्वीॗर्येण य᳘जमानः पुर᳘स्तात्पाप्मा᳘नम᳘पहते तद्वै य᳘जमानायैव व᳘ज्रः प्र᳘दीयतेॗ योऽस्य स्तृ᳘त्यस्तᳫं स्त᳘र्तव उ᳘प प्रा᳘गाछ᳘सनम् वाज्यर्वो᳘प प्रा᳘गात्परमंय᳘त्सध᳘स्थमि᳘ति॥  
## १८
एते᳘ उद्धृ᳘त्य॥  
मा᳘ नो मित्रो व᳘रुणो अर्यॗमायुरि᳘त्येत᳘त्सूक्तम᳘ध्रिगावा᳘वपति च᳘तुस्त्रिंशद्वाजि᳘नो देव᳘बन्धोरि᳘त्यु है᳘क एताम् व᳘ङ्क्रीणाम् पुर᳘स्ताद्दधति नेद᳘नायतने प्रणवं द᳘धामेत्य᳘थो ने᳘देकवचने᳘न बहुवचन᳘म् व्यवा᳘यामे᳘ति न त᳘था कुर्यात्सार्ध᳘मेष᳘ सूक्तमा᳘वपेदु᳘प प्रा᳘गाछ᳘सनम् वाज्यर्वो᳘प प्रा᳘गात्परमंय᳘त्सध᳘स्थमि᳘ति॥  