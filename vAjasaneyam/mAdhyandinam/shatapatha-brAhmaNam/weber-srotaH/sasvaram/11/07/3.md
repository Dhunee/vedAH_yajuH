+++
title = "३"

+++
## ०१
स य᳘ एष᳘ बहुसारः᳟॥  
स᳘ हापशव्यस्त᳘स्मात्तादृ᳘शम् पशु᳘कामो यू᳘पं न᳘ कुर्वीता᳘थ य᳘ एष᳘ फल्गु᳘प्रासहः स᳘ ह पशव्य᳘स्त᳘स्मात्तादृ᳘शम् पशु᳘कामो यूपं कुर्वीत॥  
## ०२
अ᳘थ य᳘स्यैत᳘द्वक्र᳘स्य सतः᳟॥  
शू᳘ल-इवा᳘ग्रम् भ᳘वति स᳘ ह कपोती ना᳘म स यो᳘ ह तादृ᳘शं यू᳘पं कुरुते᳘ पुरा हा᳘युषोऽमुं᳘ लोक᳘मेति त᳘स्मात्तादृ᳘शमा᳘युष्कामो यू᳘पं न᳘ कुर्वीत॥  
## ०३
अ᳘थ य᳘ एष आ᳘नतः॥  
उप᳘रिष्टाद᳘पनतो म᳘ध्येॗ सोऽशना᳘यै रूपᳫं स यो᳘ ह तादृ᳘शं यू᳘पं कुरुॗतेऽशना᳘युका हास्य भा᳘र्या भवन्ति त᳘स्मात्तादृ᳘शमन्ना᳘द्यकामो यू᳘पं न᳘ कुर्वीता᳘थ य᳘ एष आ᳘नत उप᳘रिष्टादु᳘पनतो म᳘ध्येॗ सोऽन्ना᳘द्यस्य रूपं त᳘स्मात्तादृ᳘शम᳘न्ना᳘द्यकामो यू᳘पं कुर्वीत॥  