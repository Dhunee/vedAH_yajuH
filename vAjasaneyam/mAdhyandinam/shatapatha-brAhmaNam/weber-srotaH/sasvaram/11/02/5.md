+++
title = "५"

+++
## ०१
अ᳘पि ह वा᳘ एत᳘र्हि॥  
देवे᳘भ्योऽश्वमेधमा᳘लभन्ते त᳘दाहुः प्रा᳘कृतोऽश्वमेध इती᳘तर इ᳘न्नूनᳫं स तद्वा᳘ एष᳘ एॗवाश्वमेधो य᳘च्चन्द्र᳘माः॥  
## ०२
त᳘दाहुः॥  
पदे᳘-पदे᳘ऽश्वश्य मे᳘ध्यस्या᳘हुतिं जुह्वती᳘ति स य᳘त्साय᳘म्प्रातरग्निहोत्रं᳘ जुहो᳘ति द्वे᳘ सायमा᳘हुती जुहो᳘ति द्वे᳘ प्रातस्ताश्च᳘तस्र आ᳘हुत्यश्च᳘तुष्पाद्वा अ᳘श्वस्त᳘दस्य पदे᳘-पद एवा᳘हुतिर्हुता᳘ भवति॥  
## ०३
त᳘दाहुः॥  
वि᳘वृत्ते᳘ऽश्वस्येष्टिं नि᳘र्वपती᳘त्येष वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स य᳘त्रैष᳘ एतां रा᳘त्रिं न᳘ पुर᳘स्तान्न᳘ पश्चाद्ददृशे त᳘दिमं᳘ लोकमा᳘गछतिॗ सोऽस्मिं᳘लोके वि᳘वर्तते॥  
## ०४
स य᳘दामावास्ये᳘न य᳘जते॥  
वि᳘वृत्त एॗवास्यैतदि᳘ष्टिं नि᳘र्वपत्य᳘थ य᳘त्पौर्णमासे᳘न य᳘जतेऽश्वमेध᳘मेॗवैतदा᳘लभते त᳘माल᳘भ्य देवे᳘भ्यः प्र᳘यछति संवत्सरे वा इ᳘तरमश्वमेधमा᳘लभन्त [^1] एष वै मा᳘सः परिप्ल᳘वमानः संवत्सरं᳘ करोति त᳘दस्य संवत्सरे᳘ संवत्सर एॗवाश्वमेध आ᳘लब्धो भवति॥  

[^1]: मेधमारभन्ते Sây. 

## ०५
तं वा᳘ एत᳘म्॥  
मासि᳘-मास्येॗवाश्वमेधमा᳘लभन्ते स यो᳘ हैवं᳘ विद्वा᳘नग्निहोत्रं᳘ च जुहो᳘ति दर्शपूर्णमासा᳘भ्यां च य᳘जते मासि᳘-मासि हैॗवास्याश्वमेधे᳘नेष्ट᳘म् भवत्येत᳘दु हास्याग्निहोत्रं᳘ च दर्शपूर्णमासौ᳘ चाश्वमेध᳘मभिस᳘म्पद्येते॥  