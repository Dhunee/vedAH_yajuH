+++
title = "१"

+++
## ०१
तद्य᳘था ह वै᳟॥  
इदं᳘ रथचक्रं᳘ वा कौलालचक्रं वा᳘प्रतिष्ठितं क्र᳘न्देदेव᳘ᳫं᳘ [^1] हैॗवेमे᳘ लोका अ᳘ध्रुवा अ᳘प्रतिष्ठिता आसुः॥  

[^1]: Sây. seems to read ह्वलति instead of क्रन्देत् 

## ०२
स᳘ ह प्रजा᳘पतिरीक्षां᳘ चक्रे॥  
कॗथं न्विमे᳘ लोका᳘ ध्रुवाः प्र᳘तिष्ठिताः स्युरि᳘ति स᳘ एभि᳘श्चैव प᳘र्वतैर्नदी᳘भिश्चेमा᳘मदृंहद्व᳘योभिश्च म᳘रीचिभिश्चान्त᳘रिक्षं जीमू᳘तैश्च न᳘क्षत्रैश्च दि᳘वम्॥  
## ०३
स म᳘ह इ᳘ति व्या᳘हरत्॥  
पश᳘वो वै म᳘हस्त᳘स्माद्य᳘स्यैते᳘ बह᳘वो भ᳘वन्ति [^2] भू᳘यिष्ठमस्य कु᳘ले महीयन्ते बह᳘वो ह वा᳘ अस्यैते᳘ भवन्ति भू᳘यिष्ठᳫं हास्य कु᳘ले महीयन्ते त᳘स्माद्य᳘द्येनमाय᳘तनाद्बा᳘धेरन्वा प्र᳘ वा याप᳘येयुरग्निहोत्र᳘ᳫं᳘ हुत्वा म᳘ह इत्यु᳘पतिष्ठेत प्र᳘ति प्रज᳘या पशु᳘भिस्तिष्ठतिॗ नाय᳘तनाच्च्यवते॥  

[^2]: द्यस्यैते पशवो भवन्ति Sây 
