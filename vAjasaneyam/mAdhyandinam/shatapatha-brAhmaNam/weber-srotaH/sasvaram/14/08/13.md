+++
title = "१३"

+++
## ०१
अ᳘न्नम् ब्रह्मेत्ये᳘क आहुः॥  
तन्न त᳘था पू᳘यति वा अ᳘न्नमृते᳘ प्राणा᳘त्प्राणो ब्रह्मेत्ये᳘क आहुस्तन्न त᳘था शु᳘ष्यति वै᳘ प्राण᳘ ऋते᳘ऽन्नादेते᳘ हॗ त्वेव᳘ देव᳘ते एकधाभू᳘यम् भूत्वा᳘ परम᳘तां गछतः॥  
## ०२
त᳘द्ध स्माह प्रातृदः᳘ पित᳘रम्॥  
कि᳘ᳫं᳘ स्विदेॗवैवं᳘ विदु᳘षे साधु᳘ कुर्यात्कि᳘मेॗवास्मा असाधु᳘ कुर्यादि᳘ति स᳘ ह स्माह पाणि᳘ना मा᳘ प्रातृद कॗस्त्वेनयोरेकधाभू᳘यम् भूत्वा᳘ परम᳘तां गछती᳘ति॥  
## ०३
त᳘स्मा उ हैत᳘दुवाच॥  
वीत्य᳘न्नं वै व्य᳘न्नेॗ हीमा᳘नि स᳘र्वाणि भूता᳘नि विष्टा᳘नि रमि᳘ति प्राणो वै र᳘म् प्राणेॗ हीमा᳘नि स᳘र्वाणि भूता᳘नि रता᳘नि स᳘र्वाणि ह वा᳘ अस्मिन्भूता᳘नि विश᳘न्ते स᳘र्वाणि भूता᳘नि र᳘मन्ते य᳘ एवं वे᳘द॥  