+++
title = "२"

+++
## ०१
स य᳘त्रायं᳘ शारीर᳘ आत्मा᳘बल्यं नी᳘त्य॥  
सम्मोह᳘मिव न्येत्य᳘थैनमेते᳘ प्राणा᳘ अभिसमा᳘यन्ति स᳘ एता᳘स्तेजोमात्राः᳘ समभ्याद᳘दानो हृ᳘दयमेॗवान्व᳘वक्रामति॥  
## ०२
स य᳘त्रैष चा᳘क्षुषः॥  
पु᳘रुषः प᳘राङ् पर्याव᳘र्ततेऽथा᳘रूपजो भवत्येकी᳘भवति न᳘ पश्यती᳘त्याहुरेकी᳘भवति न᳘ रसयती᳘त्याहुरेकी᳘भवति न᳘ वदती᳘त्याहुरेकी᳘भवति न᳘ शृणोती᳘त्याहुरेकी᳘भवति न᳘ मनुत इ᳘त्याहुरेकी᳘भवति न᳘ स्पृशती᳘त्याहुरेकी᳘भवति न वि᳘जानाती᳘त्याहुः [^1] ॥  

[^1]: न विजानाती᳘त्याहुः AM. 

## ०३
त᳘स्य हैत᳘स्य॥  
हृ᳘दयस्या᳘ग्रम् प्र᳘द्योतते ते᳘न प्रद्योते᳘नैष᳘ आत्मा नि᳘ष्क्रामति चक्षुष्टो᳘ वा मूर्ध्नो᳘ वान्ये᳘भ्यो वा शरीरदेशे᳘भ्यस्त᳘मुत्क्रा᳘मन्तम् प्राॗणोऽनू᳘त्क्रामति प्राण᳘मनूत्क्रा᳘मन्तᳫं [^2] स᳘र्वे प्राणा᳘ अनू᳘त्क्रामन्ति संज्ञा᳘नमेॗवान्व᳘वक्रामति स᳘ एष ज्ञः स᳘विज्ञानो भवति तं᳘ विद्याकर्म᳘णी समन्वा᳘रभेते पूर्वप्रज्ञा᳘ च॥  

[^2]: प्रा᳘णमनू᳘त्क्रामन्तᳫ, सं᳘ज्ञान᳘मेवान्व᳘वक्रामति स᳘ एष᳘ ज्ञः स᳘विज्ञानो᳘ भवति AM.

## ०४
तद्य᳘था तृणजलायुका᳟॥  
तृ᳘णस्या᳘न्तं गॗत्वात्मा᳘नमुपसंह᳘रत्येव᳘मेॗवायम् पु᳘रुष इदं श᳘रीरं निहत्या᳘विद्यां गमयिॗत्वात्मा᳘नमुपस᳘ᳫं᳘हरति॥  
## ०५
तद्य᳘था पेशस्कारी᳟॥  
पे᳘शसो॥  
मा᳘त्रामपादा᳘यान्यन्न᳘वतरं कल्याण᳘तरं रूपं᳘ तनुत᳘ एव᳘मेॗवायम् पु᳘रुष इदं श᳘रीरं निहत्या᳘विद्यां गमयिॗत्वान्यन्न᳘वतरं रूपं᳘ तनुते पि᳘त्र्यं वा गन्धर्वं᳘ वा ब्राह्मं᳘ वा प्राजापत्यं᳘ वा दै᳘वं वा मानुषं᳘ वान्ये᳘भ्यो वा भूते᳘भ्यः॥  
## ०६
स वा᳘ अय᳘मात्मा᳟॥  
ब्र᳘ह्म विज्ञानम᳘यो मनोम᳘यो वाङ्म᳘यः प्राणम᳘यश्चक्षुर्म᳘यः श्रोत्रम᳘य आकाशम᳘यो वायुम᳘यस्तेजोम᳘य आपोम᳘यः पृथिवीम᳘यः [^3] क्रोधम᳘योऽक्रोधम᳘यो हर्षम᳘योऽहर्षम᳘यो धर्मम᳘योऽधर्मम᳘यः सर्वम᳘यस्त᳘द्यॗदेदम्म᳘योऽदोम᳘य इ᳘ति यथाकारी᳘ यथाचारी त᳘था भवति साधुकारी᳘ साधु᳘र्भवति पापकारी पा᳘पो भवति पु᳘ण्यः पु᳘ण्येन क᳘र्मणा भ᳘वति पा᳘पः पा᳘पेने᳘ति॥  

[^3]: पृथ्वीम᳘यः A. first hand. - ibid. यथाचारी᳘ तथा᳘, पापकारी᳘ पापो᳘, पा᳘पः पा᳘पेनेति AM. 

## ०७
अ᳘थो ख᳘ल्वाहुः॥  
कामम᳘य एॗवायम् पु᳘रुष इ᳘ति स य᳘थाकामो भ᳘वति त᳘थाक्रतुर्भवति [^4] य᳘थाक्रतुर्भ᳘वति तत्क᳘र्म कुरुते यत्क᳘र्म कुरुते त᳘दभिस᳘म्पद्यत इ᳘ति॥  

[^4]: त᳘थाक्रतु᳘र्भवति य᳘थाक्रतु᳘र्भवति AM. 

## ०८
त᳘देष श्लो᳘को भवति॥  
त᳘देव सत्त᳘त्सह क᳘र्मणैति लिङ्गम् म᳘नो य᳘त्र नि᳘षक्तमस्य॥  
प्राप्या᳘न्तं क᳘र्मणस्त᳘स्य यत्किं᳘ चेह᳘ करो᳘त्यय᳘म्॥  
त᳘स्माल्लोकात्पु᳘नरै᳘त्यस्मै᳘ लोका᳘य क᳘र्मण इ᳘ति नु᳘ काम᳘यमानो᳘ऽथाकाम᳘यमानोॗ योऽकामो नि᳘ष्काम आत्म᳘काम आप्त᳘कामो भ᳘वति न त᳘स्मात्प्राणा [^5] उ᳘त्क्रामन्त्य᳘त्रैव᳘ सम᳘वनीयन्ते ब्र᳘ह्मैव सन्ब्रह्मा᳘प्येति॥  

[^5]: त᳘देव स᳘त्तत्स᳘ह, नि᳘षक्तम᳘स्य, तस्मा᳘ल्लोकात्पु᳘नरैत्यस्मै᳘, योऽकामो᳘ निष्काम, न᳘ तस्मा᳘त्प्राणा AM. 

## ०९
त᳘देष श्लो᳘को भवति॥  
यदा स᳘र्वे प्रमुच्य᳘न्ते का᳘माॗ येऽस्य हृदि᳘ स्थिताः᳟॥  
अ᳘थ म᳘र्त्योऽमृ᳘तो भवत्य᳘त्र ब्र᳘ह्म स᳘मश्नुत इ᳘ति॥  
## १०
तद्य᳘थाहिनिर्ल्वयनी᳟ [^6] ॥  
वल्मी᳘के मृता प्र᳘त्यस्ता श᳘यीतैव᳘मेवेदं श᳘रीरं शेते᳘ऽथाय᳘मन᳘स्थिकोऽशरी᳘रः प्राज्ञ᳘ आत्मा ब्र᳘ह्मैव᳘ लोक᳘ एव᳘ सम्राडि᳘ति होवाच या᳘ज्ञवॗल्क्यः सोऽहम् भ᳘गवते सह᳘स्रं ददामी᳘ति होवाच जनको वै᳘देहः॥  

[^6]: निर्ल्वयनी᳘ AM. D The original reading may have been निर्व्लयनी, see Böhtlingk-Roth, Sanskrit -Wörterbuch sub अहिनि - ibid. न᳘स्थिकोऽशरी᳘रः acc. ! 

## ११
तद᳘प्येते श्लो᳘काः॥  
अ᳘णुः प᳘न्था वि᳘तरः पुराणो मा᳘ᳫं᳘स्पृष्टो᳘ऽनुवित्तो म᳘यैव᳟ [^7] ॥  
ते᳘न धी᳘रा अ᳘पियन्ति ब्रह्मवि᳘द उत्क्र᳘म्य स्वर्गं᳘ लोक᳘मितो वि᳘मुक्ताः॥  

[^7]: मयै᳘व, अपिय᳘न्ति AM. 

## १२
त᳘स्मिञ्छुक्ल᳘मुत नी᳘लमाहुः पि᳘ङ्गलᳫं [^8] ह᳘रितं लो᳘हितं चएष प᳘न्था ब्र᳘ह्मणा हा᳘नुवित्तस्ते᳘नैति ब्रह्मवि᳘त्तैजसः᳘ पुण्यकृ᳘च्च॥  

[^8]: शुक्लमु᳘त AM. - ibid. नी᳘ल, पि᳘ङ्गल acc. !

## १३
अन्धं त᳘मः प्र᳘विशन्ति ये᳘ऽसम्भूतिमुपा᳘सते॥  
त᳘तो भू᳘य इव ते त᳘मो य᳘ उ स᳘म्भूत्यां रताः᳟ [^9] ॥  

[^9]: अन्धं᳘ तमः प्रविशन्ति येऽसम्भूति᳘मुपा᳘, सम्भूत्या᳘ᳫ रताः AM 

## १४
असुॗर्या ना᳘म ते᳘ लोकाः᳟॥  
अन्धे᳘न त᳘मसा᳘वृताः॥  
तांस्ते प्रेत्या᳘पिगछन्त्य᳘विद्वांसोऽबुधा [^10] ज᳘नाः॥  

[^10]: असुर्या᳘ नाम ते लो᳘काः । अ᳘न्धेन, तां᳘स्ते प्रे᳘त्यापिग AM. 

## १५
त᳘देव स᳘न्तस्त᳘दु त᳘द्भवामो न चेद᳘वेदी महती वि᳘नष्टिःये त᳘द्विदु᳘रमृ᳘तास्ते᳘ भवन्त्यथे᳘तरे दुःख᳘मेवो᳘पयन्ति [^11] ॥  

[^11]: न᳘ चेद᳘वेदी म᳘हती वि᳘नष्टिः AM. see केनोपनिषत् १. १४. – ibid. मृता᳘स्ते भवन्त्यथे᳘तरे दुःख᳘मे᳘वोप᳘यन्ति AM. 

## १६
आत्मा᳘नं चे᳘द्विजानीया᳘दय᳘मस्मी᳘ति पु᳘रुषः॥  
कि᳘मिछन्क᳘स्य [^12] का᳘माय श᳘रीरम᳘नु सं᳘चरेत्॥  

[^12]: स्मीति कि᳘मिछ᳘न्कस्य A. 

## १७
यस्या᳘नुवित्तः प्र᳘तिबुद्ध आॗत्मास्मि᳘न्त्संदेहे ग᳘हने प्र᳘विष्टः॥  
स᳘ विश्वकृत्स ह स᳘र्वस्य कर्ता त᳘स्य लोकः स᳘ उ लोक᳘ एव᳟ [^13] ॥  

[^13]: य᳘स्यानुवित्तः, विश्वकृ᳘त्सः स उ लोक᳘ एव A. 

## १८
यॗदैत᳘मनुप᳘श्यति॥  
आत्मा᳘नं देवम᳘ञ्जसा ई᳘शानम् भूतभव्य᳘स्य न त᳘दा वि᳘चिकित्सति॥  
## १९
य᳘स्मिन्प᳘ञ्च पञ्चजनाः᳘ आकाश᳘श्च प्र᳘तिष्ठितः॥  
त᳘मेव᳘ मन्य आत्मा᳘नं विद्वान्ब्र᳘ह्मामृ᳘तोऽमृ᳘तम् [^14] ॥  

[^14]: त᳘मेव म᳘न्यऽआत्मा᳘नं विद्वा᳘न्ब्र᳘ह्मा A.

## २०
य᳘स्माद᳘र्वाक्संवत्सरो᳘ऽहोभिः परिव᳘र्तते॥  
त᳘द्देवा ज्यो᳘तिषां ज्यो᳘तिरा᳘युॗर्ह्योपा᳘सतेऽमृ᳘तम् [^15] ॥ 

[^15]: पास᳘ते AM. 

## २१
प्राण᳘स्य प्राण᳘म् [^16] ॥  
उत च᳘क्षुषश्च᳘क्षुरुत श्रो᳘त्रस्य श्रो᳘त्रम᳘न्नस्या᳘न्नम् म᳘नसो ये म᳘नो विदुः᳟॥  
ते नि᳘चिक्युर्ब्र᳘ह्म पुराणम᳘ग्र्यम् म᳘नसैॗवाॗप्त᳘व्यं नेह ना᳘नास्ति किं᳘ चन᳟॥  

[^16]: प्राण᳘स्य प्राणम् । । उ᳘त, श्च᳘क्षुरु᳘त AM.

## २२
मृत्योः स᳘ मृत्यु᳘माप्नोति य᳘ इह ना᳘नेव प᳘श्यति॥  
म᳘नसैॗवानुद्रष्ट᳘व्यमेत᳘दप्र᳘मयं ध्रुव᳘म् [^17] ॥  

[^17]: मृत्युमाप्नो᳘ति, दप्र᳘मयं᳘ ध्रुवं A. 

## २३
वि᳘रजः प᳘र आकाशा᳘त्॥  
अज᳘ आत्मा᳘ महा᳘ ध्रुवः᳟॥  
त᳘मेव धी᳘रो विज्ञा᳘य प्रज्ञां᳘ कुर्वीत ब्राह्मणः᳟॥  
ना᳘नुध्यायाद्बहूञ्छ᳘ब्दान्वाचो᳘ [^18] विग्ला᳘पनᳫं हि तदि᳘ति॥  

[^18]: महान् D. - ibid. ना᳘नुध्या᳘या AM.

## २४
स वा᳘ अय᳘मात्मा᳟॥  
स᳘र्वस्य व᳘शी [^19] स᳘र्वस्ये᳘शानः स᳘र्वस्या᳘धिपतिः स᳘र्वमिदम् प्र᳘शास्ति य᳘दिदं किं᳘ च स न᳘ साधु᳘ना क᳘र्मणा भू᳘याॗन्नोऽएॗवासाधु᳘ना क᳘नीयानेष᳘ भूताधिपति᳘रेष᳘ लोकेश्वर᳘ एष᳘ लोकपालः स से᳘तुर्वि᳘धरण एषां᳘ लोका᳘नाम᳘सम्भेदाय॥  

[^19]: व᳘शी acc.! - ibid. न᳘ साधुना, एवासा᳘धुना AM 

## २५
त᳘मेतं᳘ वेदानुवचने᳘न विविदिष᳘न्ति॥  
ब्रह्मच᳘र्येण त᳘पसा श्रद्ध᳘या यज्ञेना᳘नाशकेन चैत᳘मेव᳘ विदित्वा᳘ मुनि᳘र्भवत्येत᳘मेव᳘ प्रव्रा᳘जिनो लोक᳘मीप्स᳘न्तः [^20] प्र᳘व्रजन्ति॥  

[^20]: प्रव्राजि᳘नो लो᳘कमी. AM. 

## २६
एत᳘द्ध स्म वै तत्पू᳘र्वे ब्राह्मणाः᳟॥  
अनूचाना᳘ विद्वा᳘ᳫं᳘सः प्रजां न᳘ कामयन्ते कि᳘म् प्रज᳘या करिष्यामो ये᳘षां नोऽय᳘माॗत्मायं᳘ [^21] लोक इ᳘ति ते᳘ ह स्म पुत्रैषणा᳘याश्च वित्तैषणा᳘याश्च लोकैषणा᳘याश्च व्युत्थाया᳘थ भिक्षाच᳘र्यं चरन्ति याॗ ह्येव᳘ पुत्रैषणा सा᳘ वित्तैषणा या᳘ वित्तैषणा सा᳘ लोकैषॗणोभेॗ ह्येते ए᳘षणे एव भ᳘वतः॥  

[^21]: न का᳘मयन्ते किं᳘ प्रज᳘या करिष्या᳘मो ये᳘षा᳘न्नो AM.

## २७
स᳘ एष ने᳘ति ने᳘त्यात्मा᳟॥  
अ᳘गृह्यो न हि᳘ गृह्यते᳘ऽशीर्यो न हि शी᳘र्यते᳘ऽसङ्गो᳘ऽसितो न᳘ सज्य᳘ते न व्य᳘थत इत्य᳘तः पा᳘पम᳘करवमित्य᳘तः कल्या᳘णम᳘करवमि᳘त्युभे᳘ उभेॗ ह्येष᳘ एते त᳘रत्यमृ᳘तः साध्वसाधु᳘नीॗ [^22] नैनं कृताकृते᳘ तपतोॗ नास्य के᳘न चन क᳘र्मणा लोको᳘ मीयते॥  

[^22]: साध्वसा᳘धुनी᳘ AM 

## २८
त᳘देत᳘दृॗचाॗभ्युक्तम्॥  
एष नि᳘त्यो महिमा᳘ ब्राह्मण᳘स्य न क᳘र्मणा वर्धतेॗ नो क᳘नीयान्॥  
त᳘स्यैव᳘ स्यात्पदवित्तं᳘ विद्वित्वा न क᳘र्मणा लिप्यते पा᳘पकेने᳘ति त᳘स्मादेवंवि᳘छ्रान्तो᳘ दान्त᳘ उपरत᳘स्तितिक्षुः᳘ श्रद्धा᳘वित्तो भूॗत्वात्म᳘न्येॗवात्मा᳘नम् पश्येत्स᳘र्वमेनम् पश्यति स᳘र्वोऽस्यात्मा᳘ भवति स᳘र्वस्यात्मा᳘ भवति स᳘र्वम् पाप्मा᳘नं तरतिॗ नैनम् पाप्मा᳘ तरति स᳘र्वम् पाप्मा᳘नं तपतिॗ नैनम् पाप्मा᳘ तपति विपापो᳘ विजरो᳘ विजिघॗत्सोऽपिपासो᳘ [^23] ब्राह्मणो᳘ भवति य᳘ एवं वे᳘द॥  

[^23]: विजिघ᳘त्सोऽपिपासो AM 

## २९
स वा᳘ एष᳘ महा᳘नज᳘ आॗत्मा॥  
अन्नादो᳘ वसुदा᳘नः स यो᳘ हैव᳘मेत᳘म् महा᳘न्तमज᳘मात्मा᳘नमन्नादं᳘ [^24] वसुदा᳘नं वे᳘द विन्द᳘तेव᳘सु॥  

[^24]: न्ना᳘दो A.

## ३०
स वा᳘ एष᳘ महा᳘नज᳘ आॗत्मा॥  
अज᳘रोऽम᳘रोऽभ᳘योऽमृ᳘तो ब्रह्मा᳘भयं [^25] वै᳘ जनक प्रा᳘प्तोऽसी᳘ति होवाच या᳘ज्ञवॗल्क्यः सोऽहम् भ᳘गवते विदेहा᳘न्ददामि मां चा᳘पि सह दा᳘स्याये᳘ति॥  

[^25]: महान᳘ज, ऽम᳘रोऽभ᳘योऽमृ᳘तो ब्रह्मा᳘भयं AM. 

## ३१
स वा᳘ एष᳘ महा᳘नज᳘ आॗत्मा॥  
अज᳘रोऽम᳘रोऽभ᳘योऽमृ᳘तो ब्रह्मा᳘भयं वै ब्रह्मा᳘भयᳫं हि वै ब्र᳘ह्म भ᳘वति य᳘ एवं वे᳘द॥  