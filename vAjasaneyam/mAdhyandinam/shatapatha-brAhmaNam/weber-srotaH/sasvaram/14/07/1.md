+++
title = "१"

+++
## ०१
जनक᳘ᳫं᳘ ह वै᳘देहं या᳘ज्ञवल्क्यो जगाम॥  
स᳘मेनेन वदिष्य [^1] इत्य᳘थ ह य᳘ज्जनक᳘श्च वै᳘देहो या᳘ज्ञवल्क्यश्चाग्निहोत्रे᳘ समूद᳘तुस्त᳘स्मै ह या᳘ज्ञवल्क्यो व᳘रं ददौ स᳘ ह कामप्रश्न᳘मेव᳘ वव्रे त᳘ᳫं᳘ हास्मै ददौ त᳘ᳫं᳘ ह सम्रा᳘डेव पू᳘र्वः पप्रछ॥ 

[^1]: स᳘मेनेन᳘ वदिष्य AM. This wrong accentuation is proved as ancient by the interpretation स᳘ मेने न᳘ given by शङ्कर (and D.) which appears to be produced by it. - ibid. ग्निहोत्रे स᳘मूदतु
AM. 

## ०२
या᳘ज्ञवल्क्य किं᳘ज्योतिरयम् [^2] पु᳘रुष इ᳘ति॥  
आदित्य᳘ज्योतिः सम्राडि᳘ति होवाचादित्ये᳘नैॗवायं ज्यो᳘तिषास्ते प᳘ल्ययते क᳘र्म कुरुते उइप᳘र्येती᳘त्येव᳘मेॗवैत᳘द्याज्ञवल्क्य॥  

[^2]: किं᳘ज्योति᳘रयं AM. 

## ०३
अ᳘स्तमित आदित्ये᳘ याज्ञवल्क्य॥  
किं᳘ज्योतिरेॗवायम् [^3] पु᳘रुष इ᳘ति चन्द्र᳘ज्योतिः सम्राडि᳘ति होवाच चन्द्रे᳘णैॗवायं ज्यो᳘तिषास्ते प᳘ल्ययते क᳘र्म कुरुते विप᳘र्येती᳘त्येव᳘मेॗवैत᳘द्याज्ञवल्क्य॥  

[^3]: किं᳘ज्योति᳘रे᳘वायं AM. 

## ०४
अ᳘स्तमित आदित्ये᳘ याज्ञवल्क्य॥  
चन्द्र᳘मस्य᳘स्तमिते किं᳘ज्योतिरेॗवायम् [^4] पु᳘रुष इ᳘त्यग्नि᳘ज्योतिः सम्राडि᳘ति होवाचाग्नि᳘नैॗवायं ज्यो᳘तिषास्ते प᳘ल्ययते क᳘र्म कुरुते विप᳘र्येती᳘त्येव᳘मेॗवैत᳘द्याज्ञवल्क्य॥

[^4]: किं᳘ज्योति᳘रे᳘वायं AM. 

## ०५
अ᳘स्तमित आदित्ये᳘ याज्ञवल्क्य॥  
चन्द्र᳘मस्य᳘स्तमिते शाॗन्तेऽग्नौ किं᳘ज्योतिरेॗवायम् [^5] पु᳘रुष इ᳘ति वा᳘ग्ज्योतिः सम्राडि᳘ति होवाच वाॗचैॗवायं ज्यो᳘तिषास्ते प᳘ल्ययते क᳘र्म कुरुते विप᳘र्येती᳘ति त᳘स्माद्वै᳘ सम्राड᳘पि य᳘त्र स्वः᳘ पाणिर्न᳘ विनिर्ज्ञा᳘यते᳘ऽथ य᳘त्र वा᳘गुच्च᳘रत्यु᳘पैव त᳘त्रॗ ण्येती᳘त्येव᳘मेॗवैत᳘द्याज्ञवल्क्य॥  

[^5]: किं᳘ज्योति᳘रे᳘वायं AM. 

## ०६
अ᳘स्तमित आदित्ये᳘ याज्ञवल्क्य॥  
चन्द्र᳘मस्य᳘स्तमिते शाॗन्तेऽग्नौ᳘ शान्ता᳘यां [^6] वाचि किं᳘ज्योतिरेॗवायम् [^7] पु᳘रुष इ᳘त्यात्म᳘ज्योतिः सम्राडि᳘ति होवाचात्म᳘नैॗवायं ज्यो᳘तिषास्ते प᳘ल्ययते क᳘र्म कुरुते विप᳘र्येती᳘ति॥  

[^6]: शा᳘न्ते ग्नौ शान्तायां᳘ AM. 
[^7]: किं᳘ज्योति᳘रे᳘वायं AM. 

## ०७
कतम᳘ आत्मे᳘ति॥  
योऽयं᳘ विज्ञानम᳘यः पु᳘रुषः प्राणे᳘षु हृद्य᳘न्त᳘र्ज्योतिः स᳘ समानः स᳘न्नुभौ᳘ लोकौ सं᳘चरति ध्या᳘यतीव लेला᳘यतीव स᳘धीः स्व᳘प्नो भूॗत्वेमं᳘ लोकम᳘तिक्रामति [^8] ॥

[^8]: लोक᳘मतिक्रा᳘मति AM 

## ०८
स वा᳘ अयम् पु᳘रुषो जा᳘यमानः॥  
श᳘रीरमभिसम्प᳘द्यमानः पाप्म᳘भिः स᳘ᳫं᳘सृज्यते स᳘ उत्क्रा᳘मन्म्रिय᳘माणः पाप्म᳘नो॥  
वि᳘जहाति मृत्यो᳘ रूपा᳘णि॥  
## ०९
त᳘स्य वा᳘ एत᳘स्य पु᳘रुषस्य॥  
द्वे᳘ एव स्था᳘ने भ᳘वत इदं᳘ च परलोकस्था᳘नं च सं᳘ध्यं तृती᳘यᳫं स्वप्नस्था᳘नं त᳘स्मिन्त्सं᳘ध्ये स्था᳘ने ति᳘ष्ठन्नुभे स्था᳘ने प᳘श्यतीदं᳘ च परलोकस्था᳘नं च॥  
## १०
अ᳘थ य᳘थाक्र᳘मोऽय᳘म् परलोकस्था᳘ने भ᳘वति॥  
त᳘माक्र᳘ममाक्र᳘म्योभ᳘यान्पाप्म᳘न आनन्दां᳘श्च प᳘श्यति स य᳘त्राय᳘म् प्रस्व᳘पित्यस्य᳘ लोक᳘स्य सर्वा᳘वतो मा᳘त्रामपादा᳘य स्वयं᳘ विह᳘त्य स्वयं᳘ निर्मा᳘य स्वे᳘न भासा स्वे᳘न ज्यो᳘तिषा प्र᳘स्वपित्य᳘त्रायम् पु᳘रुषः स्वयं᳘ज्योतिर्भवति॥  
## ११
न त᳘त्र र᳘था न र᳘थयोगा न प᳘न्थानो भवन्ति॥  
अ᳘थ र᳘थान्र᳘थयोगान्प᳘थः [^9] सृजते न त᳘त्रानन्दा मु᳘दः प्रमु᳘दो भवन्त्य᳘थानन्दान्मु᳘दः प्रमु᳘दः सृजते न त᳘त्र वेशा᳘न्ताः स्र᳘वन्त्यः पुष्करि᳘ण्यो भवन्त्य᳘थ वेशा᳘न्ताः स्र᳘वन्तीः पुष्करि᳘णीः सृजते स हि᳘ कर्ता᳟॥ 

[^9]: रथान्रथयोगा᳘न्पथः᳘ AM.

## १२
तद᳘प्येते श्लो᳘काः॥  
स्व᳘प्नेन शारीर᳘मभिप्रहत्या᳘सुप्तः [^10] सुप्ता᳘नभि᳘चाकशीति॥  
शु᳘क्रमादा᳘य पु᳘नरै᳘ति स्था᳘नᳫं हिरण्म᳘यः पौरुष᳘ एकहंसः᳟॥  

[^10]: शारीर᳘मभिप्र᳘हत्या᳘सुप्तः᳘, पु᳘नरैति, एकहᳫसः AM. 

## १३
प्राणे᳘न र᳘क्षन्न᳘परं कुलाय᳘म् [^11] बहि᳘ष्कुलाया᳘दमृ᳘तश्चरित्वा᳟॥  
स᳘ ईयते अमृ᳘तो यत्रका᳘मᳫं हिरण्म᳘यः पौरुष᳘ एकहंसः᳟॥  

[^11]: कुलायं᳘ oxyt.! - ibid. बहिष्कुलाया᳘दमृ᳘त, एकहᳫसः AM 

## १४
स्वप्नान्त᳘ उच्चावच᳘मीय᳘मानो रूपा᳘णि देवः᳘ कुरुते बहू᳘निउॗतेव स्त्रीभिः᳘ सह [^12] मो᳘दमानो ज᳘क्षदुॗतेवा᳘पि भ᳘यानि प᳘श्यन्॥  

[^12]: स्त्रीभिः स᳘ह AM. – ibid. 

## १५
आराम᳘मस्य [^13] पश्यन्ति॥  
न तं क᳘श्चन᳘ पश्यती᳘ति तं ना᳘यतम् बोधयेदि᳘त्याहुर्दु᳘र्भिषज्यᳫं हास्मै᳘ भवति य᳘मेष न᳘ प्रतिप᳘द्यते॥  

[^13]: आराम᳘मस्य पश्य᳘न्ति, बो᳘धयेदि᳘त्याहुर्दु᳘र्भिषज्य᳘ᳫ हास्मै᳘ भवति य᳘मेष न प्र᳘तिपद्यते AM. 

## १६
अ᳘थो ख᳘ल्वाहुः॥  
जागरितदेश᳘ एॗवास्यैष या᳘निॗ ह्येव जा᳘ग्रत्प᳘श्यति ता᳘नि सुप्त इत्य᳘त्रायम् पु᳘रुषः स्वयं᳘ज्योतिर्भवती᳘त्येव᳘मेॗवैत᳘द्याज्ञवल्क्यॗ सोऽहम् भ᳘गवते सह᳘स्रं ददाम्य᳘त ऊर्ध्वं᳘ विमोक्षा᳘यैव᳘ ब्रूही᳘ति॥  
## १७
स वा एष᳘ एत᳘स्मिन्त्स्वप्नान्ते᳟॥  
रत्वा᳘ चरित्वा᳘ दृॗष्ट्वैव पु᳘ण्यं च पा᳘पं च पु᳘नः प्रतिन्याय᳘म् प्रतियोन्या᳘द्रवति बुद्धान्ता᳘यैव स यद᳘त्र किं᳘चित्प᳘श्यत्य᳘नन्वागतस्ते᳘न भवत्य᳘सङ्गो ह्य᳘यम् पु᳘रुष इ᳘त्येव᳘मेॗवैत᳘द्याज्ञवल्क्यॗ सोऽहम् भ᳘गवते सहस्रं ददाम्य᳘त ऊर्ध्वं᳘ विमोक्षा᳘यैव᳘ ब्रूही᳘ति॥  
## १८
तद्य᳘था महामत्स्यः᳟॥  
उभे कू᳘ले अनुसंच᳘रति [^14] पू᳘र्वं चा᳘परं चैव᳘मेॗवायम् पु᳘रुष एता᳘ उभाव᳘न्तावनुसं᳘चरति स्वप्नान्तं᳘ च बुद्धान्तं᳘ च॥  

[^14]: अनुसं᳘चरति पू᳘र्वं चापरं᳘ च AM. 

## १९
तद्य᳘थास्मि᳘न्नाकाशे᳟॥  
श्येनो᳘ वा सुपर्णो᳘ वा विपरिप᳘त्य श्रान्तः᳘ संह᳘त्य पक्षौ᳘ सल्लया᳘यैव᳘ [^15] ध्रिय᳘त एव᳘मेॗवायम् पु᳘रुष एत᳘स्मा अ᳘न्ताय धावति य᳘त्र सुप्तो न कं᳘ चन का᳘मं काम᳘यते न कं᳘ चन स्व᳘प्नम् प᳘श्यति॥  

[^15]: सल्लया᳘यैव᳘ AMD., see अहल्लिक ६, ९, २६. and the note at १.२.२३. 

## २०
ता वा᳘ अस्यैता᳟॥  
हिता ना᳘म नाॗड्यो य᳘था के᳘शः सहस्रधा᳘ भिन्नस्ता᳘वताणिम्ना᳘ तिष्ठन्ति शुक्ल᳘स्य नील᳘स्य [^16] पिङ्गल᳘स्य ह᳘रितस्य लो᳘हितस्य पूर्णा अ᳘थ य᳘त्रैनं घ्न᳘न्तीव जिन᳘न्तीव हॗस्तीव विछाय᳘यति ग᳘र्तमिव प᳘तति य᳘देव जा᳘ग्रद्भ᳘यम् प᳘श्यति तदत्रा᳘विद्यया भ᳘यम् [^17] मन्यते᳘ऽथ य᳘त्र रा᳘जेव देव᳘-इवाह᳘मेॗवेदᳫं स᳘र्वमस्मी᳘ति म᳘न्यतेॗ सोऽस्य परमो᳘ लोको᳘ऽथ य᳘त्र सुप्तो न कं᳘ चन का᳘मं काम᳘यते न कं᳘ चन स्व᳘प्नम् प᳘श्यति॥  

[^16]: नील᳘ oxyton.! see ७. २. १२. अ᳘तिछन्दोऽपहतपाप्माभय᳘ᳫ᳘ रूप AM. - ibid. भ्रूणहा᳘भ्रूणहा᳘ पौल्कसो᳘ऽपौल्कस᳘श्चाण्डालो᳘ऽचाण्डालः᳘ श्रमणो᳘ऽश्रमण᳘स्ता AM.
[^17]: भ᳘य parox.! 

## २१
तद्वा᳘ अस्यैत᳘त्॥  
आत्म᳘काममाप्त᳘काममकामं᳘ रूपं तद्य᳘था प्रिय᳘या स्त्रिया᳘ सम्प᳘रिष्वक्तो न बा᳘ह्यं किं᳘ चन वे᳘द ना᳘न्तरमेव᳘मेॗवायं᳘ शारीर᳘ आत्मा᳘ प्राज्ञे᳘नात्म᳘ना सम्प᳘रिष्वक्तो न बा᳘ह्यं किं᳘ चन वे᳘द ना᳘न्तरम्॥  
## २२
तद्वा᳘ अस्यैत᳘त्॥  
अ᳘तिछन्दो᳘ऽपहतपाप्माभयं᳘ रूपम᳘शोकान्तरम᳘त्र पिता᳘पिता भ᳘वति माता᳘माता लोका अ᳘लोका देवा अ᳘देवा वेदा अ᳘वेदा यज्ञा अ᳘यज्ञा अ᳘त्र स्तेनो᳘ऽस्तेनो भ᳘वति भ्रूणहा᳘भ्रूणहा पौल्कसो᳘ऽपौल्कसश्चाण्डालो᳘ चाण्डालः श्रमणो᳘ऽश्रमणस्तापसो᳘ तापसो᳘ऽनन्वागतः पु᳘ण्येना᳘न्वागतः पा᳘पेन तीर्णो हि᳘ तदा स᳘र्वाञ्छो᳘कान्हृ᳘दयस्य भवति॥  
## २३
यद्वै तन्न प᳘श्यति॥  
प᳘श्यन्वै त᳘द्द्रष्ट᳘व्यं न᳘ पश्यति न हि᳘ द्रष्टुर्दृ᳘ष्टेर्विपरिलोपो᳘ विद्यते᳘ऽविनाशित्वान्न तु त᳘द्द्विती᳘यमस्ति [^18] त᳘तोऽन्यद्वि᳘भक्तं यत्प᳘श्येत् [^19] ॥  

[^18]: ऽविनाशित्वान्न᳘ तु त᳘द्द्विती᳘ AM.
[^19]: य᳘त्पश्येत्

## २४
यद्वै तन्न जि᳘घ्रति॥  
जि᳘घ्रन्वै त᳘द्घ्रात᳘व्यं न᳘ जिघ्रति न हि᳘ घ्रातुर्घ्रा᳘णाद्विपरिलोपो᳘ विद्यते᳘ऽविनाशित्वान्न तु त᳘द्द्विती᳘यमस्ति [^20] त᳘तोऽन्यद्वि᳘भक्तं यज्जि᳘घ्रेत् [^21] ॥  

[^20]: ऽविनाशित्वान्न᳘ तु त᳘द्द्विती᳘ AM.
[^21]: य᳘ज्जिघ्रेत्

## २५
यद्वै तन्न᳘ रस᳘यति [^22] ॥  
विजानन्वै तद्र᳘सं न᳘ रसयति न हि᳘ रसयितू र᳘साद्विपरिलोपो᳘ विद्यते᳘ऽविनाशित्वान्न तु त᳘द्द्विती᳘यमस्ति [^23] त᳘तोऽन्यद्वि᳘भक्तं य᳘द्रस᳘येत् [^24] ॥  

[^22]: यद्वै तन्न᳘ रसयति । विजानन्वै AM.
[^23]: ऽविनाशित्वान्न᳘ तु त᳘द्द्विती᳘ AM.
[^24]: य᳘द्रसयेत् 

## २६
यद्वै तन्न व᳘दति [^25] ॥  
व᳘दन्वै त᳘द्वक्त᳘व्यं न᳘ वदति न हि᳘ वक्तुर्व᳘चो विपरिलोपो᳘ विद्यते᳘ऽविनाशित्वान्न तु त᳘द्द्विती᳘यमस्ति [^26] त᳘तोऽन्यद्वि᳘भक्तं यद्व᳘देत् [^27] ॥  

[^25]: यद्वै तन्न᳘ वदति AM. - ibid. न हि᳘ च कुर्व᳘तो विपरिलोपो᳘ A. first hand, न हि᳘ वक्तुर्व᳘चो विपरि A. sec. h. M. (and at ३. १९. AM.). I am at a loss to explain the व᳘चो otherwise than by the assumption of its standing instead of व᳘चसो. Perhaps also we are to read वक्तु᳘र्वाचो ?
[^26]: ऽविनाशित्वान्न᳘ तु त᳘द्द्विती᳘ AM.
[^27]: य᳘द्वदेत् AM.

## २७
यद्वै तन्न᳘ शृणो᳘ति [^28] ॥  
शृण्वन्वै त᳘छ्रोत᳘व्यं न᳘ शृणोति न हि᳘ श्रोतुः श्रु᳘तेर्विपरिलोपो᳘ विद्यते᳘ऽविनाशित्वान्न तु त᳘द्द्विती᳘यमस्ति [^29] त᳘तोऽन्यद्वि᳘भक्तं य᳘छृणुया᳘त्॥  

[^28]: यद्वै तन्न᳘ शृणोति AM.
[^29]: ऽविनाशित्वान्न᳘ तु त᳘द्द्विती᳘ AM.

## २८
यद्वै तन्न᳘ मनुते᳟ [^30] ॥  
मन्वानो वै त᳘न्मन्त᳘व्यं न᳘ मनुते न हि᳘ मन्तुर्म᳘तेर्विपरिलोपो᳘ विद्यते᳘ऽविनाशित्वान्न तु त᳘द्द्विती᳘यमस्तित᳘तोऽन्यद्वि᳘भक्तं [^31] य᳘न्मन्वीत᳟॥  

[^30]: यद्वै तन्न᳘ मनुते AM. 
[^31]: ऽविनाशित्वान्न᳘ तु त᳘द्द्विती᳘ AM.

## २९
यद्वै तन्न᳘ स्पृश᳘ति [^32] ॥  
स्पृशन्वै त᳘त्स्प्रष्ट᳘व्यं न᳘ स्पृशति न हि᳘ स्प्रष्टु स्पृ᳘ष्टेर्विपरिलोपो᳘ऽविनाशित्वान्न तु त᳘द्द्विती᳘यमस्ति [^33] त᳘तोऽन्यद्वि᳘भक्तं य᳘त्स्पृशे᳘त्॥  

[^32]: यद्वै तन्न᳘ स्पृशति । स्पृ᳘शन्वै त᳘त्स्प्रष्ट᳘व्यं AM 
[^33]: ऽविनाशित्वान्न᳘ तु त᳘द्द्विती᳘ AM.

## ३०
यद्वै तन्न᳘ विजाना᳘ति [^34] ॥  
विजानन्वै त᳘द्विज्ञे᳘यं न वि᳘जानाति न हि᳘ विज्ञातु᳘र्विज्ञा᳘नाद्विपरिलोपो᳘ विद्यते᳘ऽविनाशित्वान्न तु त᳘द्द्विती᳘यमस्ति [^35] त᳘तोऽन्यद्वि᳘भक्तं य᳘द्विजानीया᳘त्॥  

[^34]: यद्वै तन्न᳘ विजानाति । वि᳘जानन्वै त᳘द्विज्ञे᳘यं न᳘ विजानाति AM 
[^35]: ऽविनाशित्वान्न᳘ तु त᳘द्द्विती᳘ AM.

## ३१
सलिल ए᳘को द्रष्टा᳘द्वैतो भ᳘वति [^36] ॥  
एष᳘ ब्रह्मलोकः᳘ सम्राडि᳘ति हैनमुवाचैॗषास्य परमो᳘ लोक᳘ एॗषोऽस्य परम᳘ आनन्द᳘ एत᳘स्यैॗवानन्द᳘स्यान्या᳘नि भूता᳘नि मा᳘त्रामु᳘पजीवन्ति॥  

[^36]: भ᳘वति । ए᳘ष ब्रह्मलोकः᳘ सम्राडि᳘ति हैन᳘मुवा᳘चैॗषास्य AM 

## ३२
स यो᳘ मनुॗष्याणां रुद्धः स᳘मृद्धो भ᳘वति॥  
अन्ये᳘षाम᳘धिपतिः स᳘र्वैर्मा᳘नुष्यकैः का᳘मैः स᳘म्पन्नतमः [^37] स᳘ मनुॗष्याणाम् परम᳘ आनन्दः᳟॥  

[^37]: संपन्न᳘तमः AM 

## ३३
अ᳘थ ये᳘ शत᳘म् मनुॗष्याणामानन्दाः᳟॥  
स ए᳘कः पितॄणां᳘ जित᳘लोकानामानन्दः᳟॥  
## ३४
अ᳘थ ये᳘ शत᳘म् पितॄणां᳘ जित᳘लोकानामानन्दाः᳟॥  
स ए᳘कः क᳘र्मदेवानामानन्दो ये क᳘र्मणा देवत्व᳘मभिसम्प᳘द्यन्ते॥  
## ३५
अ᳘थ ये᳘ शतं क᳘र्मदेवानामानन्दाः᳟॥  
स ए᳘क आजा᳘नदेवानामानन्दो य᳘श्च श्रोत्रियो᳘ऽवृजिनो᳘ऽकामहतः [^38] ॥  

[^38]: श्रोत्रिय oxyt. or parox.! (instead of आद्युदात्त). 

## ३६
अ᳘थ ये᳘ शत᳘माजा᳘नदेवानामानन्दाः᳟॥  
स ए᳘को देवलोक᳘ आनन्दो य᳘श्च श्रोत्रियो᳘ऽवृजिनो᳘ऽकामहतः [^39] ॥  

[^39]: श्रोत्रिय oxyt. or parox.! (instead of आद्युदात्त). 

## ३७
अ᳘थ ये᳘ शतं᳘ देवलोक᳘ आनन्दाः᳟॥  
स ए᳘को गन्धर्वलोक᳘ आनन्दो य᳘श्च श्रोत्रियो᳘ऽवृजिनो᳘ऽकामहतः [^40] ॥  

[^40]: श्रोत्रिय oxyt. or parox.! (instead of आद्युदात्त). 

## ३८
अ᳘थ ये᳘ शतं᳘ गन्धर्वलोक᳘ऽआनन्दाः᳟॥  
स ए᳘कः प्रजापतिलोक᳘ऽआनन्दो [^41] य᳘श्च श्रोत्रियो᳘ऽवृजिनो᳘ऽकामहत [^42] ॥ 

[^41]: प्रजा᳘पतिलोक᳘ AM. 
[^42]: श्रोत्रिय oxyt. or parox.! (instead of आद्युदात्त). 

## ३९
अ᳘थ ये᳘ शतं᳘ प्रजापतिलोक᳘ऽआनन्दाः᳟ [^43] । स ए᳘को ब्रह्मलोक᳘ऽआनन्दो य᳘श्च श्रोत्रियो᳘ऽवृजिनो᳘ऽकामहत [^44] एष᳘ ब्रह्मलोकः᳘ सम्राडि᳘ति हैनम᳘नुशशासैत᳘दमृ᳘तॗᳫ सोऽहं भ᳘गवते सह᳘स्रं ददाम्य᳘त ऊर्ध्वं᳘ विमोक्षा᳘यैव᳘ ब्रूही᳘ति॥ 

[^43]: प्रजा᳘पतिलोक᳘ AM. 
[^44]: श्रोत्रिय oxyt. or parox.! (instead of आद्युदात्त). 

## ४०
स वा᳘ एष᳘ एत᳘स्मिन्त्सम्प्रसा᳘दे॥  
रत्वा᳘ चरित्वा᳘ दृॗष्ट्वैव पु᳘ण्यं च पा᳘पं च पु᳘नः प्रतिन्याय᳘म् प्रतियोन्या᳘द्रवति बुद्धान्ता᳘यैव स यद᳘त्र किं᳘चित्प᳘श्यत्य᳘नन्वागतस्ते᳘न भवत्य᳘सङ्गो ह्य᳘यम् पु᳘रुष इ᳘त्येव᳘मेॗवैत᳘द्याज्ञवल्क्यॗ सोऽहम् भ᳘गवते सह᳘स्रं ददाम्य᳘त ऊर्ध्वं᳘ विमोक्षा᳘यैव᳘ ब्रूही᳘ति॥  
## ४१
अ᳘त्र ह या᳘ज्ञवल्क्यो बिभयां᳘ चकार॥  
मेधा᳘वी रा᳘जा स᳘र्वेभ्यो मा᳘न्तेभ्य उ᳘दरौत्सीदि᳘ति [^45] स य᳘त्राणिमा᳘नं न्ये᳘ति जर᳘या वोपत᳘पता वाणिमा᳘नं निग᳘छति य᳘थाम्रं᳘ वोदु᳘म्बरं वा पि᳘प्पलं वा ब᳘न्धनात्प्रमुच्ये᳘तैव᳘मेॗवायं᳘ शारीर᳘ आॗत्मैभ्यो᳘ऽङ्गेभ्यः सम्प्रमु᳘च्य पु᳘नः प्रतिन्याय᳘म् प्रतियोन्या᳘द्रवति प्राणा᳘यैव᳟॥  

[^45]: उद᳘रौत्सी A. - ibid. उदु᳘म्बरं acc. ! 


## ४२
तद्यथा᳘नः सु᳘समाहितम् [^46] ॥  
उत्स᳘र्जद्याया᳘देव᳘मेॗवायं᳘ शारीर᳘ आत्मा᳘ प्राज्ञे᳘नात्म᳘नान्वा᳘रूढ उत्स᳘र्जद्याति॥  

[^46]: सु᳘समा᳘हितम् AM. 

## ४३
तद्य᳘था रा᳘जानमाय᳘न्तम्॥  
उ᳘ग्राः प्र᳘त्येनसः सूतग्रामण्यो᳘ऽन्नैः पा᳘नैरावसथैः᳘ प्रतिक᳘ल्पन्तेऽयमा᳘यात्ययमा᳘गछती᳘त्येव᳘ᳫं᳘ [^47] हैवंवि᳘दᳫं स᳘र्वाणि भूता᳘नि प्र᳘तिकल्पन्त इदम् ब्रह्मा᳘यातीदमा᳘गछती᳘ति॥  

[^47]: उ᳘ग्र acc.! - ibid. प्रतिक᳘ल्पन्ते᳘ऽयमायात्य᳘यमागछती᳘त्ये, इ᳘दं ब्रह्मायाती᳘दमागछती᳘ति AM 

## ४४
तद्य᳘था रा᳘जानम् प्रयियास᳘न्तम्॥  
उ᳘ग्राः [^48] प्र᳘त्येनसः सूतग्रामण्य᳘ उपसमाय᳘न्त्येव᳘ᳫं᳘ [^49] हैवंवि᳘दᳫं स᳘र्वे प्राणा᳘ उपसमा᳘यन्ति य᳘त्रैत᳘दूर्ध्वोछ्वासी भ᳘वति॥  

[^48]: उ᳘ग्र acc.! - ibid. प्रतिक᳘ल्पन्ते᳘ऽयमायात्य᳘यमागछती᳘त्ये, इ᳘दं ब्रह्मायाती᳘दमागछती᳘ति AM 
[^49]: उपसमा᳘यन्त्येव᳘ᳫ AM 