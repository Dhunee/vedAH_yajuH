+++
title = "३"

+++
## ०१
दुष्ट᳘रीतुर् ह पौᳫंसा᳘यनः᳟॥  
दशपुरुषᳫं᳘रा᳘ज्या᳘द् अ᳘परुद्ध आ᳘स रेवो᳘त्तरसम् उ ह पा᳘टवं᳘ चा᳘क्रᳫं स्थप᳘तिᳫं सृ᳘ञ्जया᳘ अ᳘परुरुधुः ॥  
## ०२
स᳘ होवा᳘च ॥  
दुष्ट᳘रीतुं पौᳫंसा᳘यनᳫं᳘ सौत्रा᳘मण्या᳘ त्वा᳘ या᳘जया᳘नि य᳘द् इदᳫं᳘ सृ᳘ञ्जयेषु रा᳘ष्ट्रं᳘ त᳘त् त्व᳘यि धा᳘स्या᳘मी᳘ति त᳘थे᳘ति त᳘यैनम् अया᳘जयत् ॥  
## ०३
त᳘द् उ ह ब᳘ल्हिकः प्रा᳘तिपीयः᳘ शुश्रा᳘व ॥  
कौरव्यो᳘ रा᳘जा᳘ यो᳘ ह वा᳘ अयं᳘ दुष्ट᳘रीतुः पौᳫंसा᳘यनो᳘ दशपुरुषᳫं᳘रा᳘ज्या᳘द् अ᳘परुद्धो᳘ ऽभूत् त᳘म् अयं᳘ चा᳘क्र स्थप᳘तिः सौत्रा᳘मण्या᳘ या᳘जयिष्यति य᳘द् इदᳫं᳘ सृ᳘ञ्जयेषु रा᳘ष्ट्रं᳘ त᳘द् धा᳘स्मिन् धा᳘स्यती᳘ति ॥  
## ०४
स᳘ होवा᳘च ॥  
त᳘न् न्वा᳘ अहं᳘ तं᳘ वेदिष्या᳘मि य᳘दि स᳘ त᳘स्मिन् रा᳘ष्ट्रं᳘ धा᳘स्य᳘ति बहिर्धा᳘ वैनᳫं रा᳘ष्ट्रा᳘द् धा᳘स्यती᳘ति स᳘ आ᳘जगा᳘म य᳘स्यां᳘ वे᳘ला᳘यां᳘ ग्र᳘हा᳘ गृह्य᳘न्ते ॥  
## ०५
स᳘ होवा᳘च ॥  
स्थ᳘पते चा᳘क्रॗ नाहवनी᳘ये सु᳘रा᳘ होतव्ये᳘त्य् आ᳘हुॗर् नान्य᳘त्रा᳘हवनी᳘या᳘द् य᳘द्य् आ᳘हवनी᳘ये सु᳘राᳫं᳘ होष्य᳘सि पा᳘पवस्यसं᳘ करिष्यसि जा᳘मि᳘ यज्ञ᳘स्य य᳘द्य् अन्य᳘त्रा᳘हवनी᳘या᳘द् बहिॗर्धैनᳫं रा᳘ष्ट्रा᳘द् धा᳘स्यसिॗ नैनᳫं रा᳘ष्ट्रे᳘ धा᳘स्यसिॗ नास्मिन् रा᳘ष्ट्र᳘ धा᳘स्यसी᳘ति ॥  
## ०६
स᳘ होवा᳘च᳟᳟ ॥  
नाहवनी᳘ये सु᳘राᳫं᳘ होष्या᳘मिॗ नान्य᳘त्रा᳘हवनी᳘या᳘न् न᳘ पा᳘पवस्यसं᳘ करिष्या᳘मि न᳘ जा᳘मि᳘ यज्ञ᳘स्यॗ नैनं बहिर्धा᳘ रा᳘ष्ट्रा᳘द् धा᳘स्या᳘मि रा᳘ष्ट्र᳘ एनं धा᳘स्या᳘मि रा᳘ष्ट्र᳘म् अस्मिन् धा᳘स्या᳘मी᳘ति ॥  
## ०७
स᳘ होवा᳘च ॥  
कथᳫं᳘ हि᳘ करिष्य᳘सी᳘३ इ᳘ति स᳘ हैत᳘द् उवा᳘चा᳘सुरेषु वा᳘ एषो᳘ ऽग्रे यज्ञ᳘ आ᳘सीत् सौत्रा᳘मणी᳘ स᳘ देवा᳘न् उप᳘प्रैॗत् सो ऽप᳘ आ᳘गछत् त᳘म् आ᳘पः प्र᳘त्यनन्दंस् त᳘स्मा᳘द् उ श्रे᳘याᳫं᳘सम् आ᳘गतं प्र᳘त्य् एव᳘ नन्दन्ति तᳫं᳘ होचुर् ए᳘ह्य् एव᳘ भगव इ᳘ति ॥  
## ०८
स᳘ होवा᳘च ॥  
बिभे᳘मि वै᳘ प्र᳘णयत मे᳘ति क᳘स्मा᳘द् भगवो बिभेषी᳘त्य् अ᳘सुरेभ्य इ᳘ति त᳘थे᳘ति त᳘म् आ᳘पः प्रा᳘णयंस् त᳘स्मा᳘द् यो᳘ वधत्रो᳘ भ᳘वति स᳘ बि᳘भ्यतं प्र᳘णयति य᳘द् आ᳘पः प्रा᳘णयंस् त᳘स्मा᳘द् आ᳘पः प्र᳘णीता᳘स् त᳘त् प्र᳘णीता᳘नां᳘ प्रणीता᳘त्वं᳘ प्र᳘ति ह तिष्ठति य᳘ एव᳘म् एत᳘त् प्र᳘णीता᳘नां᳘ प्रणीता᳘त्वं᳘ वे᳘द ॥  
## ०९
त᳘द् इष्टाः᳘ प्रया᳘जा᳘ आ᳘सुः ॥  
अ᳘पर्यग्निकृतम् अ᳘था᳘सुरा᳘ अन्वा᳘जग्मुस् ते᳘ देवाः᳘ प᳘र्यग्निनैवा᳘सुरा᳘न्त् सप᳘त्ना᳘न् भ्रा᳘तृव्या᳘न् यज्ञा᳘द् अन्त᳘रा᳘यंस् त᳘थो एॗवैप᳘ एत᳘त् प᳘र्यग्निनैव᳘ द्विष᳘न्तं भ्रा᳘तृव्यं यज्ञा᳘द् अन्त᳘रेति ॥  
## १०
देवयोनि᳘र् वा᳘ एष᳘ य᳘द् आ᳘हवनी᳘यः ॥  
त᳘स्यैता᳘व् अमृतपक्षौ᳘ या᳘व् एता᳘व् अभि᳘तो ऽग्नी᳘ त᳘द् य᳘द् आ᳘हवनी᳘ये यज्ञं᳘ तन्व᳘ते देवयोना᳘व् एॗवैत᳘द् देवे᳘भ्यो यज्ञं᳘ तन्वत उ᳘प हैनं पुनर्यज्ञो᳘ नमतिॗ नास्मा᳘द् यज्ञो᳘ व्य᳘वछिद्यते य᳘ एव᳘म् एत᳘द् वे᳘द य᳘स्य वैवं᳘ विदु᳘ष एत᳘त् क᳘र्म क्रिय᳘ते ॥  
## ११
उ᳘त्तरे ऽग्नौ᳘ पयोग्रहा᳘न् जुह्वति ॥  
उ᳘त्तरे ऽग्नौ᳘ पशू᳘ञ् छ्रपयन्ति पशू᳘न् एव᳘ त᳘न् म᳘र्त्या᳘न्त् सॗतो ऽमृतयोनौ᳘ दधा᳘ति म᳘र्त्या᳘न्त् सॗतो ऽमृतयोनेः᳘ प्र᳘जनयत्य् अ᳘प ह वै᳘ पशूनां᳘ पुनर्मृत्युं᳘ जयतिॗ नास्मा᳘द् यज्ञो᳘ व्य᳘वछिद्यते य᳘ एव᳘म् एत᳘द् वे᳘द य᳘स्य वैवं᳘ विदु᳘ष एत᳘त् क᳘र्म क्रिय᳘ते ॥  
## १२
द᳘क्षिणे ऽग्नौ᳘ सुरा᳘ग्रहा᳘न् जुह्वति ॥  
द᳘क्षिणे ऽग्नौ᳘ पा᳘वयन्ति पवि᳘त्रा᳘भिस् त्रिषंयुक्ता᳘भिः पित्क़्;न् एव᳘ त᳘न् म᳘र्त्या᳘न्त् सॗतो ऽमृतयोनौ᳘ दधा᳘ति म᳘र्त्या᳘न्त् सॗतो ऽमृतयोनेः᳘ प्र᳘जनयत्य् अ᳘प ह वै᳘ पित्क़्णां᳘ पुनर्मृत्युं᳘ जयतिॗ नास्मा᳘द् यज्ञो᳘ व्य᳘वछिद्यते य᳘ एव᳘म् एत᳘द् वे᳘द य᳘स्य वैवं᳘ विदु᳘ष एत᳘त् क᳘र्म क्रिय᳘ते ॥  
## १३
त᳘द् य᳘द् एता᳘व् अग्नी᳘ आ᳘हवनी᳘या᳘द् विह्रिये᳘ते ॥  
ते᳘ना᳘हवनी᳘या᳘व् अ᳘थ य᳘द् आ᳘हवनी᳘यं पु᳘नॗर् नाश्नुवा᳘ते ते᳘ना᳘ना᳘हवनीयौ ते᳘नोभौ᳘ हो᳘मा᳘ उ᳘पा᳘प्नोति य᳘श् चा᳘हवनी᳘ये य᳘श्चा᳘ना᳘हवनीये य᳘च् च हुतं᳘ य᳘च् चा᳘हुतम् पु᳘नर् हा᳘य᳘म् इॗत्वोवा᳘च न᳘ त᳘द् अस्मि य᳘त् सृ᳘ञ्जया᳘नाᳫं᳘ रा᳘ष्ट्रं᳘ दुष्ट᳘रीतोस् त᳘द् अद्य᳘ त᳘था᳘यं᳘ चा᳘क्र᳘ स्थप᳘तिर् यॗज्ञे ऽकर् इ᳘ति ॥  
## १४
उ᳘त्तरे ऽग्नौ᳘ पशु᳘भिः पुरोडा᳘शैः पयोग्रहै᳘र् इ᳘ति चरन्ति ॥  
य᳘द् उ चा᳘न्य᳘त् ते᳘न देवा᳘न् एव᳘ त᳘द् देवलोके᳘ प्रीणा᳘ति त᳘ एनं प्रीताः᳘ प्रीणत्य् अ᳘थो देवलोक᳘म् एव᳘ जयति ॥  
## १५
द᳘क्षिणे ऽग्नौ᳘ सुरा᳘ग्रहा᳘न् जुह्वति ॥  
द᳘क्षिणे ऽग्नौ᳘ पा᳘वयन्ति पवि᳘त्रा᳘भिस् त्रिषंयुक्ता᳘भिः पित्क़्;न् एव᳘ त᳘त् पितृलोके᳘ प्रीणा᳘ति त᳘ एनं प्रीताः᳘ प्रीणन्त्य् अ᳘थो पितृलोक᳘म् एव᳘ जयति ॥  
## १६
स᳘ वा᳘ एष᳘ आॗत्मैव᳘ य᳘त् सौत्रा᳘मणी᳟॥  
त᳘स्मा᳘त् सा᳘ नि᳘रुक्ता᳘ नि᳘रुक्तोॗ ह्य् आत्मा᳘ लोको᳘ वयोधा᳘स् त᳘स्मा᳘त् सो᳘ ऽनिरुक्तो᳘ ऽनिरुक्तो हि᳘ लोक᳘ आ᳘त्मा᳘ वै᳘ यज्ञ᳘स्य सौत्रा᳘मणी᳘ बा᳘हू᳘ ऐन्द्र᳘श् च वयोधा᳘श् च त᳘द् य᳘द् एता᳘व् अभि᳘तः पशू᳘ भ᳘वतस् त᳘स्मा᳘द् इमा᳘व् आ᳘त्मा᳘नम् अभि᳘तो बा᳘हू᳘ य᳘थो वै᳘ पशु᳘र् एवं᳘ यू᳘पस् त᳘द् य᳘द् एतᳫं᳘ सौ᳘त्रा᳘मणिकं यू᳘पम् एतौ᳘ यू᳘पा᳘व् अभि᳘तो भ᳘वतस् त᳘स्मा᳘द् व् इमा᳘व् आ᳘त्मा᳘नम् अभि᳘तो बा᳘हू᳟॥  