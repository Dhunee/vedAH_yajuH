+++
title = "४"

+++
## ०१
पु᳘रुषᳫं ह ना᳘रा᳘यणं᳘ प्रजा᳘पतिर् उवा᳘च ॥  
य᳘जस्वयजस्वे᳘ति स᳘ होवा᳘च य᳘जस्वयजस्वे᳘ति वा᳘व᳘ त्वं᳘ मा᳘म् आ᳘त्थ त्रि᳘र् अयक्षि व᳘सवः प्रा᳘तःसवने᳘ना᳘गू रुद्राः᳘ मा᳘ध्यन्दिनेन स᳘वनेना᳘दित्या᳘स् तृतीयसवनेना᳘थ म᳘म यज्ञवाॗस्त्व् एव᳘ यज्ञवा᳘स्ता᳘व् एॗवाह᳘म् आ᳘स इ᳘ति ॥  
## ०२
स᳘ होवा᳘च ॥  
य᳘जस्वैॗवाहं᳘ वै᳘ ते त᳘द् वक्ष्या᳘मि य᳘था᳘ त उक्था᳘नि मणि᳘र् इव सू᳘त्र ओ᳘ता᳘नि भविष्य᳘न्ति सू᳘त्रम् इव वा᳘ मणा᳘व् इ᳘ति ॥  
## ०३
त᳘स्मा᳘ उ हैत᳘द् उवा᳘च ॥  
प्रा᳘तःसवने᳘ बहिष्पवमा᳘न᳘ उद्गा᳘ता᳘रम् अन्वा᳘रभा᳘सै श्येॗनो ऽसि गा᳘यत्र᳘छन्दा᳘ अ᳘नु त्वा᳘रभे स्वस्ति᳘ मा᳘ स᳘म्पा᳘रये᳘ति ॥  
## ०४
अ᳘थ मा᳘ध्यन्दिने प᳘वमा᳘ने ॥  
उद्गा᳘ता᳘रम् अन्वा᳘रभा᳘सै सुपॗर्णो ऽसि त्रिष्टु᳘प्छन्दा᳘ अ᳘नु त्वा᳘रभे स्वस्ति᳘ मा᳘ स᳘ या᳘रये᳘ति ॥  
## ०५
अ᳘थ त्रितीयसवन᳘ आ᳘र्भवे प᳘वमा᳘ने ॥  
उद्गा᳘ता᳘रम् अन्वा᳘रभा᳘सा᳘ ऋभु᳘र् असि ज᳘गच्छन्दा᳘ अ᳘नु त्वा᳘रभे स्वस्ति᳘ मा᳘ स᳘म्पा᳘रये᳘ति ॥  
## ०६
अ᳘थ सᳫं᳘स्थितेषुसᳫंस्थितेषु स᳘वनेषु जपेः ॥  
म᳘यि भ᳘र्गो म᳘यि महो᳘ म᳘यि य᳘शो म᳘यि स᳘र्वम् इ᳘ति ॥  
## ०७
अयं᳘ वै᳘ लोका᳘ भ᳘र्गः ॥  
अन्तरिक्षलोको᳘ म᳘हो द्यौ᳘र् य᳘शोॗ ये ऽन्ये᳘ लोका᳘स् त᳘त् स᳘र्वम् ॥  
## ०८
अग्नि᳘र् वै᳘ भ᳘र्गः ॥  
वा᳘यु᳘र् म᳘ह आ᳘दित्यो᳘ य᳘शोॗ ये ऽन्ये᳘ देवा᳘स् त᳘त् स᳘र्वम् ॥  
## ०९
ऋग्वेदो᳘ वै᳘ भ᳘र्गः ॥  
यजुर्वेदो᳘ म᳘हः सा᳘मवेदो᳘ य᳘शोॗ ये ऽन्ये᳘ वे᳘दा᳘स् त᳘त् स᳘र्वम् ॥  
## १०
वा᳘ग् वै᳘ भ᳘र्गः ॥  
प्रा᳘णो᳘ म᳘हश् च᳘क्षुर् य᳘शोॗ ये ऽन्ये᳘ प्रा᳘णा᳘स् त᳘त् स᳘र्वम् ॥  
## ११
त᳘द् विद्या᳘त् ॥  
स᳘र्वां᳘ लोका᳘न् आ᳘त्म᳘न्न् अधिषि स᳘र्वेषु लोके᳘ष्व् आ᳘त्मा᳘नम् अधाᳫं᳘ सर्वा᳘न् देवा᳘न् आ᳘त्म᳘न्न् अधिषि स᳘र्वेषु देवे᳘ष्व् आ᳘त्मा᳘नम् अधाᳫं᳘ स᳘र्वा᳘न् वे᳘दा᳘न् आ᳘त्म᳘न्न् अधिषि स᳘र्वेषु वे᳘देष्व् आ᳘त्मा᳘नम् अधाᳫं᳘ स᳘र्वा᳘न् प्रा᳘णा᳘न् आ᳘त्म᳘न्न् अधिषि स᳘र्वेषु प्रा᳘णे᳘ष्व् आ᳘त्मा᳘नम् अधा᳘म् इ᳘त्य् अ᳘क्षिता᳘ वै᳘ लोका᳘ अ᳘क्षिता᳘ देवा᳘ अ᳘क्षिता᳘ वे᳘दा᳘ अ᳘क्षिताः᳘ प्रा᳘णा᳘ अ᳘क्षितᳫं स᳘र्वम् अ᳘क्षिता᳘द् ध वा᳘ अ᳘क्षितम् उपसं᳘क्रा᳘मत्य् अ᳘प पुनर्मृत्युं᳘ जयति स᳘र्वम् आ᳘युर् एति य᳘ एव᳘म् एत᳘द् वे᳘द ॥  