+++
title = "२"

+++
## ०१
त᳘द् आ᳘हुः ॥  
क᳘स्मा᳘द् उभय᳘तोज्योतिषो ऽभिप्लवा᳘ भ᳘वन्त्य् अन्य᳘तोज्योतिः पृ᳘ष्ठ्य इ᳘तीमे᳘ वै᳘ लोका᳘ अभिप्लवा᳘ उभय᳘तोज्योतिषो वा᳘ इमे᳘ लोका᳘ अग्नि᳘नेत᳘ आ᳘दित्ये᳘ना᳘मु᳘त ऋत᳘वः पृ᳘ष्ठ्यो ऽन्य᳘तोज्योतिषो वा᳘ ऋत᳘व एष᳘ एषां᳘ ज्यो᳘तिर् य᳘ एष त᳘पति ॥  
## ०२
देवचक्रे᳘ वा᳘ एते᳘ पृष्ठ्योप्रतिष्ठिते᳟॥  
य᳘जमा᳘नस्य पा᳘प्मा᳘नं तृᳫंहतो᳘ प᳘रिप्लवेते स᳘ यो᳘ हैवं᳘ विदु᳘षां᳘ दीक्षिता᳘नां᳘ पा᳘पकᳫं सत्त्रे᳘ कीर्त᳘यत्य् एते᳘ हा᳘स्य देवचक्रे᳘ शि᳘रश् छिन्त्तो दशरा᳘त्र᳘ उद्भिः᳘ पृष्ठ्या᳘भिप्लवौ᳘ चक्रे᳟॥  
## ०३
त᳘द् आ᳘हुः ॥  
य᳘त् समे᳘ एव᳘ चक्रे᳘ भ᳘वतो᳘ ऽथैते᳘ वि᳘षमा᳘ स्तो᳘माः᳘ कथ᳘म् अस्यैते᳘ समा᳘ स्तो᳘मा᳘स्तोमा᳘ उ᳘पेता᳘ भवन्ती᳘ति य᳘द् एव ष᳘ड् अन्या᳘न्य् अ᳘हा᳘नि ष᳘ड् अन्या᳘नि ते᳘ने᳘ति ब्रूया᳘त् ॥  
## ०४
पृष्ठ्या᳘भिप्लवौ᳘ त᳘न्त्रे कुर्वीते᳘ति ह स्मा᳘ह पै᳘ङ्ग्यः ॥  
त᳘यो स्तोत्रा᳘णि च शस्त्रा᳘णि च सं᳘चा᳘रयेद् इ᳘ति स᳘ य᳘त् संचा᳘र᳘यति त᳘स्मा᳘द् इमे᳘ प्रा᳘णा᳘ ना᳘ना᳘ स᳘न्त ए᳘कोतयः समा᳘न᳘म् ऊति᳘म् अनुसं᳘चरन्त्य् अ᳘थ य᳘न् न᳘ संचा᳘र᳘येत् प्रमा᳘युको य᳘जमा᳘नः स्या᳘द् एष᳘ ह वै᳘ प्रमा᳘युकोॗ यो ऽन्धो᳘ वा᳘ बधिरो᳘ वा᳟॥  
## ०५
न᳘वा᳘ग्निष्टोमा᳘ मा᳘सि स᳘म्पद्यन्ते ॥  
न᳘व वै᳘ प्रा᳘णाः᳘ प्रा᳘णा᳘न् एॗवैष्व् एत᳘द् दधा᳘ति त᳘था᳘ स᳘र्वम् आ᳘युर् यन्ति त᳘थो ह न᳘ पुरा᳘युषो ऽस्मा᳘ल् लोका᳘त् प्र᳘यन्ति ॥  
## ०६
ए᳘कविᳫंशतिर् उॗक्थ्याः ॥  
द्वा᳘दश वै᳘ मा᳘साः᳘ संवत्सर᳘स्य प᳘ञ्चर्त᳘वस् त्र᳘यो लोका᳘स् त᳘द् विᳫंशति᳘र् एष᳘ एॗवैकविᳫंशो᳘ य᳘ एष᳘ त᳘पत्य् एता᳘म् अभिसम्प᳘दᳫं स᳘ एत᳘या᳘ सम्प᳘दा᳘ मा᳘सि᳘मा᳘सि स्वर्गं᳘ लोकᳫं᳘ रो᳘हति मा᳘सशः᳘ स्वर्गं᳘ लोकᳫं᳘ स᳘मश्नुत एकविᳫंशं᳘ च स्तो᳘मं बृहतीं᳘ च छ᳘न्दः ॥  
## ०७
च᳘तुस्त्रिᳫंशद् अग्निष्टोमा᳘ मा᳘सि᳘ स᳘म्पद्यन्ते ॥  
त्र᳘यस्त्रिᳫंशद् वै᳘ देवाः᳘ प्रजा᳘पतिश् चतुस्त्रिᳫंशः᳘ स᳘र्वा᳘सां᳘ देव᳘ता᳘ना᳘म् आ᳘प्त्या᳘ ए᳘क उॗक्थ्यः षोडशि᳘मा᳘न् अ᳘न्नं वा᳘ उॗक्थ्यो वीॗर्यᳫं षोडशी᳟॥  
## ०८
एते᳘न वै᳘ देवाः᳟॥  
वीॗर्येणा᳘न्नेन स᳘र्वा᳘न् का᳘मा᳘न् आ᳘प्नुवन्त् स᳘र्वा᳘न् का᳘मा᳘न् आ᳘श्नुवत त᳘थो एॗवैष᳘ एते᳘न वीॗर्येणा᳘न्नेन स᳘र्वा᳘न् का᳘मा᳘न् आ᳘प्नोति स᳘र्वा᳘न् का᳘मा᳘न् अश्नुते त᳘स्मा᳘त् पृष्ठ्या᳘भिप्लवा᳘ उ᳘पैॗवेया᳘त् संवत्सरा᳘य दीक्षित᳘ एत᳘स्मै का᳘मा᳘य ॥  
## ०९
अ᳘था᳘दित्या᳘श् च ह वा᳘ अ᳘ङ्गिरसश् च ॥  
उअभ᳘ये प्रा᳘जा᳘पत्या᳘ अस्पर्द्धन्त वयं᳘ पू᳘र्वे स्वर्गं᳘ लोक᳘म् एष्या᳘मो वयं᳘ पू᳘र्व इ᳘ति ॥  
## १०
त᳘ आ᳘दित्याः᳟॥  
चतु᳘र्भि स्तो᳘मैश् चतु᳘र्भिः पृष्ठै᳘र् लघुभिः सा᳘मभिः स्वर्गं᳘ लोक᳘म् अॗभ्यप्लवन्त य᳘द् अभ्य᳘लवन्त त᳘स्मा᳘द् अभिप्लवाः᳟॥  
## ११
अन्व᳘ञ्च इवा᳘ङ्गिरसः ॥  
स᳘र्वै स्तो᳘मैः स᳘र्वैः पृष्ठै᳘र् गुरु᳘भिः सा᳘मभि स्वर्गं᳘ लोक᳘म् अस्पृशन् य᳘द् अ᳘स्पृशंस् त᳘स्मा᳘त् पृ᳘ष्ठ्यः ॥  
## १२
अभिप्लवः᳘ षडहः᳟॥  
ष᳘ड् ढ्य् अ᳘हा᳘नि भ᳘वन्त्य् अभिप्लवः᳘ पञ्चा᳘हः᳘ प᳘ञ्च ह्य् अ᳘हा᳘नि भ᳘वन्तिॗ य᳘द् ध्य् एव᳘ प्रथम᳘म् अ᳘हस् त᳘द् उत्तम᳘म् अभिप्लव᳘श् चतुरह᳘श् चत्वा᳘रो हि᳘ स्तो᳘मा᳘ भ᳘वन्ति त्रिवृ᳘त् पञ्चदशः᳘ सप्तदश᳘ एकविᳫंश᳘ इ᳘त्य् अभिप्लव᳘स् त्र्यॗह᳘स् त्र्यावृद् धि᳘ ज्यो᳘तिर् गौ᳘र् आ᳘युर् अभिप्लवो᳘ द्व्यहो᳘ द्वेॗ ह्य् एव᳘ सा᳘मनी भ᳘वतो बृहद्रथन्तरे᳘ एॗवाभिप्लव᳘ एका᳘ह᳘ एका᳘ह᳘स्यो हि᳘ स्तो᳘मैस् ता᳘य᳘ते चतुर्णा᳘म् उॗक्थ्यानां᳘ द्वा᳘दश स्तोत्रा᳘णि द्वा᳘दश शस्त्रा᳘ण्य् अ᳘तियन्ति स᳘ सप्तॗमो ऽग्निष्टोम᳘ एव᳘म् उ सॗप्ताग्निष्टोमाः᳘ स᳘म्पद्यन्ते ॥  
## १३
प्रो᳘तिर् ह कौशा᳘म्बेयः᳟॥  
कौ᳘सुर्बिन्दिर् उद्दा᳘लक आ᳘रुणौ ब्रह्मच᳘र्यम् उवा᳘स तᳫं᳘ हा᳘चाॗर्यः पप्रछ कु᳘मा᳘र क᳘ति ते पिता᳘ संवत्सरस्या᳘हा᳘न्य् अमन्यते᳘ति ॥  
## १४
द᳘शे᳘ति होवा᳘च ॥  
द᳘श वा᳘ इ᳘ति होवा᳘च द᳘शा᳘क्षरा᳘ विरा᳘ड् वैरा᳘जो᳘ यज्ञः᳟॥  
## १५
क᳘तिॗ त्व् एवे᳘ति ॥  
न᳘वे᳘ति होवा᳘च न᳘व वा᳘ इ᳘ति होवा᳘च न᳘व वै᳘ प्रा᳘णाः᳘ प्रा᳘णै᳘र् उ यज्ञ᳘स् ता᳘यते ॥  
## १६
क᳘तिॗ त्व् एवे᳘ति ॥  
अष्टे᳘ति होवा᳘चा᳘ष्टौ᳘ वा᳘ इ᳘ति होवा᳘चा᳘ष्टा᳘क्षरा᳘ गा᳘यत्री᳘ गा᳘यत्रो᳘ यज्ञः᳟॥  
## १७
क᳘तिॗ त्व् एवे᳘ति ॥  
सप्ते᳘ति होआ᳘च सप्त᳘ वा᳘ इ᳘ति होवा᳘च सप्त᳘ छ᳘न्दाᳫं᳘सि चतुरुत्तरा᳘णि छ᳘न्दोभिर् उ यज्ञ᳘स् ता᳘यते ॥  
## १८
क᳘तिॗ त्व् एवे᳘ति ॥  
ष᳘ड् इ᳘ति होवा᳘च ष᳘ड् वा᳘ इ᳘ति होवा᳘च षडृत᳘वः संवत्सरः᳘ संवत्सरो᳘ यज्ञः᳘ समा᳘न᳘म् एत᳘द् अ᳘हर् य᳘त् प्रा᳘यणीयोदयनीयौ᳟॥  
## १९
क᳘तिॗ त्व् एवे᳘ति ॥  
पञ्चे᳘ति होवा᳘च प᳘ञ्च वा᳘ इ᳘ति होवा᳘च पा᳘ङ्क्तो यज्ञः᳘ पा᳘ङ्क्तः पशुः᳘ प᳘ञ्चर्त᳘वः संवत्सर᳘स्य संवत्सरो᳘ यज्ञः᳘ समा᳘न᳘म् एत᳘द् अ᳘हर् य᳘च् चतुर्विᳫंशमहा᳘व्रते᳟॥  
## २०
क᳘तिॗ त्व् एवे᳘ति ॥  
चत्वा᳘री᳘ति होवा᳘च चत्वा᳘रि वा᳘ इ᳘ति होवा᳘च च᳘तुष्पा᳘दाः᳘ पश᳘वः पश᳘वो यज्ञः᳘ समा᳘न᳘म् एत᳘द् अ᳘हर् य᳘त् पृष्ठ्या᳘भिप्लवौ᳟॥  
## २१
क᳘तिॗ त्व् एवे᳘ति ॥  
त्री᳘णी᳘ति होवा᳘च त्री᳘णि वा᳘ इ᳘ति होवा᳘च त्री᳘णि छ᳘न्दाᳫं᳘सि त्र᳘यो लोका᳘स् त्रि᳘सवनो यज्ञः᳘ समा᳘न᳘म् एत᳘द् अ᳘हर् य᳘द् अभिजिद्विश्वजि᳘तौ ॥  
## २२
क᳘तिॗ त्व् एवे᳘ति ॥  
द्वे᳘ इ᳘ति होवा᳘च द्वे᳘ वा᳘ इ᳘ति होवा᳘च द्विपा᳘द् वै᳘ पु᳘रुषः पु᳘रुषो यज्ञः᳘ समा᳘न᳘म् एत᳘द् अ᳘हर् य᳘त् स्व᳘रसा᳘मा᳘नः ॥  
## २३
क᳘तिॗ त्व् एवे᳘ति ॥  
ए᳘कम् इ᳘ति होवा᳘चा᳘हर् एवे᳘ति त᳘द् एत᳘द् अ᳘हरहर् इ᳘ति स᳘र्वᳫं संवत्सॗरᳫं᳘ सैषा᳘ संवत्सर᳘स्योपनिष᳘त् स᳘ यो᳘ हैव᳘म् एताᳫं᳘ संवत्सर᳘स्योपनिष᳘दं वेदा᳘ हा᳘स्मा᳘च् छ्रे᳘या᳘न् जा᳘यते सा᳘त्मा᳘ भवति संवत्सरो᳘ भवति संवत्सरो᳘ भूत्वा᳘ देवा᳘न् अ᳘प्येति ॥  