+++
title = "४"

+++
## ०१
पु᳘रुषो वै᳘ संवत्सरः᳟॥  
त᳘स्य प्राण᳘ एव᳘ प्रायणी᳘योऽतिरात्रः᳘ प्राणे᳘न हि᳘ प्रय᳘न्ति वा᳘गेॗवारम्भणी᳘यम᳘हर्वा᳘चाॗ ह्यार᳘भन्ते य᳘द्यदार᳘भन्ते ॥  
## ०२
अय᳘मेव द᳘क्षिणो ह᳘स्तोऽभिप्लवः᳘ षडहः᳟ ॥  
त᳘स्येद᳘मेव᳘ प्रथमम᳘हस्त᳘स्येद᳘मेव᳘ प्रातःसवन᳘मिदं मा᳘ध्यन्दिनँ स᳘वनमिदं᳘ तृतीयसवनं᳘ गायत्र्या᳘ आय᳘तने त᳘स्मादिय᳘मासाँ ह्र᳘सिष्ठा ॥  
## ०३
इद᳘मेव᳘ द्विती᳘यम᳘हः ॥  
त᳘स्येद᳘मेव᳘ प्रातःसवन᳘मिदं मा᳘ध्यन्दिनँ स᳘वनमिदं᳘ तृतीयसवनं᳘ त्रिष्टु᳘भ आय᳘तने त᳘स्मादिय᳘मस्यै व᳘र्षोयसी ॥  
## ०४
इद᳘मेव᳘ तृती᳘यमहः ॥  
त᳘स्येद᳘मेव᳘ प्रातःसवन᳘मिदं मा᳘ध्यन्दिनँ स᳘वनमिदं᳘ तृतीयसवनं ज᳘गत्या आय᳘तने त᳘स्मादिय᳘मासां व᳘र्षिष्ठा ॥  
## ०५
इद᳘मेव᳘ चतुर्थम᳘हः ॥  
त᳘स्येद᳘मेव᳘ प्रातःसवन᳘मिदं मा᳘ध्यन्दिनँ स᳘वनमिदं᳘ तृतीयसवनं᳘ विरा᳘ज आय᳘तने᳘ऽन्नं वै᳘ विराट्त᳘स्मादिय᳘मासा᳘मन्नादि᳘तमा ॥  
## ०६
इद᳘मेव᳘ पञ्चमम᳘हः ॥  
त᳘स्येद᳘मेव᳘ प्रातःसवन᳘मिदं मा᳘ध्यन्दिनँ स᳘वनमिदं᳘ तृतीयसवनं᳘ पङ्क्ते᳘राय᳘तने पृथु᳘रिव वै᳘ पङ्क्तिस्त᳘स्मादय᳘मासां प्र᳘थिष्ठः ॥  
## ०७
इद᳘मेव᳘ षष्ठम᳘हः ॥  
त᳘स्येद᳘मेव᳘ प्रातःसवन᳘मिदं मा᳘ध्यन्दिनँ स᳘वनमिदं᳘ तृतीयसवनम᳘तिछन्दस आय᳘तने त᳘स्मादय᳘मासां व᳘र्षिष्ठो गायत्र᳘मेतद᳘हर्भवति त᳘स्मादिदं फ᳘लकँ ह्र᳘सिष्ठँ स᳘ इॗतोऽभिप्लवः᳘ षडहः स᳘ इतः स᳘ इतः स᳘ इत᳘ आत्मा पृ᳘ष्ठ्यः ॥  
## ०८
एत᳘द्ध स्म वै᳘ त᳘द्विद्वा᳘नाह पै᳘ङ्ग्यः ॥  
प्ल᳘वन्तऽइव वा᳘ऽअभिप्लवास्ति᳘ष्ठतीव पृ᳘ष्ठ्य इ᳘ति प्ल᳘वतऽइवॗ ह्ययम᳘ङ्गैस्ति᳘ष्ठतीवात्मने᳘ति ॥  
## ०९
शि᳘र एॗवास्य त्रिवृ᳟त् ॥  
त᳘स्मात्तत्त्रि᳘विधं भवति त्वग᳘स्थि मस्ति᳘ष्कः ॥  
## १०
ग्रीवाः᳘ पञ्चदशः᳟ ॥  
च᳘तुर्दश वा᳘ऽएता᳘सां करू᳘कराणि वीॗर्यं पञ्चदशं त᳘स्मादेता᳘भिर᳘ण्वीभिः सती᳘भिर्गुरुं᳘ भा᳘रँ हरति त᳘स्माद्ग्री᳘वाः पञ्चदशः᳟ ॥  
## ११
उ᳘रः सप्तदशः᳟᳟ ॥
अष्टा᳘वन्ये᳘ जत्र᳘वोऽष्टा᳘वन्यऽउ᳘रः सप्तदशं त᳘स्मादु᳘रः सप्तदशः᳘ ॥  
## १२
उद᳘रमेकविँशः᳘ ॥  
विँशतिर्वा᳘ अन्त᳘रुद᳘रे कु᳘न्तापान्युद᳘रमेकविँशं त᳘स्मादुद᳘रमेकविँशः᳟ ॥  
## १३
पार्श्वे᳘ त्रिणवः᳟ ॥  
त्र᳘योदशान्याः प᳘र्शवस्त्र᳘योदशान्याः᳘ पार्श्वे᳘ त्रिणवे᳘ त᳘स्मात्पार्श्वे᳘ त्रिणवः᳟ ॥  
## १४
अ᳘नूकं त्रयस्त्रिँशः᳟ ॥  
द्वा᳘त्रिँशद्वा᳘ऽएत᳘स्य करू᳘कराण्य᳘नूकं त्रयस्त्रिँशं त᳘स्माद᳘नूकं त्रयस्त्रिँ᳟᳟शः ॥  
## १५
अय᳘मेव द᳘क्षिणः क᳘र्णोऽभिजि᳟त् ॥  
य᳘दिद᳘मक्ष्णः᳘ शुक्लँ स᳘ प्रथमः स्व᳘रसामा य᳘त्कृष्णँ स᳘ द्विती᳘यो यन्म᳘ण्डलँ स᳘ द्विती᳘यो य᳘च्छुक्लँ स᳘ तृती᳘यः ॥  
## १६
अय᳘मेवो᳘त्तरः क᳘र्णो विश्वजि᳘त् ॥  
उक्तौ᳘ पृष्ठ्याभिप्लवौ याव᳘वञ्चौ प्राणौ ते᳘ गोऽआ᳘यु᳘षीऽअ᳘ङ्गानि दशरात्रो मु᳘खं महाव्रत᳘मुदान᳘ एॗवोदयनी᳘योऽतिरात्र᳘ उदाने᳘नॗ ह्युद्य᳘न्ति स᳘ एष᳘ संवत्सॗरोऽध्यात्मं प्र᳘तिष्ठितः स यो᳘ हैव᳘मेतँ संवत्सर᳘मध्यात्मं प्र᳘तिष्ठितं वे᳘द प्र᳘तितिष्ठति प्रज᳘या पशु᳘भिरस्मिं᳘लोॗकेऽमृतत्वे᳘नामु᳘ष्मिन् ॥ ब्राह्मणम् ॥ ८ [२.४.] ॥ द्वितीयोऽध्यायः [७६.] ॥ ॥  
