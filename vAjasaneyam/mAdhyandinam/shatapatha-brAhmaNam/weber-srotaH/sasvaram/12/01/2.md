+++
title = "२"

+++
## ०१
श्रद्धा᳘या᳘ वै᳘ देवाः᳟॥  
दीक्षां᳘ नि᳘रमिमता᳘दित्यै प्रा᳘यणी᳘यᳫं सो᳘मा᳘त् क्रयं᳘ वि᳘ष्णोर् आ᳘तिथ्य᳘म् आ᳘दित्या᳘त् प्रव᳘र्ग्यᳫं स्वधा᳘या᳘ उपस᳘दो ऽग्नीषो᳘मा᳘भ्या᳘म् उपवसथ᳘म् अस्मा᳘ल् लोका᳘त् प्रा᳘यणी᳘यम् अतिरा᳘त्रᳫं᳟॥  
## ०२
संवत्सरा᳘च् चतुर्विᳫंश᳘म् अ᳘हः ॥  
ब्र᳘ह्मणो ऽभिप्लवं᳘ क्षत्रा᳘त् पृष्ठ्यम् अग्ने᳘र् अभिजि᳘तम् अद्भ्यः᳘ स्व᳘रसा᳘म्न आ᳘दित्या᳘द् विषुव᳘न्तम् उक्ताः᳘ स्व᳘रसा᳘मा᳘न इ᳘न्द्रा᳘द्विश्वजि᳘तम् उक्तौ᳘ पृष्ठ्या᳘भिप्लवौ᳘ मित्रा᳘व᳘रुणा᳘भ्यां᳘ गोआ᳘यु᳘षी वि᳘श्वेभ्यो देवे᳘भ्यो दशरा᳘त्रं᳘ दिग्भ्यो᳘ दा᳘शरा᳘त्रिकं पृ᳘ष्ठ्यᳫं षडह᳘म् एभ्यो᳘ लोके᳘भ्यश् छन्दोमा᳘न् ॥  
## ०३
संवत्सरा᳘द् दशम᳘म् अ᳘हः ॥  
प्रजा᳘पतेर् महा᳘व्रतᳫं᳘ स्वर्गा᳘ल् लोका᳘द् उदयनी᳘यम् अतिरा᳘त्रं᳘ त᳘द् एत᳘त् संवत्सर᳘स्य ज᳘न्म स᳘ यो᳘ हैव᳘म् एत᳘त् संवत्सर᳘स्य ज᳘न्म वे᳘दा᳘ हा᳘स्मा᳘च् छ्रे᳘या᳘न् जा᳘यते सा᳘त्मा᳘ भवति संवत्सरो᳘ भवति संवत्सरो᳘ भूत्वा᳘ देवा᳘न् अ᳘प्येति ॥  