+++
title = "१"

+++
## ०१
इ᳘न्द्रस्य वै᳘ य᳘त्र ॥  
इन्द्रिया᳘णि वीॗर्याणि व्युद᳘क्रा᳘मंस् ता᳘नि देवा᳘ एते᳘नैव᳘ यज्ञे᳘न पु᳘नः स᳘मदधुर् य᳘त् पयोग्रहा᳘श् च सुरा᳘ग्रहा᳘श् च गृह्य᳘न्त इन्द्रिया᳘ण्य् एॗवास्मिंस् त᳘द् वीॗर्याणि पु᳘नः सं᳘दधत्य् उ᳘त्तरे ऽग्नौ᳘ पयोग्रहा᳘न् जुह्वति शुक्रे᳘णैॗवैनं त᳘त् सोमपीथे᳘न स᳘मर्धयति ॥  
## ०२
स᳘ जुहोति ॥  
सु᳘रा᳘वन्तं बर्हिष᳘दᳫं सुवी᳘रम् इ᳘ति सु᳘रा᳘वा᳘न् वा᳘ एष᳘ बर्हिष᳘द् यज्ञो᳘ य᳘त् सौत्रा᳘मणी᳘ बर्हि᳘षैॗवैनं यज्ञे᳘न स᳘मर्धयति यज्ञᳫं᳘ हिन्वन्ति महिषा᳘ न᳘मोभिर् इ᳘त्य् ऋत्वि᳘जो वै᳘ महिषा᳘ यज्ञो᳘ न᳘म ऋत्वि᳘ग्भिर् एव᳘ यज्ञᳫं᳘ समर्ध᳘यति यज्ञे᳘न य᳘जमा᳘नं द᳘धा᳘नाः᳘ सो᳘मम् इ᳘ति सोमपीथ᳘म् एॗवास्मिन् दधति दिवि᳘ देव᳘ता᳘स्व् इ᳘ति दिॗव्य् एॗवैनं देव᳘ता᳘सु दधति म᳘देमे᳘न्द्रम् इ᳘ति म᳘दा᳘य वा᳘व᳘ सो᳘मो म᳘दा᳘य सु᳘रोभा᳘व् एव᳘ सोममदं᳘ च सुरा᳘मदं᳘ चा᳘वरुन्द्धे य᳘जमा᳘नाः᳘ स्वर्का᳘ इ᳘त्य् अर्को᳘ वै᳘ देवा᳘ना᳘म् अ᳘न्नम् अ᳘न्नं यज्ञो᳘ यज्ञे᳘नैॗवैनम् अन्ना᳘द्येन स᳘मर्धयति हुत्वा᳘ भक्षयन्ति स᳘मृद्धम् एॗवास्य त᳘द् वर्धयन्ति ॥  
## ०३
स᳘ भक्षयति ॥  
य᳘म् अश्वि᳘ना᳘ न᳘मुचेर् आ᳘सुरा᳘द् अधी᳘त्य् अश्वि᳘नौॗ ह्य् एतं᳘ न᳘मुचेर् अध्या᳘हरताᳫं᳘ स᳘रस्वत्य् अ᳘सुनोद् इन्द्रिया᳘ये᳘ति स᳘रस्वतीॗ ह्य् एत᳘म् अ᳘सुनोद् इन्द्रिया᳘येमं᳘ तᳫं᳘ शुक्रं᳘ म᳘धुमन्तम् इ᳘न्दुम् इ᳘ति शुक्रो᳘ वा᳘ एष᳘ म᳘धुमा᳘न् इ᳘न्दुर् य᳘त् सो᳘मः सो᳘मᳫं रा᳘जा᳘नम् इह᳘ भक्षया᳘मी᳘ति सो᳘म एॗवास्य रा᳘जा᳘ भक्षितो᳘ भवति द᳘क्षिणे ऽग्नौ᳘ सुरा᳘ग्रहा᳘न् जुह्वति पा᳘प्म᳘नैॗवैनं त᳘द् व्या᳘वर्तयन्ति ॥  
## ०४
स᳘ जुहोति ॥  
य᳘स् ते र᳘सः स᳘म्भृत ओ᳘षधीष्व् इ᳘त्य् अपां᳘ च वा᳘ एष᳘ ओ᳘षधीनां᳘ च र᳘सो य᳘त् सु᳘रा᳘पां᳘ चैनम् एत᳘द् ओ᳘षधीनां᳘ च र᳘सेन स᳘मर्धयति सो᳘मस्य शु᳘ष्मः सु᳘रया᳘ सुतस्ये᳘ति य᳘ एव᳘ सो᳘मे शु᳘ष्मो यः᳘ सु᳘रा᳘यां᳘ त᳘म् एवा᳘वरुन्द्धे ते᳘न जिन्व य᳘जमा᳘नं म᳘देने᳘ति ते᳘न प्रीणीहि य᳘जमा᳘नं म᳘देने᳘त्य् एॗवैत᳘द् आ᳘ह स᳘रस्वतीम् अश्वि᳘ना᳘व् इ᳘न्द्रम् अग्नि᳘म् इ᳘ति देव᳘ता᳘भिर् एव᳘ यज्ञᳫं᳘ समर्ध᳘यति देव᳘ता᳘भिर् यज्ञ᳘न य᳘जमा᳘नᳫं हुत्वा᳘ भक्षयन्तिॗ व्यृद्धम् एॗवास्य त᳘त् स᳘मर्धयति ॥  
## ०५
स᳘ भक्षयति ॥  
य᳘द् अ᳘त्र रिप्तᳫं᳘ रसि᳘नः सुत᳘स्ये᳘ति सुता᳘सुत᳘योर् एव᳘ र᳘सम् अ᳘वरुन्द्धे य᳘द् इ᳘न्द्रो अ᳘पिबच् छ᳘चीभिर् इ᳘ती᳘न्द्रोॗ ह्य् एत᳘द् अ᳘पिबच् छ᳘चीभिर् अहं᳘ त᳘द् अस्य म᳘नसा᳘ शिवे᳘ने᳘त्य् अ᳘शिव इव वा᳘ एष᳘ भक्षो᳘ य᳘त् सु᳘रा᳘ ब्रा᳘ह्मण᳘स्य शिव᳘म् एॗवैनम् एत᳘त् कृॗत्वात्म᳘न् धत्ते सो᳘मᳫं रा᳘जा᳘नम् इह᳘ भक्षया᳘मी᳘ति सो᳘म एॗवास्य रा᳘जा᳘ भक्षितो᳘ भवति ॥  
## ०६
त᳘द् धैत᳘द् अॗन्ये ऽध्वर्य᳘वः ॥  
रा᳘जॗन्यं वा᳘ वै᳘श्यं वा᳘ प᳘रिक्रीणन्ति स᳘ एत᳘द् भक्षयिष्यती᳘ति त᳘द् उ त᳘था᳘ न᳘ कुर्या᳘द् यो᳘ ह वा᳘ एत᳘द् भक्ष᳘यति त᳘स्य हैवं᳘ पित्क़्;न् पिता᳘महा᳘न् एष᳘ सोमपीथो᳘ ऽन्वेति द᳘क्षिणस्यैॗवाग्ने᳘स् त्री᳘न् अ᳘ङ्गा᳘रा᳘न् निर्व᳘र्त्य बहिष्परिधि᳘ त᳘द् एता᳘भिर् व्या᳘हृतिभिर् जुहुया᳘त् ॥  
## ०७
पितृ᳘भ्यः स्वधा᳘यि᳘भ्यः स्वधा᳘ न᳘म इ᳘ति ॥  
पित्क़्;न् एव᳘ पितृलोके᳘ स्वधा᳘यां᳘ दधा᳘ति पिता᳘महे᳘भ्यः स्वधा᳘यि᳘भ्यः स्वधा᳘ न᳘म इ᳘ति पिता᳘महा᳘न् एव᳘ पिता᳘महलोके᳘ स्वधा᳘यां᳘ दधा᳘ति प्र᳘पिता᳘महेभ्यः स्वधा᳘यि᳘भ्यः स्वधा᳘ न᳘म इ᳘ति प्र᳘पिता᳘महा᳘न् एव᳘ प्रपिता᳘महलोके᳘ स्वधा᳘यां᳘ दधा᳘ति ॥  
## ०८
अप᳘ आ᳘नी᳘य नि᳘नयति ॥  
अ᳘क्षन् पित᳘र इ᳘त्य् अन्ना᳘द्यम् एॗवैषु दधा᳘त्य् अ᳘मीमदन्त पित᳘र इ᳘ति मद᳘यत्य् एॗवैना᳘न् अ᳘तीतृपन्त पित᳘र इ᳘ति तर्प᳘यत्य् एॗवैना᳘न् पि᳘तरः शु᳘न्धध्वम् इ᳘त्य् अनुपूर्व᳘म् एॗवैना᳘न्त् स᳘र्वा᳘न् पा᳘वयति पवि᳘त्रं वै᳘ सौत्रा᳘मणी᳟॥  
## ०९
त्रिभिः᳘ पवि᳘त्रैः पा᳘वयन्ति ॥  
त्र᳘यो वा᳘ इमे᳘ लोकाः᳘ एभि᳘र् एॗवैनं लोकैः᳘ पुनन्ति ॥  
## १०
पा᳘वमा᳘नी᳘भिः पा᳘वयन्ति ॥  
पवि᳘त्रं वै᳘ पा᳘वमाॗन्यः पवि᳘त्रेणैॗवैनं पुनन्ति ॥  
## ११
तिसृ᳘भिस्तिसृभिः पा᳘वयन्ति ॥  
त्र᳘यो वै᳘ प्रा᳘णाः᳘ प्रा᳘ण᳘ उदा᳘नो᳘ व्या᳘नस् तै᳘र् एॗवैनं पुनन्ति ॥  
## १२
नव᳘भिः पा᳘वयन्ति ॥  
न᳘व वै᳘ प्रा᳘णाः᳘ प्रा᳘णै᳘र् एॗवैनं पुनन्ति प्रा᳘णे᳘षु पुनः᳘ पूतं᳘ प्र᳘तिष्ठा᳘पयन्ति ॥  
## १३
पवि᳘त्रेण पा᳘वयन्ति ॥  
अजा᳘विक᳘स्य वा᳘ एत᳘द् रूपं᳘ य᳘त् पवि᳘त्रम् अजा᳘विके᳘नैॗवैनं पुनन्ति ॥  
## १४
वा᳘लेन पा᳘वयन्ति ॥  
गोऽश्व᳘स्य वा᳘ एत᳘द् रूपं᳘ य᳘द् वा᳘लो गोऽश्वे᳘नैॗवैनं पुनन्ति ॥  
## १५
हि᳘रण्येन पा᳘वयन्ति ॥  
देवा᳘नां᳘ वा᳘ एत᳘द् रूपं᳘ य᳘द् धि᳘रण्यं देवा᳘ना᳘म् एॗवैनं रूपे᳘ण पुनन्ति ॥  
## १६
सु᳘रया᳘ पा᳘वयन्ति ॥  
सु᳘रा᳘ हि᳘ पूता᳘ पूत᳘यैॗवैनं पुनन्ति त᳘द् य᳘था᳘ सु᳘रा᳘ पूय᳘मा᳘ना᳘ ब᳘लसेन विविच्य᳘त एव᳘म् एॗवैत᳘द् य᳘जमा᳘नः स᳘र्वस्मा᳘त् पा᳘प्म᳘नो नि᳘मुच्यते य᳘ एवं᳘ विद्वा᳘न्त् सौत्रा᳘मण्या᳘ य᳘जते यो᳘ वैत᳘द् एवं᳘ वे᳘द ॥  
## १७
त᳘द् आ᳘हुः ॥  
या᳘जयित᳘व्यᳫं सौत्रा᳘मण्या᳘३ न᳘ या᳘जयित᳘व्या᳘३म् इ᳘त्य् अ᳘नन्तराॗयᳫं ह्य् एॗवास्मा᳘त् स᳘र्वं पा᳘प्मा᳘नम् अपघ्न᳘न्ती᳘ति त᳘द् उ ह स्मा᳘ह रेवो᳘त्तरा᳘ स्थप᳘तिः पा᳘टव᳘श् चा᳘क्रो᳘ ऽपि प्रदा᳘नं प्रदा᳘य या᳘जयित᳘व्यम् एॗवात्मा᳘ वै᳘ यज्ञ᳘स्य य᳘जमा᳘नो᳘ ऽङ्गा᳘न्य् ऋत्वि᳘जो य᳘त्र वा᳘ आ᳘त्मा᳘ पूतः᳘ पूता᳘नि तत्रा᳘ङ्गा᳘न्य् उभ᳘य एव᳘ पुन᳘त उभ᳘ये पा᳘प्मा᳘नम् अ᳘पघ्नते त᳘स्मा᳘द् अ᳘प प्रदा᳘नं प्रदा᳘य यजयित᳘व्यम् एवे᳘ति ॥  
## १८
पितृलोकं᳘ वा᳘ एॗते ऽन्व᳘वयन्ति ॥  
ये᳘ द᳘क्षिणे ऽग्नौ᳘ च᳘रन्त्य् आ᳘ज्या᳘हुतिं᳘ जुहोति यज्ञो᳘ वा᳘ आ᳘ज्यं यज्ञा᳘द् एव᳘ यज्ञे᳘ प्र᳘तितिष्ठन्ति ॥  
## १९
स᳘ जुहोति ॥  
ये᳘ समा᳘नाः᳘ स᳘मनसः पित᳘रो यमरा᳘ज्ये ते᳘षां᳘ लोकः᳘ स्वधा᳘ न᳘मो यज्ञो᳘ देवे᳘षु कल्पता᳘म् इ᳘ति पित्क़्;न् एव᳘ यमे᳘ प᳘रिददा᳘त्य् अ᳘थो पितृलोक᳘म् एव᳘ जयति स᳘र्वे यज्ञोपवीता᳘नि कृत्वो᳘त्तरम् अग्नि᳘म् उपसमा᳘यन्त्य् अयं᳘ वै᳘ लोक᳘ उ᳘त्तरो ऽग्नि᳘र् अस्मि᳘न्न् एव᳘ लोके᳘ प्र᳘तितिष्ठन्त्य् आ᳘ज्या᳘हुतिं᳘ जुहोति य᳘ज्ञो᳘ वा᳘ आ᳘ज्यं यज्ञा᳘द् एव᳘ यज्ञे᳘ प्र᳘तितिष्ठन्ति ॥  
## २०
स᳘ जुहोति ॥  
ये᳘ समा᳘नाः᳘ स᳘मनसो जीवा᳘ जीवे᳘षु मा᳘मकाः᳟॥  
तेषाᳫं᳘ श्री᳘र् म᳘यि कल्पता᳘म् अस्मिं᳘ लोके᳘ शतᳫं᳘ स᳘मा᳘ इ᳘ति स्वा᳘ना᳘म् एव᳘ श्रि᳘यम् अ᳘वरुन्द्धे᳘ ऽथो ज्योग्जीवा᳘तुम् एॗवैषु दधा᳘ति प᳘यः समन्वा᳘रब्धेषु जुहोति प्रा᳘णो᳘ वा᳘ अ᳘न्नं प᳘यः प्रा᳘ण᳘ एॗवान्ना᳘द्ये ऽन्ततः᳘ प्र᳘तितिष्ठन्ति ॥  
## २१
स᳘ जुहोति ॥  
द्वे᳘ सृती᳘ अशृणवं पित्क़्णा᳘म् अह᳘म् इ᳘ति द्वे᳘ वा᳘व᳘ सृती᳘ इ᳘त्य् आ᳘हुर् देवा᳘नां᳘ चैव᳘ पित्क़्णां᳘ चे᳘ति ता᳘भ्या᳘म् इदं᳘ वि᳘श्वम् ए᳘जत् स᳘मेती᳘ति ता᳘भ्याᳫंॗ होदᳫं᳘ सर्व᳘म् ए᳘जत् समे᳘ति य᳘द् अन्तरा᳘ पित᳘रं मा᳘त᳘रं चे᳘त्य् असौ᳘ वै᳘ पिॗतेयं᳘ माॗताभ्या᳘म् एव᳘ पित्क़्;न् देवलोक᳘म् अ᳘पिनयत्य् एका᳘की᳘ हुतोच्छिष्टं᳘ भक्षयत्य् एकॗधैव᳘ श्रि᳘यम् आ᳘त्म᳘न् धत्ते श्री᳘र् हि᳘ प᳘यः ॥  
## २२
स᳘ भक्षयति ॥  
इदᳫं᳘ हविः᳘ प्रज᳘ननं मे अस्त्व् इ᳘ति प्रज᳘ननᳫं हि᳘ य᳘दि प᳘यो य᳘दि सो᳘मो द᳘शवीरम् इ᳘ति प्रा᳘णा᳘ वै᳘ द᳘श वीराः᳘ प्रा᳘णा᳘न् एॗवात्म᳘न् धत्ते स᳘र्वगणम् इ᳘त्य् अ᳘ङ्गा᳘नि वै᳘ स᳘र्वे गणा᳘ अ᳘ङ्गा᳘न्य् एॗवात्म᳘न् धत्ते स्वस्त᳘य आ᳘त्मसनी᳘त्य् आ᳘त्मा᳘नम् एव᳘ सनोति प्रजा᳘सनी᳘ति प्रजा᳘म् एव᳘ सनोति पशुसनी᳘ति पशून् एव᳘ सनोति लोकसनी᳘ति लोका᳘य वै᳘ यजते न᳘मेव᳘ जयत्य् अभयसनी᳘ति स्वर्गो᳘ वै᳘ लोको᳘ ऽभयᳫं स्वर्ग᳘ एव᳘ लोॗके ऽन्ततः᳘ प्र᳘तितिष्ठत्य् अग्निः᳘ प्रजां᳘ बहुलां᳘ मे करोत्व् अ᳘न्नं प᳘यो रे᳘तो ऽस्मा᳘सु धत्ते᳘ति त᳘द् य᳘ एॗवैनम् एते᳘ या᳘ज᳘यन्ति ता᳘न् एत᳘द् आ᳘हैत᳘न् म᳘यि स᳘र्वं धत्ते᳘ति हि᳘रण्येन मा᳘र्जयन्ते ऽमृ᳘तं वै᳘ हि᳘रण्यम् अमृ᳘त एॗवान्ततः प्र᳘तितिष्ठन्ति ॥  