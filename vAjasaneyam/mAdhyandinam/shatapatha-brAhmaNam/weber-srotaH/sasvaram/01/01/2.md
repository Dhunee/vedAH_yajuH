+++
title = "२"

+++
## ०१
अ᳘थ शू᳘र्पं चाग्निहोत्रह᳘वणीं चा᳘दत्ते॥  
क᳘र्मणो वां वे᳘षाय वामि᳘ति यज्ञो वै क᳘र्म यज्ञा᳘य हि त᳘स्मादाह क᳘र्मणो वामि᳘ति वे᳘षाय वामि᳘ति वे᳘वेष्टीव हि᳘ यज्ञम्॥  
## ०२
अ᳘थ वा᳘चं यछति॥  
वाग्व᳘इ यज्ञो᳘ ऽविक्षुब्धो यज्ञं᳘ तनवा इत्य᳘थ प्र᳘तपति प्र᳘त्युष्टं र᳘क्षः प्र᳘त्युष्टा अ᳘रातयो नि᳘ष्टप्तं र᳘क्षो नि᳘ष्टप्ता अ᳘रातय इ᳘ति वा॥  
## ०३
देवा᳘ ह वै᳘ यज्ञं᳘ तन्वानाः᳟᳟॥  
ते ऽसुररक्षसे᳘भ्य आसङ्गा᳘द्बिभया᳘ञ्चक्रुस्त᳘द्यज्ञमुखा᳘देॗवैत᳘न्नाष्ट्रा र᳘क्षांस्यतो᳘ ऽपहन्ति॥  
## ०४
अ᳘थ प्रै᳘ति॥  
उर्व᳘न्त᳘रिक्षम᳘न्वेमी᳘त्यन्त᳘रिक्षं वा अ᳘नु र᳘क्षश्चरत्यमूल᳘मुभय᳘तः प᳘रिछिन्नं य᳘थायम् पु᳘रुषो ऽमूल᳘ उभय᳘तः प᳘रिछिन्नो ऽन्त᳘रिक्षमनुच᳘रति तद्ब्र᳘ह्मणै᳘वैत᳘दन्तरिक्षमभ᳘यमनाष्ट्रं᳘ कुरुते॥  
## ०५
स वा अ᳘नस एव᳘ गृह्णीयात्॥  
अ᳘नो ह वा अ᳘ग्रे पॗश्चेव वा᳘ इदं य᳘छालᳫं स यदेवा᳘ग्रे त᳘त्करवाणि᳘ति त᳘स्माद᳘नस एव᳘ गृह्णीयात्॥  
## ०६
भूमा वा अ᳘नः॥  
भूमा हि वा अ᳘नस्त᳘स्माद्यदा᳘ बहु भ᳘वत्यनोवाह्य᳘मभूदि᳘त्याहुस्त᳘द्भूमा᳘नमेॗवैतदु᳘पैति त᳘स्माद᳘नस एव᳘ गृह्णीयात्॥  
## ०७
यज्ञो वस᳘न्ति न᳘ कौष्ट᳘स्य न᳘ कुम्भ्यै भ᳘स्त्रायै ह स्म᳘ऽर्षयो गृ᳘ह्णन्ति तद्वृ᳘षीन्प्रति भ᳘स्त्रायै य᳘जूंष्यासुस्ता᳘न्येत᳘र्हि प्रा᳘कृतानि यज्ञाद्यज्ञं नि᳘र्मिमा [^1] इ᳘ति त᳘स्माद᳘नस एव᳘ गृह्णीयात्॥  

[^1]: निर्ममै Sây.B. निर्ममे Sây. A.C. but निर्मिमा ३.१.२१.

## ०८
उॗतो पात्र्यै᳘ गृआ᳘मु त᳘र्ह्यव᳘स्तादुपो᳘ह्य [^2] गृह्णीयाद्य᳘तो युन᳘जाम त᳘तो वि᳘मुञ्च्चन्ति॥ 

[^2]: °र्ह्यधधस्तादु० Sây

## ०९
त᳘स्य वा᳘ एतस्या᳘नसः॥  
अग्नि᳘रेव धू᳘रग्निर्हि वै धूर᳘थ य᳘ ऽएनद्व᳘हन्त्यग्नि᳘दग्धमिवैषां व᳘हम् भवत्य᳘थ य᳘ज्जघ᳘नेन कस्तम्भीम् प्र᳘ उगं वे᳘दिरेॗवास्य सा᳘ नीड᳘ एव᳘ हविर्धा᳘नम्॥  
## १०
स धु᳘रमभि᳘मृशति॥  
धू᳘रसि धू᳘र्व धू᳘र्वन्तं धू᳘र्वॗ तं यो ऽस्मान्धू᳘र्वति तं᳘ धूर्वयं᳘ वयं धू᳘र्वाम इ᳘त्यग्निर्वा᳘ एष धु᳘र्यस्त᳘मेत᳘दत्येष्य᳘न्भवति हवि᳘र्ग्रहिष्यंस्त᳘स्माएॗवैतान्नि᳘ह्नुते त᳘थो हैनमेॗषो ऽतिय᳘न्तमग्निर्धु᳘र्यो न᳘ हिनस्ति॥  
## ११
त᳘द्ध स्मैतदा᳘रुणिराह॥  
अधर्मासशो वा᳘ अह᳘ᳫं᳘ सप᳘त्नान्धूर्वामी᳘त्येत᳘द्ध स्म स त᳘दॗभ्याह॥ 
## १२
अ᳘थ जघ᳘नेन कस्तम्भी᳘मीषा᳘मभिमृ᳘श्य जपति॥  
देवा᳘नामसि व᳘ह्नितमᳫं स᳘स्नितमम् प᳘प्रितमं जु᳘ष्टतमं देवहू᳘तमम् । अ᳘ह्रुतमसि हविर्धा᳘नं दृ᳘ᳫं᳘हस्व मा᳘ ह्वारित्य᳘न एॗवैतदु᳘पस्तौत्यु᳘पस्तुताद्ध्रातम᳘नसो [^3] हवि᳘र्गृह्णानी᳘ति मा᳘ ते यज्ञ᳘पतिर्ह्वार्षीदि᳘ति य᳘जमानो वै᳘ यज्ञ᳘पतिस्तद्य᳘जमानायैॗवैतदुह्वलामा᳘शास्ते॥  

[^3]: °ताद्रात᳘० MBC. °ताद्ध्रात° Sây. which reading I now prefer. see ४.३.१८

## १३
अथा᳘क्रमते॥  
वि᳘ष्णुस्त्वा क्रमतामि᳘ति यज्ञो वै वि᳘ष्णुः स᳘ देवे᳘भ्य इमां वि᳘क्रान्तिं वि᳘चक्रमेॗ यैषामियं वि᳘क्रान्तिरिद᳘मेव᳘ प्रथमे᳘न पदे᳘न पस्पारा᳘थेद᳘मन्त᳘रिक्षं द्विती᳘येनदि᳘वमुत्तमे᳘नैता᳘म्वेॗवैष᳘ एत᳘स्मै वि᳘ष्णुर्यज्ञो वि᳘क्रान्तिं वि᳘क्रमते॥  
## १४
अ᳘थ प्रे᳘क्षते॥  
उरु वा᳘ताये᳘ति प्राणो वै वा᳘तस्तद्ब्र᳘ह्मणैवैत᳘त्प्राणा᳘य वा᳘तायोरुगायं᳘ कुरुते॥  
## १५
अथा᳘पास्यति॥  
अ᳘पहतं र᳘क्ष इ᳘ति यद्य᳘त्र कि᳘ञ्चिदापन्नम् भ᳘वति य᳘द्युॗ नाॗभ्येव᳘ मृशेत्त᳘न्नाष्ट्रा᳘ एॗवैतद्र᳘क्षाᳫं स्यतो᳘ ऽपहन्ति॥  
## १६
अ᳘थाभि᳘पद्यते॥  
य᳘छन्ताम् पञ्च᳘ति प᳘ञ्च वा᳘ इमा᳘ अङ्गु᳘लयः पा᳘ङ्क्तो वै᳘ यज्ञस्त᳘द्यज्ञ᳘मेॗवैतद᳘त्र दधाति॥  
## १७
अ᳘थ गृह्णाति॥  
देव᳘स्य त्वा सवितुः᳘ प्रसॗवे ऽश्वि᳘नोर्बाहु᳘भ्याम् पूष्णो ह᳘स्ताभ्याम् अग्न᳘ये जु᳘ष्टं गृह्णामी᳘ति सविता वै᳘ देवा᳘नाम् प्रसविता त᳘त्सवितृ᳘प्रसूत एॗवैत᳘द्गृह्णात्यश्वि᳘नोर्बाहु᳘भ्यामि᳘त्यश्वि᳘नावध्वर्यू᳘ पूष्णो ह᳘स्ताभ्यामि᳘ति पूषा᳘ भागदुघो᳘ ऽशनम् पाणि᳘भ्यामुपनिधाता᳘ सत्यं᳘ देवा अ᳘न्तम्मनुॗष्यास्त᳘त्सत्ये᳘नैॗवैत᳘द्गृह्णाति॥  
## १८
अ᳘थ देव᳘ताया आ᳘दिशति॥  
स᳘र्वा ह वै᳘ देव᳘ता अध्वर्यु᳘ᳫं᳘ हवि᳘र्गृहीष्य᳘न्तमु᳘पतिष्ठन्ते म᳘म ना᳘म ग्रहीष्यति म᳘म ना᳘म ग्रहीष्यती᳘ति ता᳘भ्य एॗवैत᳘त्सह᳘ सतीभ्यो᳘ ऽसमदं करोति॥  
## १९
य᳘द्वेव᳘ देव᳘ताया आदिश᳘ति॥  
या᳘वतीभ्यो ह वै᳘ देव᳘ताभ्यो हवीं᳘षि गृह्य᳘न्त ऋण᳘मु {??} हैव तास्ते᳘न मन्यन्ते य᳘दस्मै तंका᳘मᳫं समर्ध᳘येयुर्यत्काम्या᳘ गृह्णा᳘ति त᳘स्माद्वै᳘ देव᳘ताय्: आ᳘दिशत्येव᳘मेव᳘ यथापूर्व᳘ᳫं᳘ हवीं᳘षि गृहीत्वा॥  
## २०
अ᳘थाभि᳘मृशति॥  
भूता᳘य त्वा ना᳘रातय इ᳘ति तद्य᳘त एव᳘ गृह्णा᳘ति त᳘देॗवैतत्पु᳘नरा᳘प्याययति॥  
## २१
अ᳘थ प्राङ्प्रे᳘क्षते॥  
स्व᳘रभिवि᳘ख्येषमि᳘ति प᳘रिवृतमिव वा᳘ एतद᳘नो भवति त᳘दस्यैतच्च᳘क्षुः पाप्म᳘गृहीतमिव भवति यज्ञो वै स्व᳘र᳘हर्देवाः सू᳘र्यस्तत्स्व᳘रेॗवैतद᳘तो भिवि᳘पश्यति॥  
## २२
अथा᳘वरोहति॥  
दृ᳘ᳫं᳘हन्तां दु᳘र्याः पृथिव्यामि᳘ति गृहा वै दु᳘र्यास्ते᳘ हेत᳘ ईश्वरो᳘ गृहा य᳘जमानस्यॗ यो ऽस्यैॗषो ऽध्वर्यु᳘र्यज्ञे᳘न च᳘रति त᳘म् प्रय᳘न्तम᳘नु प्र᳘च्योतोस्त᳘स्येश्वरः कु᳘लं वि᳘क्षोब्धोस्ता᳘नेॗवैत᳘दस्या᳘म् पृथिव्यां᳘ दृंहति त᳘थाॗ नानुप्र᳘च्यवन्ते त᳘था न वि᳘क्षोभन्ते त᳘स्मादाह दृ᳘ᳫं᳘हन्तां दु᳘र्याः पृथिव्यामित्य᳘थ प्रै᳘त्युर्व᳘न्त᳘रिक्षम᳘न्वेमी᳘तिॗ सो ऽसा᳘वेव ब᳘न्धुः॥  
## २३
स य᳘स्य गा᳘र्हपत्ये हवीं᳘षि श्रप᳘यन्ति॥  
गा᳘र्हपत्ये त᳘स्य पा᳘त्राणि स᳘ᳫं᳘सादयन्ति जघ᳘नेनो त᳘र्हि गा᳘र्हपत्यᳫं सादयेद्य᳘स्याहवनी᳘ये हवीं᳘षि श्रप᳘यन्त्याहवनी᳘ये त᳘स्य पा᳘त्राणि स᳘ᳫं᳘सादयन्ति जघ᳘नेनो त᳘र्ह्याहवनी᳘यᳫं सादयेत्पृथिव्या᳘स्त्वा ना᳘भौ सादयामी᳘ति म᳘ध्यं वै ना᳘भिर्म᳘ध्यम᳘भयं त᳘स्मादाह पृथिव्या᳘स्त्वा ना᳘भौ सादयामीत्य᳘दित्या उप᳘स्थ इ᳘त्युप᳘स्थ ऽइवैनदभार्षुरि᳘ति वा᳘ आहुर्यत्सु᳘गुप्तं गोपाय᳘न्ति त᳘स्मादाहा᳘दित्या उप᳘स्थ इत्य᳘ग्ने हव्यं᳘ रक्षे᳘ति त᳘दग्न᳘ये चैॗवैत᳘द्धविः᳘ परिद᳘दाति गु᳘प्त्या अस्यै᳘ च पृथिव्यै त᳘स्मादाहा᳘ग्ने हव्यं᳘ रक्षे᳘ति॥  