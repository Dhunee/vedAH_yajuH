+++
title = "३"

+++


## ०१
<details><summary>मूलम् - श्रीधरादि</summary>

य᳘त्ति᳘स्रो ऽनुष्टु᳘भो भ᳘वन्ति॥  
त᳘स्माद᳘श्वस्त्रिभिस्ति᳘ष्ठंस्तिष्ठति यच्च᳘तस्रो गाय᳘त्र्यस्त᳘स्माद᳘श्वः स᳘र्व्वैः पद्भिः᳘ प्प्रतिद᳘धत्प᳘लायते परमम्वा᳘ ऽएतच्छ᳘न्दो य᳘दनुष्टु᳘प्परमो᳘ ऽश्वः पशूना᳘म्परम᳘श्चतुष्टोम स्तो᳘मानाम्परमे᳘णै᳘वैनम्परम᳘तां गमयति॥
</details>

## ०२
<details><summary>मूलम् - श्रीधरादि</summary>

श᳘क्वर्य्यः पृष्ठ᳘म्भवन्ति॥  
(न्त्य) अन्य᳘दन्यच्छ᳘न्दो᳘ ऽन्ये ऽन्ये हि स्तो᳘माः क्रिय᳘न्ते यच्छ᳘क्वर्य्यः पृष्ठम्भ᳘वन्त्य᳘श्वस्यैव᳘ सर्व्वत्वा᳘य॥
</details>

## ०३
<details><summary>मूलम् - श्रीधरादि</summary>

(यै) एकविᳫँ᳭श᳘म्मध्यमम᳘हर्भ्भवति॥  
(त्य) असौ वा᳘ ऽआदित्य᳘ ऽएकविᳫँ᳭शः सो ऽश्वमेधः स्वे᳘नै᳘वैनᳫँ᳭ स्तो᳘मेन स्वा᳘यान्देव᳘तायाम्प्र᳘तिष्ठापयति॥
</details>

## ०४
<details><summary>मूलम् - श्रीधरादि</summary>

व्वामदेव्य᳘म्मैत्रावरुणसाम᳘ भवति॥  
प्प्रजा᳘पतिर्व्वै᳘ व्वामदेव्य᳘म्प्राजापत्यो᳘ ऽश्वः स्व᳘यै᳘वैनन्देव᳘तया स᳘मर्द्धयति॥
</details>

## ०५
<details><summary>मूलम् - श्रीधरादि</summary>

पार्थुरश्मं᳘ ब्रह्मसाम᳘ भवति॥  
रश्मि᳘ना वा ऽअ᳘श्वो यत᳘ ऽईश्वरो वा ऽअश्वो᳘ ऽयतो᳘ ऽधृतो᳘ ऽप्प्रतिष्ठितः प᳘राम्पराव᳘तङ्ग᳘न्तोर्य्य᳘त्पार्थुरश्मं᳘ ब्रह्मसाम भ᳘वत्यश्वस्यैव धृ᳘त्यै॥
</details>

## ०६
<details><summary>मूलम् - श्रीधरादि</summary>

स᳘ङ्कृत्यच्छावाकसाम᳘ भवति॥  
(त्यु) उत्सन्नयज्ञ᳘ ऽइव वा᳘ ऽएष य᳘दश्वमेधः कि᳘म्वा᳘ ह्येत᳘स्य क्रिय᳘ते कि᳘म्वा न यत्स᳘ङ्कृत्यच्छावाकसाम भ᳘वत्य᳘श्वस्यैव᳘ सर्व्वत्वा᳘य स᳘र्व्वस्तोमो ऽतिरात्र᳘ ऽउत्तमम᳘हर्भ्भवति स᳘र्व्वम्वै स᳘र्व्वस्तोमो ऽतिरात्रः स᳘र्व्वमश्वमेधः स᳘व्वस्या᳘प्त्यै स᳘र्व्वस्या᳘वरुद्ध्यै॥
</details>

## ०७
<details><summary>मूलम् - श्रीधरादि</summary>

(द्ध्या ऽए) एकवि᳘ᳫँ᳘शो ऽग्निर्भ्भ᳘वति॥  
(त्ये) एकविᳫँ᳭श स्तो᳘म ऽए᳘कविᳫँ᳭शतिर्य्यू᳘पा य᳘था वा᳘ ऽऋषभा᳘ वा व्वृ᳘षाणो वा सᳫँ᳭स्फुरे᳘रन्नेव᳘मेते स्तो᳘माः स᳘मृच्छन्ते य᳘देकविᳫँ᳭शास्तान्य᳘त्समर्प्प᳘येदा᳘र्तिमा᳘र्च्छेद्य᳘जमानो हन्ये᳘तास्य यज्ञः᳘॥
</details>

## ०८
<details><summary>मूलम् - श्रीधरादि</summary>

(ज्ञो᳘) द्वादश᳘ ऽए᳘वाग्निः᳘ स्यात्॥  
(दे᳘) ए᳘कादश यू᳘पा य᳘द्द्वाद᳘शो ऽग्निर्भ्भ᳘वति द्वा᳘दश मा᳘साः सम्वत्सरः᳘ सम्वत्सर᳘मेव᳘ यज्ञ᳘माप्नोति यदे᳘कादश यू᳘पा व्विराड्वा᳘ ऽएषा स᳘म्मीयते य᳘देकादशि᳘नी त᳘स्यै य᳘ ऽएकादश स्त᳘न ऽए᳘वास्यै स᳘ दुह᳘ ऽए᳘वैनान्ते᳘न॥
</details>

## ०९
<details><summary>मूलम् - श्रीधरादि</summary>

त᳘दाहुः॥  
(र्य्य᳘) य᳘द्द्वाद᳘शो ऽग्निः स्यादे᳘कादश यू᳘पा य᳘था स्थू᳘रिणा याया᳘त्तादृक्तदि᳘त्येकविᳫँ᳭श᳘ ऽए᳘वाग्निर्भ्भ᳘वत्येकविᳫँ᳭श स्तो᳘म ऽए᳘कविᳫँ᳭शतिर्य्यू᳘पास्तद्य᳘था प्प्र᳘ष्टिभिर्य्याया᳘त्तादृक्तत्[[!!]]॥
</details>

## १०
<details><summary>मूलम् - श्रीधरादि</summary>

(च्छि᳘) शि᳘रो वा᳘ ऽएत᳘द्यज्ञ᳘स्य य᳘देकविᳫँ᳭शः[[!!]]॥  
(शो) यो वा᳘ ऽअश्वमेधे त्री᳘णि शीर्षा᳘णि व्वे᳘द शि᳘रो ह रा᳘ज्ञाम्भवत्येकवि᳘ᳫँ᳘शो ऽग्निर्भ्भ᳘वत्येकविᳫँ᳭श स्तो᳘म ऽए᳘कविᳫँ᳭शतिर्य्यू᳘पा ऽएता᳘नि वा᳘ ऽअश्वमेधे त्री᳘णि शीर्षा᳘णि ता᳘नि य᳘ ऽएवम्वे᳘द शि᳘रो ह रा᳘ज्ञाम्भवति यो वा᳘ ऽअश्वमेधे᳘ तिस्रः᳘ ककु᳘दो व्वे᳘द ककु᳘द्ध रा᳘ज्ञां भवत्येकवि᳘ᳫँ᳘शो ऽग्निर्भ्भ᳘वत्येकविᳫँ᳭श स्तो᳘म ऽए᳘कविᳫँ᳭शतिर्य्यू᳘पा ऽएता ऽअश्वमेधे᳘ तिस्रः᳘ ककु᳘दस्ता य᳘ ऽएवम्वे᳘द ककु᳘द्ध रा᳘ज्ञां भवति॥
</details>