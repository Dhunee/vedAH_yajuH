+++
title = "२"

+++
## ०१
परमे᳘ण वा᳘ ऽएष स्तो᳘मेन जित्वा᳘॥  
चतुष्टोमे᳘न कृतेना᳘यानामु᳘त्तरे᳘ ऽहन्नेकविᳫँ᳭शे᳘ प्प्रतिष्ठा᳘याम्प्र᳘तितिष्ठत्येकविᳫँ᳭शा᳘त्प्रतिष्ठा᳘या ऽउ᳘त्तरम᳘हर्ऋतू᳘नन्वा᳘रोहत्यृत᳘वो वै᳘ पृष्ठा᳘न्यृत᳘वः सम्वत्सर᳘ ऽऋतु᳘ष्वेव᳘ सम्वत्सरे प्र᳘तितिष्ठति॥  
## ०२
श᳘क्वर्य्यः पृष्ठ᳘म्भवन्ति॥  
(न्त्य) अन्य᳘दन्यच्छ᳘न्दो᳘ ऽन्ये ऽन्ये वा ऽअ᳘त्र पश᳘व ऽआ᳘लभ्यन्त ऽउ᳘तेव ग्ग्राम्या᳘ ऽउ᳘तेवारण्या यच्छ᳘क्वर्य्यः पृष्ठम्भ᳘वन्त्य᳘श्वस्यैव᳘ सर्व्वत्वा᳘यान्ये᳘ पश᳘व ऽआ᳘लभ्यन्ते᳘ ऽन्ये ऽन्ये हि स्तो᳘माः क्रिय᳘न्ते॥  
## ०३
त᳘दाहुः॥  
(र्नै) नैते स᳘र्व्वे पश᳘वो य᳘दजाव᳘यश्चारण्या᳘श्चैते वै स᳘र्व्वे पश᳘वो य᳘द्गव्या ऽइ᳘ति गव्या᳘नुत्तमे᳘ ऽहन्ना᳘लभत ऽएते वै स᳘र्व्वे पश᳘वो य᳘द्गव्याः स᳘र्व्वानेव᳘ पशूना᳘लभते व्वैश्वदेवा᳘ भवन्ति व्वैश्वदेवो वा ऽअश्वो᳘ ऽश्वस्यैव᳘ सर्व्वत्वा᳘य बहुरूपा᳘ भवन्ति त᳘स्माद्बहुरूपाः᳘ पश᳘वो ना᳘नारूपा भवन्ति त᳘स्मान्ना᳘नारूपाः पश᳘वः॥  
