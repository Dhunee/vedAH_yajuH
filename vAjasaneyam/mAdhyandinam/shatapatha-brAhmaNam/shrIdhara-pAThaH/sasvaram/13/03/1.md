+++
title = "१"

+++
## ०१
प्प्रजा᳘पतेर᳘क्ष्यश्वयत्॥  
(त्त) तत्प᳘रापतत्ततो᳘ ऽश्वः स᳘मभवद्यद᳘श्वयत्तद᳘श्वस्याश्वत्वन्त᳘द्देवा᳘ ऽअश्वमेधे᳘नैव प्प्र᳘त्यदधुरेष᳘ ह वै᳘ प्प्रजा᳘पतिᳫँ᳭ स᳘र्व्वङ्करोति᳘ यो ऽश्वमेधे᳘न य᳘जते स᳘र्व्व ऽएव᳘ भवति स᳘र्व्वस्य वा᳘ ऽएषा प्प्रा᳘यश्चित्तिः स᳘र्व्वस्य भेषजᳫँ᳭ स᳘र्व्वम्वा᳘ ऽएते᳘न पाप्मा᳘नन्देवा᳘ ऽअतरन्न᳘पि वा᳘ ऽएते᳘न ब्रह्महत्या᳘मतरंस्त᳘रति स᳘र्व्वम्पाप्मा᳘नन्त᳘रति ब्रह्महत्यां᳘ यो ऽश्वमेधे᳘न य᳘जते॥  
## ०२
(त ऽउ᳘) उ᳘त्तरम्वै त᳘त्प्रजा᳘पतेर᳘क्ष्यश्वयत्॥  
(त्त᳘) त᳘स्मादुत्तरतो᳘ ऽश्वस्यावद्य᳘न्ति दक्षिण᳘तो ऽन्ये᳘षाम्पशूना᳘म्॥  
## ०३
(म्वै) व्वैतसः क᳘टो भवति॥  
(त्य) अप्सु᳘योनिर्व्वा ऽअ᳘श्वो ऽप्सुजा᳘ व्वेतसः स्व᳘यै᳘वैनं यो᳘न्या स᳘मर्द्धयति॥  
## ०४
चतुष्टोम स्तो᳘मो भवति॥  
सरड्वा ऽअ᳘श्वस्य सक्थ्या᳘बृहत्त᳘द्देवा᳘श्चतुष्टोमे᳘नैव स्तो᳘मेन प्प्र᳘त्यदधुर्य्य᳘च्चतुष्टोम स्तो᳘मो भ᳘वत्य᳘श्वस्यैव᳘ सर्व्वत्वा᳘य स᳘र्व्वस्तोमो ऽतिरात्र᳘ ऽउत्तमम᳘हर्भवति स᳘र्व्वम्वै स᳘र्व्वस्तोमो ऽतिरात्रः स᳘र्व्वमश्वमेधः स᳘र्व्वस्या᳘प्त्यै स᳘र्व्वस्या᳘वरुद्ध्यै॥  
