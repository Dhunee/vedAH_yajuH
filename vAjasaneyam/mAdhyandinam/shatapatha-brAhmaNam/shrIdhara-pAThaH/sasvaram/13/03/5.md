+++
title = "५"

+++


## ०१
<details><summary>मूलम् - श्रीधरादि</summary>

स᳘र्व्वेषु वै᳘ लोके᳘षु॥  
मृत्य᳘वो ऽन्वा᳘यत्तास्ते᳘भ्यो यदा᳘हुतीर्न्न᳘ जुहुया᳘ल्लोके᳘ लोक ऽएनं मृत्यु᳘र्व्विन्देद्य᳘न्मृत्यु᳘भ्य ऽआ᳘हुतीर्ज्जुहो᳘ति लोके᳘ लोक ऽएव᳘ मृत्युम᳘पजयति॥
</details>

## ०२
<details><summary>मूलम् - श्रीधरादि</summary>

त᳘दाहुः॥  
(र्य्य᳘) य᳘दमु᳘ष्मै स्वा᳘हा ऽमु᳘ष्मै स्वाहे᳘ति जु᳘ह्वत्सञ्च᳘क्षीत बहुम्मृत्यु᳘ममि᳘त्रङ्कुर्व्वीत[[!!]] मृत्य᳘व ऽआत्मा᳘नम᳘पिदध्यादि᳘ति मृत्य᳘वे स्वाहेत्ये᳘कस्मा ऽएवै᳘कामा᳘हुतिं जुहोत्ये᳘को ह वा᳘ ऽअमु᳘ष्मिंल्लोके᳘ मृत्यु᳘रशना᳘यैव त᳘मे᳘वामु᳘ष्मिंल्लोके᳘ ऽपजयति॥
</details>

## ०३
<details><summary>मूलम् - श्रीधरादि</summary>

ब्रह्महत्या᳘यै स्वाहे᳘ति द्विती᳘यामा᳘हुतिञ्जुहोति॥  
(त्य᳘) अ᳘मृत्युर्ह वा᳘ ऽअन्यो᳘ ब्रह्महत्या᳘यै मृत्यु᳘रेष᳘ ह वै᳘ साक्षा᳘न्मृत्युर्य्य᳘द्ब्रह्महत्या᳘ साक्षा᳘देव᳘ मृत्युम᳘पजयति॥ (अर्द्धः प्रपाठकः ॥कण्डिकाः॥५९॥)
</details>

## ०४
<details><summary>मूलम् - श्रीधरादि</summary>

(त्ये) एता᳘ᳫँ᳘ ह वै᳘ मुण्डिभ᳘ ऽऔदन्यः᳘॥  
(न्यो᳘) ब्रह्महत्या᳘यै प्प्रा᳘यश्चित्तिम्विदा᳘ञ्चकार य᳘द्ब्रह्महत्या᳘या ऽआ᳘हुतिं जुहो᳘ति मृत्यु᳘मेवा᳘हुत्या तर्प्पयित्वा᳘ परिपा᳘णङ्कृत्वा᳘ ब्रह्मघ्ने᳘ भेषज᳘ङ्करोति त᳘स्माद्य᳘स्यै᳘षा ऽश्वमेध ऽआ᳘हुतिर्हूयते᳘ ऽपि᳘ यो ऽस्यापरी᳘षु प्प्रजा᳘याम्ब्राह्मणᳫँ᳭ ह᳘न्ति त᳘स्मै भेषज᳘ङ्करोति॥
</details>