+++
title = "४"

+++


## ०१
<details><summary>मूलम् - श्रीधरादि</summary>

स᳘र्व्वाभ्यो वै᳘ देव᳘ताभ्यो᳘ ऽश्व ऽआ᳘लभ्यते॥  
य᳘त्प्राजापत्य᳘ङ्कुर्य्याद्या᳘ देव᳘ता ऽअ᳘पिभागास्ता᳘ भागधे᳘येन᳘ व्य᳘र्द्धयेच्छा᳘दन्दद्भिर᳘वकां दन्तमूलैरित्या᳘ज्यमवदा᳘नी कृत्वा᳘ प्रत्याख्या᳘यन्देव᳘ताभ्य ऽआ᳘हुतीर्ज्जुहोति या᳘ ऽएव᳘ देव᳘ता ऽअ᳘पिभागास्ता᳘ भागधे᳘येन स᳘मर्द्धयत्यरण्ये ऽनू᳘च्यान्हुत्वा᳘ द्यावापृथि᳘व्यामुत्तमामा᳘हुतिं जुहोति द्या᳘वापृथिव्योर्वै स᳘र्व्वा देव᳘ताः प्र᳘तिष्ठितास्ता᳘ ऽए᳘वैत᳘त्प्रीणाति देवासुराः सं᳘यत्ता ऽआस᳘न्॥
</details>

## ०२
<details><summary>मूलम् - श्रीधरादि</summary>

(सं᳘स्ते) ते ऽब्रुवन्॥  
(न्न) अग्न᳘यः स्विष्टकृतो᳘ ऽश्वस्य व्वय᳘मुद्धारमु᳘द्धरामहै तेना᳘सुरानभि᳘भविष्याम ऽइ᳘ति ते लो᳘हितमु᳘दहरन्त भ्रातृव्याभिभूत्यै य᳘त्स्विष्टकृ᳘द्भ्यो लो᳘हितञ्जुहो᳘ति भ्रातृव्याभिभूत्यै भ᳘वत्यात्म᳘ना प᳘रा ऽस्य द्विषन्भ्रा᳘तृव्यो भवति य᳘ ऽएवम्वे᳘द॥
</details>

## ०३
<details><summary>मूलम् - श्रीधरादि</summary>

गोमृगकण्ठे᳘न प्प्रथमामा᳘हुतिञ्जुहोति॥  
पश᳘वो वै᳘ गोमृगा᳘ रुद्रः᳘ स्विष्टकृ᳘त्पशू᳘नेव᳘ रुद्रा᳘दन्त᳘र्द्दधाति त᳘स्माद्य᳘त्रै᳘षा ऽश्वमेध ऽआ᳘हुतिर्हूय᳘ते न त᳘त्र रुद्रः᳘ पशू᳘नभि᳘मन्यते॥
</details>

## ०४
<details><summary>मूलम् - श्रीधरादि</summary>

(ते ऽश्व) अश्वशफे᳘न द्विती᳘यामा᳘हुतिञ्जुहोति॥  
पश᳘वो वा ऽए᳘कशफा रुद्रः᳘ स्विष्टकृ᳘त्पशू᳘नेव᳘ रुद्रा᳘दन्त᳘र्द्दधाति त᳘स्माद्य᳘त्रै᳘षा ऽश्वमेध ऽआ᳘हुतिर्हूय᳘ते न त᳘त्र रुद्रः᳘ पशू᳘नभि᳘मन्यते ॥
</details>

## ०५
<details><summary>मूलम् - श्रीधरादि</summary>

(ते ऽय) अयस्म᳘येन चरु᳘णा तृती᳘यामा᳘हुतिञ्जुहोति॥  
(त्या) आय᳘स्यो वै᳘ प्प्रजा᳘ रुद्रः᳘ स्विष्टकृ᳘त्प्रजा᳘ ऽएव᳘ रुद्रा᳘दन्त᳘र्द्दधाति त᳘स्माद्य᳘त्रै᳘षा ऽश्वमेध ऽआ᳘हुतिर्हूय᳘ते न त᳘त्र रुद्रः᳘ प्प्रजा᳘ ऽअभि᳘मन्यते॥
</details>