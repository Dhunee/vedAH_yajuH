+++
title = "२"

+++


## ०१
<details><summary>मूलम् - श्रीधरादि</summary>

रा᳘जा वा᳘ ऽएष᳘ यज्ञा᳘नां य᳘दश्वमेधः[[!!]]॥  
(घो) य᳘जमानो᳘ वा ऽअश्वमेधो य᳘जमानो यज्ञो यद᳘श्वे पशू᳘न्नियुन᳘क्ति यज्ञ᳘ ऽएव त᳘द्यज्ञमा᳘रभते॥
</details>

## ०२
<details><summary>मूलम् - श्रीधरादि</summary>

(ते ऽश्वं) अ᳘श्वन्तूपर᳘ङ्गोमृगमि᳘ति॥  
ता᳘न्मध्यमे यू᳘प ऽआ᳘लभते सेनामुख᳘मे᳘वास्यैते᳘न स᳘ᳫँ᳘श्यति त᳘स्माद्रा᳘ज्ञः सेनामुख᳘म्भीष्मम्भा᳘वुकम्॥
</details>

## ०३
<details><summary>मूलम् - श्रीधरादि</summary>

(कङ्कृ) कृष्ण᳘ग्ग्रीवमाग्नेय᳘ᳫँ᳘ ररा᳘टे पुर᳘स्तात्॥  
(त्पू) पूर्व्वाग्नि᳘मेव तं᳘ कुरुते त᳘स्माद्रा᳘ज्ञः पूर्व्वाग्निर्भ्भा᳘वुकः॥
</details>

## ०४
<details><summary>मूलम् - श्रीधरादि</summary>

सारस्वती᳘म्मेषी᳘मध᳘स्ताद्ध᳘न्वोः॥  
स्त्री᳘रेव त᳘दनुगाः᳘ कुरुते त᳘स्मात्स्त्रि᳘यः पुᳫँ᳭सो᳘ ऽनुवर्त्मानो भा᳘वुकाः॥
</details>

## ०५
<details><summary>मूलम् - श्रीधरादि</summary>

(ऽ) आश्विना᳘वधो᳘रामौ बाह्वोः᳘॥  
(र्बा) बाह्वो᳘रेव ब᳘लन्धत्ते त᳘स्माद्रा᳘जा बाहुबली भा᳘वुकः॥
</details>

## ०६
<details><summary>मूलम् - श्रीधरादि</summary>

सौमापौष्ण᳘ᳫँ᳘ श्यामन्ना᳘भ्याम्॥  
(म्प्र) प्प्रतिष्ठा᳘मेव ता᳘ङ्कुरुत ऽइयम्वै᳘ पू᳘षा ऽस्या᳘मेव प्प्र᳘तितिष्ठति॥
</details>

## ०७
<details><summary>मूलम् - श्रीधरादि</summary>

सौर्य्ययामौ᳘ श्वेत᳘ञ्च कृष्ण᳘ञ्च पार्श्व᳘योः॥  
क᳘वचे ऽएव ते᳘ कुरुते त᳘स्माद्रा᳘जा स᳘न्नद्धो व्वी᳘र्य्यङ्करोति[[!!]]॥
</details>

## ०८
<details><summary>मूलम् - श्रीधरादि</summary>

त्वाष्ट्रौ᳘ लोमश᳘सक्थौ सक्थ्योः᳘॥  
(रू) ऊर्व्वो᳘रेव ब᳘लन्धत्ते त᳘स्माद्रा᳘जोरुबली भा᳘वुकः॥
</details>

## ०९
<details><summary>मूलम् - श्रीधरादि</summary>

(को) व्वाय᳘व्यᳫँ᳭ श्वेतम्पु᳘च्छे॥  
(च्छ ऽउ) उत्सेध᳘मेव[[!!]] त᳘ङ्कुरुते त᳘स्मादुत्सेध᳘म्प्रजा᳘ भ᳘ये ऽभिस᳘ᳫँ᳘श्रयन्ती᳘न्द्राय स्वप᳘स्याय व्वेह᳘तं यज्ञ᳘स्य सेन्द्र᳘तायै व्वैष्णवो᳘ व्वामनो᳘ यज्ञो वै व्वि᳘ष्णुर्य्यज्ञ᳘ ऽए᳘वान्ततः प्प्र᳘तितिष्ठति॥
</details>

## १०
<details><summary>मूलम् - श्रीधरादि</summary>

ते वा᳘ ऽएते[[!!]]॥  
प᳘ञ्चदश प᳘र्य्यङ्ग्याः पश᳘वो भवन्ति पञ्चदशो वै व्व᳘ज्रो व्वी᳘र्य्यम्व᳘ज्रो[[!!]] व्व᳘ज्रेणै᳘वैत᳘द्वी᳘र्य्येण य᳘जमानः पुर᳘स्तात्पाप्मा᳘नम᳘पहते॥
</details>

## ११
<details><summary>मूलम् - श्रीधरादि</summary>

प᳘ञ्चदश पञ्चदशो ऽएवे᳘तरेषु॥  
पञ्चदशो वै व्व᳘ज्रो व्वी᳘र्य्यम्व᳘ज्रो[[!!]] व्व᳘ज्रेण᳘वैत᳘द्वी᳘र्य्येण य᳘जमानो ऽभि᳘तः पाप्मा᳘नम᳘पहते॥
</details>

## १२
<details><summary>मूलम् - श्रीधरादि</summary>

त᳘दाहुः॥  
(र) अपा᳘है᳘वैतैः᳘ पाप्मा᳘नᳫँ᳭ हता ऽइत्य᳘कृत्स्नञ्च त्वै᳘ प्रजा᳘पतिᳫँ᳭ सᳫँ᳭स्करो᳘ति[[!!]] न᳘ चेदᳫँ᳭ स᳘र्व्वम᳘वरुन्द्धे॥
</details>

## १३
<details><summary>मूलम् - श्रीधरादि</summary>

सप्त᳘दशैव᳘ पशू᳘न्मध्यमे यू᳘प ऽआ᳘लभेत॥  
सप्तदशो वै᳘ प्रजा᳘पतिः प्रजा᳘पतिरश्वमे᳘धो ऽश्वमेध᳘स्यैवा᳘प्त्यै षो᳘डश षोडशे᳘तरेषु षो᳘डशकलम्वा᳘ ऽइदᳫँ᳭ स᳘र्व्वन्त᳘दिदᳫँ᳭ स᳘र्व्वम᳘वरुन्द्धे॥
</details>

## १४
<details><summary>मूलम् - श्रीधरादि</summary>

ता᳘न्कथमा᳘प्प्रीणीयादि᳘त्याहुः॥  
स᳘मिद्धो ऽअञ्जन्कृ᳘दरम्मतीनामि᳘ति बार्हदुक्थी᳘भिरा᳘प्प्रीणीयाद्बृह᳘दुक्थो[[!!]] ह वै᳘ व्वामदेव्यो᳘ ऽश्वो वा सा᳘मुद्रिर᳘श्वस्याप्प्री᳘र्द्ददर्श ता᳘ ऽएतास्ता᳘भिरे᳘वैनमेतदा᳘प्प्रीणीम ऽइ᳘ति व्वद᳘न्तो न त᳘था कुर्य्याज्जामदग्नी᳘भिरेवा᳘प्प्रीणीयात्प्रजा᳘पतिर्व्वै᳘ जम᳘दग्निः᳘ सो ऽश्वमेधः स्व᳘यै᳘वैनन्देवतया[[!!]] स᳘मर्द्धयति त᳘स्माज्जामदग्नी᳘भिरेवा᳘प्प्रीणीयात्॥
</details>

## १५
<details><summary>मूलम् - श्रीधरादि</summary>

(त्त) तद्धै᳘के॥  
(क ऽए) एते᳘षाम्प᳘र्य्यङ्ग्याणां ना᳘ना याज्यापुरो ऽनुवा᳘क्याः कुर्व्वन्ति व्विन्दा᳘म ऽएते᳘षाम᳘वित्ये᳘तरेषान्न᳘ कुर्म्म ऽइ᳘ति न त᳘था कुर्य्यात्क्षत्रम्वा ऽअ᳘श्वो व्विडि᳘तरे पश᳘वः प्प्रतिप्प्रति᳘नीᳫँ᳭ हते᳘ प्प्रत्युद्यामि᳘नीं क्षत्रा᳘य व्वि᳘शङ्कुर्व्वन्त्य᳘थो ऽआ᳘युषा य᳘जमानं᳘ व्व्यर्द्धयन्ति[[!!]] ये त᳘था कुर्व्व᳘न्ति त᳘स्मात्प्राजापत्य᳘ ऽएवा᳘श्वो देवदेव᳘त्या ऽइ᳘तरे क्षत्रा᳘यैव तद्वि᳘शङ्कृतानुकराम᳘नुवर्त्मानङ्करोत्य᳘थो ऽआ᳘युषैव य᳘जमानᳫँ᳭ स᳘मर्द्धयति॥
</details>

## १६
<details><summary>मूलम् - श्रीधरादि</summary>

हिरण्मयो᳘ ऽश्वस्य शासो भ᳘वति॥  
लोहम᳘याः प᳘र्य्यङ्ग्याणामायसा ऽइ᳘तरेषाञ्ज्यो᳘तिर्व्वै हि᳘रण्यᳫँ᳭ राष्ट्र᳘मश्वमेधो ज्यो᳘तिरेव त᳘द्द्राष्ट्रे᳘ दधात्य᳘थो हिरण्यज्योति᳘षैव य᳘जमानः स्वर्ग्गं᳘ लोक᳘मेत्य᳘थो ऽअनूकाश᳘मेव त᳘ङ्कुरुते स्वर्ग्ग᳘स्य लोक᳘स्य स᳘मष्ट्यै॥
</details>

## १७
<details><summary>मूलम् - श्रीधरादि</summary>

(ष्ट्या ऽअ᳘) अ᳘थो क्षत्रम्वा ऽअ᳘श्वः॥  
क्षत्र᳘स्यैत᳘द्रूपं यद्धि᳘रण्यं क्षत्र᳘मेव त᳘त्क्षत्रे᳘ण स᳘मर्द्धयति॥
</details>

## १८
<details><summary>मूलम् - श्रीधरादि</summary>

(त्य᳘) अ᳘थ य᳘ल्लोहम᳘याः प᳘र्य्यङ्ग्याणाम्॥  
य᳘था वै राज्ञो᳘ ऽराजानो राजकृ᳘तः सूतग्ग्राम᳘ण्य[[!!]] ऽएवम्वा᳘ ऽएते᳘ ऽश्वस्य यत्प᳘र्य्यङ्ग्या ऽएव᳘मु वा᳘ ऽएतद्धि᳘रण्यस्य य᳘ल्लोहᳫँ᳭ स्वे᳘नै᳘वैनांस्त᳘द्रूपे᳘ण स᳘मर्द्धयति॥
</details>

## १९
<details><summary>मूलम् - श्रीधरादि</summary>

(त्य᳘) अ᳘थ य᳘दायसा ऽइ᳘तरेषाम्॥  
(म्वि) व्विड्वा ऽइ᳘तरे पश᳘वो व्वि᳘श ऽएत᳘द्रूपं[[!!]] यद᳘यो व्वि᳘शमेव त᳘द्विशा स᳘मर्द्धयति व्वैतस᳘ ऽइटसून᳘ ऽउत्तरतो᳘ ऽश्वस्या᳘वद्यन्त्या᳘नुष्टुभो वा ऽअ᳘श्व ऽआ᳘नुष्टुभैषा दिक्स्वा᳘यामे᳘वैनन्त᳘द्दिशि᳘ दधात्य᳘थ य᳘द्वैतस᳘ ऽइटसू᳘ने ऽप्सु᳘योनिर्व्वा ऽअ᳘श्वो ऽप्सुजा᳘ व्वेतसः स्व᳘यै᳘वैनं यो᳘न्या स᳘मर्द्धयति॥
</details>