+++
title = "८"

+++


## ०१
<details><summary>मूलम् - श्रीधरादि</summary>

देवा वा ऽउ᳘दञ्चः॥  
स्वर्गं᳘ लोकन्न प्प्रा᳘जानंस्तम᳘श्वः प्रा᳘जानाद्यद᳘श्वेनो᳘दञ्चो य᳘न्ति स्वर्ग्ग᳘स्य लोक᳘स्य प्प्र᳘ज्ञात्यै व्वा᳘सो ऽधिवासᳫँ᳭ हि᳘रण्यमित्य᳘श्वायो᳘पस्तृणन्ति य᳘था᳘ नान्य᳘स्मै पश᳘वे त᳘स्मिन्नेनम᳘धि सं᳘ज्ञपयन्त्यन्यै᳘रे᳘वैनन्त᳘त्पशु᳘भिर्व्व्या᳘कुर्व्वन्ति॥
</details>

## ०२
<details><summary>मूलम् - श्रीधरादि</summary>

घ्न᳘न्ति वा᳘ ऽएत᳘त्पशु᳘म्॥  
य᳘देनᳫँ᳭ संज्ञप᳘यन्ति प्प्राणा᳘य स्वाहा᳘ ऽपाना᳘य स्वा᳘हा व्व्याना᳘य स्वाहे᳘ति संज्ञप्य᳘मान ऽआ᳘हुतीर्ज्जुहोति प्प्राणा᳘ने᳘वास्मिन्नेत᳘द्दधाति त᳘थो हास्यैते᳘न जी᳘वतैव᳘ पशु᳘नेष्ट᳘म्भवति॥
</details>

## ०३
<details><summary>मूलम् - श्रीधरादि</summary>

(त्य᳘) अ᳘म्बे ऽअ᳘म्बिके᳘ ऽम्बालिके॥  
न᳘ मा नयति क᳘श्चने᳘ति प᳘त्नीरुदा᳘नयत्य᳘ह्वतै᳘वैना ऽएतद᳘थो मे᳘ध्या ऽए᳘वैनाः करोति॥
</details>

## ०४
<details><summary>मूलम् - श्रीधरादि</summary>

गणा᳘नां त्वा गण᳘पतिᳫ᳭ हवामह ऽइ᳘ति॥  
पत्न्यः[[!!]] प᳘रियन्त्य᳘पह्नुव᳘त ऽए᳘वास्मा ऽएतद᳘तो᳘ न्ये᳘वा ऽस्मै ह्नुवते᳘ ऽथो धुव᳘त ऽए᳘वैनन्त्रिः प᳘रियन्ति त्र᳘यो वा᳘ ऽइमे᳘ लोका᳘ ऽएभि᳘रे᳘वैनं तल्लोकै᳘र्धुवते त्रिः पु᳘नः प᳘रियन्ति षट् स᳘म्पद्यन्ते षड्वा᳘ ऋत᳘व ऽऋतु᳘भिरे᳘वैनन्धुवते॥
</details>

## ०५
<details><summary>मूलम् - श्रीधरादि</summary>

(ते᳘ ऽप) अ᳘प वा᳘ ऽएते᳘भ्यः प्प्राणाः᳘ क्रामन्ति॥  
ये᳘ यज्ञे धु᳘वनन्तन्व᳘ते न᳘वकृ᳘त्वः प᳘रियन्ति न᳘व वै᳘ प्प्राणाः᳘ प्प्राणा᳘ने᳘वात्म᳘न्दधते᳘ नैभ्यः प्प्राणा ऽअ᳘पक्रामन्त्याह᳘मजानि[[!!]] गर्भधमा त्व᳘मजासि गर्भधमि᳘ति प्प्रजा वै᳘ पश᳘वो ग᳘र्भः प्प्रजा᳘मेव᳘ पशू᳘नात्मन्धत्ते[[!!]] ता᳘ ऽउभौ᳘ चतु᳘रः पदः᳘ सम्प्र᳘सारयावे᳘ति मिथुनस्या᳘वरुद्ध्यै स्वर्ग्गे᳘ लोके प्प्रो᳘र्ण्णुवाथामि᳘त्येष वै᳘ स्वर्ग्गो᳘ लोको य᳘त्र पशु᳘ᳫँ᳘ संज्ञप᳘यन्ति त᳘स्मादेव᳘माह व्वृ᳘षा व्वाजी᳘ रेतोधा रे᳘तो दधात्वि᳘ति मिथुन᳘स्यैवा᳘वरुद्ध्यै॥
</details>