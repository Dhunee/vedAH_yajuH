+++
title = "६"

+++
## ०१
युञ्ज᳘न्ति ब्रध्न᳘मरुषञ्च᳘रन्तमि᳘ति॥  
(त्य) असौ वा᳘ ऽआदित्यो᳘ ब्र᳘ध्नो ऽरु᳘षो ऽमु᳘मे᳘वास्मा ऽआदित्यं᳘ [[???]] युनक्ति स्वर्ग्ग᳘स्य लोक᳘स्य स᳘मष्ट्यै॥  
## ०२
त᳘दाहुः॥  
प᳘राङ्वा᳘ ऽएत᳘स्माद्यज्ञ᳘ ऽएति य᳘स्य पशु᳘रुपा᳘कृतो ऽन्य᳘त्र व्वे᳘देरेती᳘त्येत᳘ᳫँ᳘ स्तोतरने᳘न पथा पु᳘नर᳘श्वमा᳘वर्तयासि न ऽइ᳘ति व्वायुर्व्वै [[???]] स्तोता त᳘मे᳘वास्मा ऽएत᳘त्पर᳘स्ताद्दधाति त᳘था ना᳘त्येति॥  
## ०३
(त्य᳘) अ᳘प वा᳘ ऽएत᳘स्मात्॥  
(त्ते᳘) ते᳘ज ऽइन्द्रिय᳘म्पश᳘वः श्रीः᳘ क्रामन्ति᳘ यो ऽश्वमेधे᳘न य᳘जते॥  
## ०४
व्व᳘सवस्त्वा ऽञ्जन्तु॥  
गायत्रे᳘ण च्छ᳘न्दसे᳘ति म᳘हिष्य᳘भ्यनक्ति [[???]] ते᳘जो वा ऽआ᳘ज्यन्ते᳘जो गायत्री ते᳘जसी ऽए᳘वास्मिन्त्समी᳘ची दधाति॥  
## ०५
रुद्रा᳘स्त्वा ऽञ्जन्तु॥  
त्रै᳘ष्टुभेन च्छ᳘न्दसे᳘ति व्वा᳘वाता ते᳘जो वा ऽआ᳘ज्यमिन्द्रिय᳘न्त्रिष्टुप्ते᳘जश्चैवास्मिन्निन्द्रिय᳘ञ्च [[???]] समी᳘ची दधाति॥  
## ०६
(त्या) आदित्या᳘स्त्वा ऽञ्जन्तु॥  
जा᳘गतेन च्छ᳘न्दसे᳘ति प᳘रिवृक्ता ते᳘जो वा ऽआ᳘ज्यं पश᳘वो ज᳘गती ते᳘जश्चै᳘वास्मिन्पशूं᳘श्च समी᳘ची दधाति॥  
## ०७
प᳘त्न्यो᳘ ऽभ्यञ्ज्यन्ति [[???]]॥  
श्रियै वा᳘ ऽएत᳘द्रूपं यत्प᳘त्न्यः श्रि᳘यमे᳘वास्मिंस्त᳘द्दधति᳘ नास्मात्ते᳘ज ऽइन्द्रियं᳘ पश᳘वः श्रीर᳘पक्रामन्ति॥  
## ०८
य᳘था वै᳘ हविषो᳘ हुतस्य स्क᳘न्देत्॥  
(दे) एव᳘मेत᳘त्पशो᳘ स्कन्दति य᳘स्य निक्त᳘स्य लो᳘मानि शी᳘यन्ते य᳘त्काचा᳘नाव᳘यन्ति लो᳘मान्ये᳘वास्य स᳘म्भरन्ति हिरण्म᳘या भवन्ति त᳘स्योक्तं ब्रा᳘ह्मणमे᳘कशतमेकशतङ्काचाना᳘वयन्ति शता᳘युर्व्वै पु᳘रुष ऽआत्मै᳘कशत ऽआ᳘युष्ये᳘वात्मन्प्र᳘तितिष्ठति [[???]] भूर्भु᳘वः᳘ स्वरि᳘ति [[???]] प्राजापत्या᳘भिरा᳘वयन्ति प्राजापत्यो᳘ ऽश्वः स्व᳘यै᳘वैनन्देवतया [[???]] स᳘मर्द्धयन्ति लाजी३ञ्छाची३न्य᳘व्ये ग᳘व्य ऽइत्य᳘तिरिक्तम᳘न्नम᳘श्वायोपा᳘वहरति प्रजा᳘मे᳘वान्नादीं᳘ कुरुत ऽएतद᳘न्नमत्त देवा ऽएतद᳘न्नमद्धि प्रजापत ऽइ᳘ति प्रजा᳘मे᳘वान्ना᳘द्येन स᳘मर्द्धयति॥  
## ०९
(त्य᳘) अ᳘प वा᳘ ऽएत᳘स्मात्॥  
(त्ते᳘) ते᳘जो ब्रह्मवर्च्चस᳘ङ्क्रामति᳘ यो ऽश्वमेधे᳘न यजते [[???]] हो᳘ता च ब्रह्मा᳘ च ब्रह्मो᳘द्यम्वद᳘त ऽआग्नेयो वै हो᳘ता बार्हस्पत्यो᳘ ब्रह्मा ब्र᳘ह्म बृ᳘हस्पतिस्ते᳘जश्चै᳘वास्मिन्ब्र᳘ह्मवर्चस᳘ञ्च समी᳘ची धत्तो यू᳘पमभि᳘तो व्वदतो य᳘जमानो वै यू᳘पो य᳘जमानमे᳘वैतत्ते᳘जसा च ब्रह्मवर्च्चसे᳘न चोभय᳘तः प᳘रिधत्तः॥  
## १०
कः᳘ स्विदेकाकी᳘ चरती᳘ति॥  
(त्य) असौ वा᳘ ऽआदित्य᳘ ऽएकाकी᳘ चरत्येष᳘ ब्रह्मवर्च्चसं᳘ ब्रह्मवर्च्चस᳘मे᳘वास्मिंस्त᳘द्धत्तः॥  
## ११
क᳘ ऽउ स्विज्जायते पु᳘नरि᳘ति॥  
चन्द्र᳘मा वै᳘ जायते पु᳘नरा᳘युरे᳘वास्मिंस्त᳘द्धत्तः॥  
## १२
कि᳘ᳫँ᳘ स्विद्धिम᳘स्य भेषजमि᳘ति॥  
(त्य) अग्निर्व्वै᳘ हिम᳘स्य भेषजन्ते᳘ज ऽए᳘वास्मिंस्त᳘द्धत्तः॥ शतम् ६५००॥
## १३
कि᳘म्वा ऽऽव᳘पनम्महदि᳘ति॥  
(त्य) अयम्वै᳘ लोक᳘ ऽआव᳘पनम्मह᳘दस्मि᳘न्नेव᳘ लोके प्र᳘तितिष्ठति॥  
## १४
का᳘ स्विदासीत्पूर्व्व᳘चित्तिरि᳘ति॥  
द्यौर्व्वै व्वृ᳘ष्टिः पूर्व्व᳘चित्तिर्द्दि᳘वमेव व्वृ᳘ष्टिम᳘वरुन्धे॥  
## १५
कि᳘ᳫँ᳘ स्विदासीद्बृहद्व᳘य ऽइति [[???]]॥  
(त्य᳘) अ᳘श्वो वै᳘ बृहद्व᳘य ऽआ᳘युरेवा᳘वरुन्धे॥  
## १६
का᳘ स्विदासीत्पिलिप्पिले᳘ति॥  
श्रीर्व्वै᳘ पिलिप्पिला श्रि᳘यमेवा᳘वरुन्धे॥  
## १७
का᳘ स्विदासीत्पिशङ्गिले᳘ति॥  
(त्य) अहोरात्रे वै᳘ पिशङ्गिले᳘ ऽअहोरात्र᳘योरेव प्र᳘तितिष्ठति॥  
