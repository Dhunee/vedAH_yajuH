+++
title = "७"

+++


## ०१
<details><summary>मूलम् - श्रीधरादि</summary>

नि᳘युक्तेषु पशु᳘षु॥  
प्रो᳘क्षणीरध्वर्य्यु᳘रा᳘दत्ते᳘ ऽश्वं प्रो᳘क्षिष्य᳘न्नन्वा᳘रब्धे य᳘जमान ऽआ᳘ध्वरिकं य᳘जुरनुद्रुत्या᳘श्वमेधिकं य᳘जुः प्र᳘तिपद्यते॥
</details>

## ०२
<details><summary>मूलम् - श्रीधरादि</summary>

व्वायु᳘ष्ट्वा पचतै᳘रवत्वि᳘ति॥  
व्वायु᳘रे᳘वैनं पचत्य᳘सितग्ग्रीवश्छा᳘गैरि᳘त्यग्निर्व्वा ऽअ᳘सितग्ग्रीवो ऽग्नि᳘रे᳘वैनञ्छा᳘गैः पचति॥
</details>

## ०३
<details><summary>मूलम् - श्रीधरादि</summary>

न्यग्ग्रो᳘धश्चमसैरि᳘ति॥  
य᳘त्र वै᳘ देवा᳘ यज्ञेना᳘यजन्त त᳘ ऽएतां᳘श्चमसा᳘न्न्यौब्जंस्ते᳘ न्यञ्चो ऽरोहंस्त᳘स्मा᳘न्न्यञ्चो न्यग्ग्रो᳘धा रोहन्ति॥
</details>

## ०४
<details><summary>मूलम् - श्रीधरादि</summary>

शल्मलिर्व्वृध्ये᳘ति॥  
शल्मलौ व्वृ᳘द्धिन्दधाति त᳘स्माच्छल्मलिर्व्व᳘नस्प᳘तीनां व्व᳘र्षिष्ठं व्वर्द्धते॥
</details>

## ०५
<details><summary>मूलम् - श्रीधरादि</summary>

(त ऽए) एष स्य᳘ राथ्यो व्वृषे᳘ति॥  
(त्य᳘) अ᳘श्वेनैव र᳘थᳫँ᳭ स᳘म्पादयति त᳘स्माद᳘श्वो᳘ नान्यद्र᳘थाद्वहति॥
</details>

## ०६
<details><summary>मूलम् - श्रीधरादि</summary>

षड्भि᳘श्चतुर्भिरे᳘दगन्नि᳘ति[[!!]]॥  
त᳘स्माद᳘श्वस्त्रिभिस्ति᳘ष्ठंस्तिष्ठत्य᳘थ युक्तः स᳘र्वैः पद्भिः᳘ सममा᳘युते॥
</details>

## ०७
<details><summary>मूलम् - श्रीधरादि</summary>

ब्र᳘ह्मा ऽकृष्णश्च[[!!]] नो ऽवत्वि᳘ति॥  
चन्द्र᳘मा वै᳘ ब्रह्मा᳘ ऽकृष्णश्चन्द्रम᳘स ऽए᳘वैनम्प᳘रिददाति न᳘मो ऽग्न᳘य ऽइ᳘त्यग्न᳘य ऽएव न᳘मस्करोति॥
</details>

## ०८
<details><summary>मूलम् - श्रीधरादि</summary>

स᳘ᳫँ᳘शितो रश्मि᳘ना र᳘थ ऽइ᳘ति॥ 
रश्मि᳘नैव र᳘थᳫँ᳭ स᳘म्पादयति त᳘स्माद्र᳘थः प᳘र्य्युतो दर्शनी᳘यतमो भवति॥
</details>

## ०९
<details><summary>मूलम् - श्रीधरादि</summary>

स᳘ᳫँ᳘शितो रश्मि᳘ना ह᳘य ऽइ᳘ति॥  
रश्मि᳘नैवा᳘श्वᳫँ᳭ स᳘म्पादयति त᳘स्माद᳘श्वो रश्मि᳘ना प्प्र᳘तित्दृतो भू᳘यिष्ठᳫँ᳭ रोचते॥
</details>

## १०
<details><summary>मूलम् - श्रीधरादि</summary>

स᳘ᳫँ᳘शितो ऽअप्स्वप्सुजा ऽइ᳘ति[[!!]]॥  
(त्य) अ᳘प्सुयोनिर्व्वा ऽअ᳘श्वः[[!!]] स्व᳘यै᳘वैनं यो᳘न्या स᳘मर्द्धयति ब्रह्मा सो᳘मपुरोगव ऽइ᳘ति सो᳘मपुरोगवमे᳘वैनᳫँ᳭ स्वर्गं᳘ लोक᳘ङ्गमयति॥
</details>

## ११
<details><summary>मूलम् - श्रीधरादि</summary>

स्वय᳘म्वाजिंस्त᳘न्वं[[!!]] कल्पयस्वे᳘ति॥  
स्वय᳘ᳫँ᳘ रूपं᳘ कुरुष्व यादृ᳘शमिच्छसी᳘त्ये᳘वैनं त᳘दाह स्वयं᳘ यजस्वे᳘ति स्वा᳘राज्यमे᳘वास्मिन्दधाति स्वयं᳘ जुषस्वे᳘ति स्वयं᳘ लोक᳘ᳫँ᳘ रोचयस्व या᳘वन्तमिच्छसी᳘त्ये᳘वैनन्त᳘दाह महिमा᳘ ते ऽन्ये᳘न न᳘ सन्न᳘श ऽइत्य᳘श्वमेव᳘ महिम्ना स᳘मर्द्धयति॥
</details>

## १२
<details><summary>मूलम् - श्रीधरादि</summary>

न वा᳘ ऽउ ऽएत᳘न्म्रियसे न᳘ रिष्यसी᳘ति॥  
प्प्र᳘श्वासयत्ये᳘वैनन्त᳘द्देवाँ २॥ ऽइ᳘देषि पथि᳘भिः[[!!]] सुगे᳘भिरि᳘ति देवया᳘नाने᳘वैनम्पथो᳘ दर्शयति यत्रा᳘सते सुकृ᳘तो य᳘त्र ते᳘ ययुरि᳘ति सुकृ᳘द्भिरे᳘वैनᳫँ᳭ स᳘लोकङ्करोति त᳘त्र त्वा देवः᳘ सविता᳘ दधात्वि᳘ति सवि᳘तै᳘वैनᳫँ᳭ स्वर्गे᳘ लोके᳘ दधाति प्प्रजा᳘पतये त्वा जु᳘ष्टम्प्रो᳘क्षामी᳘त्युपाᳫँ᳭श्वथो᳘पगृह्णाति॥
</details>

## १३
<details><summary>मूलम् - श्रीधरादि</summary>

(त्य) अग्निः᳘ पशु᳘रासीत्॥  
(त्ते᳘) ते᳘नायजन्त स᳘ ऽएतं᳘ लोक᳘मजयद्य᳘स्मिन्नग्निः स᳘ ते लोको᳘ भविष्यति त᳘ञ्जेष्यसि पि᳘बैता᳘ ऽअप ऽइ᳘ति या᳘वानग्ने᳘र्व्विजयो या᳘वांल्लोको या᳘वदै᳘श्वर्य्यं ता᳘वांस्ते व्विजयस्ता᳘वांल्लोकस्ता᳘वदै᳘श्वर्य्यम्भविष्यती᳘त्ये᳘वैनन्त᳘दाह॥
</details>

## १४
<details><summary>मूलम् - श्रीधरादि</summary>

व्वायुः᳘ पशु᳘रासीत्॥  
(त्ते᳘) ते᳘नायजन्त स᳘ ऽएतं᳘ लोक᳘मजयद्य᳘स्मिन्वायुः स᳘ ते लोको᳘ भविष्यति त᳘ञ्जेष्यसि पि᳘बैता᳘ ऽअप ऽइ᳘ति या᳘वान्वायो᳘र्व्विजयो या᳘वांल्लोको या᳘वदै᳘श्वर्य्यं ता᳘वांस्ते व्विजयस्ता᳘वांल्लोकस्ता᳘वदै᳘श्वर्य्यम्भविष्यती᳘त्ये᳘वैनन्त᳘दाह॥
</details>

## १५
<details><summary>मूलम् - श्रीधरादि</summary>

सू᳘र्य्यः पशु᳘रासीत्॥  
(त्ते᳘) ते᳘नायजन्त स᳘ ऽएतं᳘ लोक᳘मजयद्य᳘स्मिन्त्सू᳘र्य्यः स᳘ ते लोको᳘ भविष्यति त᳘ञ्जेष्यसि पि᳘बैता᳘ ऽअप ऽइ᳘ति या᳘वान्त्सू᳘र्य्यस्य व्विजयो या᳘वांल्लोको या᳘वदै᳘श्वर्य्यं ता᳘वांस्ते व्विजयस्ता᳘वांल्लोकस्ता᳘वदै᳘श्वर्य्यम्भविष्यती᳘त्ये᳘वैनन्त᳘दाह तर्प्पयित्वा᳘ ऽश्वम्पुनः[[!!]] सᳫँ᳭स्कृ᳘त्य प्प्रो᳘क्षणीरि᳘तरान्पशून्प्रो᳘क्षति तस्या᳘तः॥
</details>