+++
title = "११"

+++
## ०१
प्प्रजा᳘पतिरकामयत॥  
महान्भू᳘यान्त्स्यामि᳘ति स᳘ ऽएता᳘वश्वमेधे महिमा᳘नौ ग्ग्राहावपश्यत्ता᳘वजुहोत्त᳘तो वै स᳘ महान्भू᳘यानभवत्स यः᳘ काम᳘येत महान्भू᳘यान्त्स्यामि᳘ति स᳘ ऽएता᳘वश्वमेधे᳘ महिमा᳘नौ ग्ग्र᳘हौ जुहुयान्महा᳘न्हैव भू᳘यान्भवति॥  
## ०२
व्वपा᳘मभि᳘जुहोति॥  
य᳘जमानो वा᳘ ऽअश्वमेधो रा᳘जा महिमा᳘ राज्ये᳘नै᳘वैनमुभय᳘तः प᳘रिगृह्णाति पुर᳘स्तात्स्वाहाकृतयो वा᳘ ऽअन्ये᳘ देवा᳘ ऽउप᳘रिष्टात्स्वाहाकृतयो ऽन्ये ता᳘ने᳘वैत᳘त्प्रीणाति स्वा᳘हा देवे᳘भ्यो देवे᳘भ्यः स्वाहे᳘ति रा᳘ज्ञा व्वपाम्प᳘रिजयति ये᳘ चै᳘वास्मिं᳘ल्लोके᳘ देवा य᳘ ऽउ चामु᳘ष्मिंस्ता᳘ने᳘वैत᳘त्प्रीणाति त᳘ ऽएनमुभ᳘ये देवाः᳘ प्रीताः᳘ स्वर्ग्गं᳘ लोक᳘मभि᳘वहन्ति॥  
