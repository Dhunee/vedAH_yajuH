+++
title = "२"

+++
## ०१
एते᳘ ऽउक्त्वा॥  
यद᳘ध्रिगोः प᳘रिशिष्टम्भ᳘वति त᳘दाह व्वा᳘सो ऽधिवासᳫँ᳭ हि᳘रण्यमित्य᳘श्वायो᳘पस्तृणन्ति त᳘स्मिन्नेनम᳘धि सं᳘ज्ञपयन्ति सं᳘ज्ञप्तेषु पशु᳘षु प᳘त्न्यः पान्ने᳘जनैरुदा᳘यन्ति च᳘तस्रश्च जायाः᳘ कुमारी᳘ पञ्चमी᳘ चत्वा᳘रि च शता᳘न्यनुचरी᳘णाम्॥  
## ०२
(न्नि᳘) नि᳘ष्ठितेषु पान्ने᳘जनेषु॥  
म᳘हिषीम᳘श्वायोपनि᳘पादयन्त्य᳘थैनावधिवासे᳘न सम्प्रो᳘र्ण्णुवन्ति स्व᳘र्ग्गे लोके प्रो᳘र्ण्णुवाथामि᳘त्येष वै स्वर्ग्गो᳘ लोको य᳘त्र पशु्᳘ᳫँ᳘ संज्ञप᳘यन्ति निरायत्या᳘श्वस्य शिश्नम्म᳘हिष्युप᳘स्थे [[???]] नि᳘धत्ते व्वृ᳘षा व्वाजी᳘ रेतोधा रे᳘तो दधात्वि᳘ति मिथुन᳘स्यैव᳘ सर्व्वत्वा᳘य॥  
## ०३
त᳘योः श᳘यानयोः॥ 
(र᳘) अ᳘श्वं य᳘जमानो ऽभि᳘मेथत्यु᳘त्सक्थ्या ऽअ᳘व गुद᳘न्धेही᳘ति तन्न क᳘श्चन᳘ प्रत्यभि᳘मेथति नेद्य᳘जमानं प्रतिप्रतिः क᳘श्चिद᳘सदिति॥  
## ०४
(त्य᳘) अ᳘थाध्वर्य्युः᳘ कुमारी᳘मभि᳘मेथति॥  
कुमारि [[???]] ह᳘येहये कु᳘मारि य᳘का ऽसकौ᳘ शकुन्तिके᳘ति त᳘ङ्कुमारी᳘ प्रत्यभि᳘मेथत्य᳘ध्वर्य्यो ह᳘येहये᳘ ऽध्वर्य्यो य᳘को ऽसकौ᳘ शकुन्तक ऽइति॥  
## ०५
(त्य᳘) अ᳘थ ब्रह्मा म᳘हिषीमभि᳘मेथति॥  
म᳘हिषि ह᳘येहये म᳘हिषि माता᳘ च ते पिता᳘ च ते᳘ ऽग्ग्रम्वृक्ष᳘स्य रोहत ऽइ᳘ति त᳘स्यै शत᳘ᳫँ᳘ राजपु᳘त्र्यो ऽनुच᳘र्य्यो भवन्ति ता᳘ ब्ब्रह्मा᳘णम्प्रत्यभि᳘मेथन्ति ब्ब्र᳘ह्मन्ह᳘येहये ब्ब्र᳘ह्मन्माता᳘ च ते पिता᳘ च ते᳘ ऽग्ग्रे व्वृक्ष᳘स्य क्रीडत ऽइति॥  
## ०६
(त्य᳘) अ᳘थोद्गाता व्वा᳘वातामभि᳘मेथति॥  
व्वा᳘वाते ह᳘येहये व्वा᳘वात ऽऊर्ध्वा᳘मेनामु᳘च्छ्रापये᳘ति तस्यै शत᳘ᳫँ᳘ राज᳘न्या ऽअनुच᳘र्य्यो भवन्ति ता᳘ ऽउद्गातार᳘म्प्रत्यभि᳘मेथन्त्यु᳘द्गातर्ह᳘येहय ऽउ᳘द्गातरूर्ध्व᳘मेनमु᳘च्छ्र्यतादिति॥  
## ०७
(त्य᳘) अ᳘थ हो᳘ता प᳘रिवृक्तामभि᳘मेथति॥  
प᳘रिवृक्ते ह᳘येहये प᳘रिवृक्ते य᳘दस्या ऽअᳫँ᳭हुभे᳘द्या ऽइ᳘ति त᳘स्यै शत᳘ᳫँ᳘ सूतग्ग्राम᳘ण्यां दुहित᳘रो ऽनुच᳘र्य्यो भवन्ति ता हो᳘तारम्प्रत्यभि᳘मे᳘थन्ति हो᳘तर्ह᳘येहये हो᳘तर्य्य᳘द्देवा᳘सो लला᳘मगुमिति॥  
## ०८
(त्य᳘) अ᳘थ क्षत्ता᳘ पालागली᳘मभि᳘मेथति॥  
पा᳘लागलि ह᳘येहये पा᳘लागलि य᳘द्धरिणो य᳘वम᳘त्ति न᳘ पुष्टं᳘ पशु म᳘न्यत ऽइ᳘ति त᳘स्यै शतं᳘ क्षात्त्रसङ्ग्रहीतॄ᳘णान्दुहित᳘रो ऽनुच᳘र्य्यो भवन्ति ताः᳘ क्षत्ता᳘रम्प्रत्यभि᳘मेथन्ति क्ष᳘त्तर्ह᳘येहये क्ष᳘त्तर्य्य᳘द्धरिणो य᳘वम᳘त्ति न᳘ पुष्ट᳘म्बहु म᳘न्यत ऽइ᳘ति॥  
## ०९
सर्व्वाप्तिर्व्वा᳘ ऽएषा᳘ व्वाचः॥  
(चो) य᳘दभिमे᳘थिकाः स᳘र्व्वे का᳘मा ऽअश्वमेधे स᳘र्व्वथा व्वाचा स᳘र्व्वान्का᳘मानाप्नवामेत्यु᳘त्थापयन्ति म᳘हिषीं त᳘तस्ता᳘ यथेत᳘म्प्रतिप᳘रायन्त्यथे᳘तरे सुरभिम᳘तीमृ᳘चमन्ततो᳘ ऽन्वाहुर्दधिक्रा᳘व्णो ऽअकारिषमिति॥ अर्द्धः प्रपाठकः॥५३॥  
## १०
(त्य᳘) अ᳘प वा᳘ ऽएते᳘भ्य ऽआ᳘युर्देव᳘ताः क्रामन्ति॥  
ये᳘ यज्ञे᳘ ऽपूताम्वा᳘चम्व᳘दन्ति व्वा᳘चमे᳘वैत᳘त्पुनते देवयज्या᳘यै देव᳘तानाम᳘नपक्रमाय या᳘ च गोमृगे᳘ व्वपा भ᳘वति या᳘ चाजे᳘ तूपरे ते ऽअ᳘श्वे प्रत्यवधा᳘याहरन्ति [[???]] ना᳘श्वस्य व्व᳘पा ऽस्ती᳘ति व्व᳘दन्तो न त᳘था कुर्य्याद᳘श्वस्यैव᳘ प्रत्य᳘क्षम्मे᳘द ऽआ᳘हरेत्प्रज्ञाता ऽइ᳘तराः॥  
## ११
शृता᳘सु व्वपा᳘सु॥ 
स्वा᳘हाकृतिभिश्चरित्वा᳘ प्रत्य᳘ञ्चः प्रतिपरे᳘त्य स᳘दास ब्ब्रह्मो᳘द्यम्वदन्ति पू᳘र्व्वया द्वारा᳘ प्रप᳘द्य यथाधिष्ण्यम्व्यु᳘पविशन्ति॥  
## १२
स होता ऽध्वर्य्यु᳘म्पृच्छति॥  
कः᳘ स्विदेकाकी᳘ चरती᳘ति तम्प्र᳘त्याह सू᳘र्य्य ऽएकाकी᳘ चरतीति॥  
## १३
(त्य᳘) अ᳘थाध्वर्य्युर्हो᳘तारम्पृच्छति॥  
कि᳘ᳫँ᳘ स्वित्सू᳘र्य्यसमञ्ज्यो᳘तिरि᳘ति तम्प्र᳘त्याह ब्र᳘ह्म सू᳘र्य्यसमञ्ज्यो᳘तिरिति॥  
## १४
(त्य᳘) अ᳘थ ब्र᳘ह्मोद्गाता᳘रम्पृच्छति॥  
पृच्छा᳘मि त्वा चित᳘ये देवसखे᳘ति तम्प्र᳘त्याहा᳘पि ते᳘षु त्रिषु᳘ पदे᳘ष्वस्मीति॥  
## १५
(त्य᳘) अ᳘थोद्गाता᳘ ब्रह्मा᳘णमपृच्छति॥  
के᳘ष्वन्तः पु᳘रुष ऽआ᳘विवेशे᳘ति तम्प्र᳘त्याह पञ्च᳘स्वन्तः पु᳘रुष ऽआ᳘विवेशे᳘ति॥  
## १६
(त्ये) एत᳘स्यामुक्ता᳘यामुत्था᳘य॥  
सदसो᳘ ऽधि प्रा᳘ञ्चो य᳘जमानमभ्या᳘यन्त्य᳘ग्ग्रेण हविर्द्धा᳘ने ऽआ᳘सीनमे᳘त्य यथायतन᳘म्पर्य्यु᳘पविशन्ति॥  
## १७
स हो᳘ता ऽध्वर्य्यु᳘म्पृच्छति॥  
का᳘ स्विदासीत्पूर्व्व᳘चित्तिरि᳘ति तम्प्र᳘त्याह द्यौ᳘रासीत्पूर्व्व᳘चित्तिरिति॥  
## १८
(त्य᳘) अ᳘थाध्वर्य्युर्हो᳘तारम्पृच्छति॥  
क᳘ ऽईमरे पिशङ्गिले᳘ति तम्प्र᳘त्याहा᳘जा ऽरे पिशङ्गिलेति॥  
## १९
(त्य᳘) अ᳘थ ब्र᳘ह्मोद्गाता᳘रम्पृच्छति॥  
क᳘त्यस्य व्विष्ठाः क᳘त्यक्ष᳘राणी᳘ति तम्प्र᳘त्याह ष᳘डस्य व्विष्ठाः᳘ शत᳘मक्ष᳘राणीति॥  
## २०
(त्य᳘) अ᳘थोद्गाता᳘ ब्रह्मा᳘णम्पृच्छति॥  
को᳘ ऽअस्य᳘ व्वेद भु᳘वनस्य ना᳘भिमि᳘ति तम्प्र᳘त्याह व्वे᳘दाह᳘मस्य भु᳘वनस्य ना᳘भिमिति॥  
## २१
(त्य᳘) अ᳘थाध्वर्य्युं य᳘जमानः प्पृच्छति॥  
पृच्छा᳘मि त्वा प᳘रम᳘न्तम्पृथिव्या ऽइ᳘ति तम्प्र᳘त्याहेयम्वे᳘दिः प᳘रो ऽअ᳘न्तः प्पृथिव्या ऽइ᳘ति॥  
## २२
सर्व्वाप्तिर्व्वा᳘ ऽएषा᳘ व्वाचः॥  
(चो) य᳘द्ब्रह्मो᳘द्यᳫँ᳭ स᳘र्व्वे का᳘मा ऽअश्वमेधे स᳘र्व्वया व्वाचा स᳘र्व्वान्का᳘मानाप्नवामे᳘ति॥  
## २३
(त्यु) उदिते᳘ ब्रह्मो᳘द्ये॥  
प्रप᳘द्याध्वर्य्यु᳘र्हिरण्म᳘येन पा᳘त्रेण प्राजापत्य᳘म्महिमा᳘नङ्ग्र᳘हं गृह्णाति त᳘स्य पुरोरु᳘ग्घिरण्यगर्भ्भः स᳘मवर्त्तता᳘ग्ग्र ऽइत्य᳘थास्य पुरो ऽनुवा᳘क्या सुभूः᳘ स्वयम्भूः᳘ प्प्रथम ऽइ᳘ति हो᳘ता यक्षत्प्रजा᳘पतिमि᳘ति प्रैषः प्र᳘जापते न त्व᳘देता᳘न्यन्य ऽइ᳘ति हो᳘ता यजति व्व᳘षट्कृते जुहोति यस्ते᳘ ऽहन्त्सम्वत्सरे᳘ महिमा᳘ सम्बभूवे᳘ति᳘ नानुव᳘षट्करोति सर्व्वहुतᳫँ᳭ [[???]] हि᳘ जुहोति॥  
