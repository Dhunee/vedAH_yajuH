+++
title = "४"

+++
## ०१
एते᳘न हेन्द्रोतो᳘ दैवापः शौ᳘नकः॥  
(को) जनमेजय᳘म्पारिक्षितं᳘ याजया᳘ञ्चकार ते᳘नेष्ट्वा स᳘र्व्वाम्पापकृत्याᳫँ᳭ स᳘र्व्वाम्ब्रह्महत्याम᳘पजघान स᳘र्व्वाᳫँ᳭ ह वै᳘ पापकृत्याᳫँ᳭ स᳘र्व्वाम्ब्रह्महत्याम᳘पहन्ति᳘ यो ऽश्वमेधे᳘न य᳘जते॥  
## ०२
त᳘देतद्गा᳘थया ऽभि᳘गीतम्॥  
(मा) आसन्दी᳘वति धान्याद᳘ᳫँ᳘ रुक्मि᳘णᳫँ᳭ ह᳘रितस्रजम्। आबध्नाद᳘श्वᳫँ᳭ सारङ्ग᳘न्देवे᳘भ्यो जनमेजय ऽइ᳘ति॥  
## ०३
(त्ये) एते᳘ ऽएव पू᳘र्व्वे ऽअ᳘हनी॥  
ज्यो᳘तिरतिरात्रस्ते᳘न भीम᳘सेनमेते᳘ ऽएव पूर्व्वे ऽअ᳘हनी[[!!]] गौ᳘रतिरात्रस्ते᳘नोग्ग्र᳘सेनमेते᳘ ऽएव पू᳘र्व्वे ऽअ᳘हनी ऽआ᳘युरतिरात्रस्ते᳘न श्रुत᳘सेनमि᳘त्येते᳘ पारिक्षिती᳘यास्त᳘देतद्गाथया ऽभि᳘गीतम्पारिक्षिता[[!!]] य᳘जमाना ऽअश्वमेधैः᳘ परो ऽवरम्। अ᳘जहुः कर्म्म[[!!]] पा᳘पकम्पु᳘ण्याः पुण्येन[[!!]] कर्मणेति[[!!]]॥  
## ०४
(त्ये) एते᳘ ऽएव पू᳘र्व्वे ऽअ᳘हनी॥  
(नी ऽअ) अभिजि᳘दतिरात्रस्ते᳘न ह प᳘र ऽआह्णार᳘ ऽईजे कौ᳘सल्यो रा᳘जा त᳘देतद्गा᳘थया ऽभि᳘गीतमह्णार᳘स्य प᳘रः पुत्रो᳘ ऽश्वम्मे᳘ध्यमबन्धयत्। हैरण्यनाभः कौ᳘सल्यो दि᳘शः पूर्णा᳘ ऽअमᳫँ᳭हते᳘ति॥  
## ०५
(त्ये) एते᳘ ऽएव पू᳘र्व्वे ऽअ᳘हनी॥  
व्विश्वजि᳘दतिरात्रस्ते᳘न ह पुरुकुत्सो᳘ दौर्ग्ग्रहे᳘णेज ऽऐक्ष्वाको रा᳘जा त᳘स्मादेतदृ᳘षिणा ऽभ्य᳘नूक्तमस्मा᳘कम᳘त्र पित᳘रस्त᳘ ऽआसन्त्सप्त ऽऋष᳘यो दौर्ग्ग्रहेण[[!!]] बध्य᳘मान ऽइ᳘ति॥  
## ०६
(त्ये) एते᳘ ऽएव पू᳘र्व्वे ऽअ᳘हनी॥  
महाव्व्रत᳘मतिरात्रस्ते᳘न ह मरु᳘त्त ऽआविक्षित᳘ ऽईज ऽआ᳘योगवो रा᳘जा त᳘स्य ह त᳘तो मरु᳘तः परिवेष्टा᳘रो ऽग्निः᳘ क्षत्ता व्वि᳘श्वे देवाः᳘ सभास᳘दो बभूवुस्त᳘देतद्गा᳘थया ऽभि᳘गीतम्मरु᳘तः परिवेष्टा᳘रो मरु᳘त्तस्यावसन्गृहे[[!!]]। आविक्षित᳘स्याग्निः᳘ क्षत्ता व्वि᳘श्वे देवाः᳘ सभास᳘द ऽइ᳘ति मरु᳘तो ह वै त᳘स्य परिवेष्टा᳘रो ऽग्निः᳘ क्षत्ता व्वि᳘श्वे देवाः᳘ सभास᳘दो भवन्ति᳘ यो ऽश्वमेधे᳘न य᳘जते॥  
## ०७
(त ऽए) एते᳘ ऽएव पू᳘र्व्वे ऽअ᳘हनी॥  
(नी ऽअ) अप्तोर्य्या᳘मो ऽतिरात्रस्ते᳘न हैते᳘न क्रै᳘व्य ऽईजे पा᳘ञ्चालो रा᳘जा क्रि᳘वय ऽइ᳘ति ह वै᳘ पुरा᳘ पञ्चालाना᳘चक्षते त᳘देतद्गा᳘थया ऽभि᳘गीतम᳘श्वम्मे᳘ध्यमा᳘लभते क्रि᳘वीणाम᳘तिपूरुषः। पा᳘ञ्चालः प᳘रिवक्रायाᳫँ᳭ सहस्रशत᳘दक्षिणमि᳘ति॥  
## ०८
(त्य᳘) अ᳘थ द्विती᳘यया॥  
सह᳘स्रमासन्नयु᳘ता शता᳘ च प᳘ञ्चविᳫँ᳭शतिः। दिक्तो᳘ दिक्तः पञ्चाला᳘नाम्ब्राह्मणा या᳘ व्विभेजिर ऽइ᳘ति॥  
## ०९
त्रिवृ᳘दग्निष्टोमः᳘॥  
पञ्चदश᳘ ऽउ᳘क्थ्यः[[!!]] सप्तदश᳘न्तृती᳘यम᳘हः सो᳘क्थकमेकविᳫँ᳭शः᳘ षोडशी᳘ पञ्चदशी रा᳘त्रिस्त्रिवृ᳘त्सन्धिरि᳘त्ये᳘षो ऽनुष्टु᳘प्सम्पन्नस्ते᳘न हैते᳘न ध्वसा᳘ द्वैतवन᳘ ऽईजे मात्स्यो रा᳘जा य᳘त्रैतद्द्वै᳘तवनᳫँ᳭ स᳘रस्त᳘देतद्गा᳘थया ऽभि᳘गीतञ्च᳘तुर्द्दश द्वै᳘तवनो रा᳘जा सङ्ग्रामजिद्ध᳘यान्। इ᳘न्द्राय व्वृत्र᳘घ्ने ऽबध्नात्त᳘स्माद्द्वै᳘तवनᳫँ᳭ स᳘र ऽइ᳘ति॥  
## १०
चतुर्व्विᳫँ᳭शाः प᳘वमानाः॥  
(स्त्रि) त्रिवृ᳘दभ्याव᳘र्त्तञ्चतुश्चत्वारिᳫँ᳭शाः प᳘वमाना ऽएकविᳫँ᳭श᳘मभ्याव᳘र्त्त᳘मष्टाचत्वारिᳫँ᳭शाः प᳘वमानास्त्रयस्त्रिᳫँ᳭श᳘मभ्याव᳘र्त्त᳘मा ऽग्निष्टोमसामा᳘द्द्वात्रिᳫँ᳭शा᳘न्युक्था᳘न्येकविᳫँ᳭शः᳘ षोडशी᳘ पञ्चदशी रा᳘त्रिस्त्रिवृ᳘त्सन्धिरि᳘ति॥  
## ११
(त्ये) एतद्वि᳘ष्णोः क्रान्तम्॥  
(न्ते᳘) ते᳘न हैते᳘न भरतो दौः᳘षन्तिरीजे ते᳘ने᳘ष्ट्वेमां᳘ व्यष्टि᳘म्व्यानशे᳘[[!!]] येय᳘म्भरता᳘नान्त᳘देतद्गा᳘थया ऽभि᳘गीतमष्टा᳘सप्ततिम्भरतो दौः᳘षन्तिर्य्यमुनाम᳘नु। ग᳘ङ्गायाम्वृत्र᳘घ्ने ऽबध्नात्प᳘ञ्चपञ्चाशतᳫँ᳭ ह᳘यानि᳘ति॥  
## १२
(त्य) अ᳘थ द्विती᳘यया॥  
त्रयस्त्रिᳫँ᳭श᳘ᳫँ᳘ शतᳫँ᳭ रा᳘जा ऽश्वान्बध्वा᳘य[[!!]] मे᳘ध्यान्। सौ᳘द्युम्निर᳘त्यष्टादन्या᳘नमाया᳘न्माय᳘वत्तर ऽइ᳘ति॥  
## १३
(त्य᳘) अ᳘थ तृती᳘यया॥  
शकु᳘न्तला नाडपि᳘त्यप्सरा᳘ भरत᳘न्दधे। प᳘रः सहस्रानि᳘न्द्राया᳘श्वान्मे᳘धान्य ऽआ᳘हरद्विजि᳘त्य पृथिवीᳫँ᳭ स᳘र्व्वामि᳘ति॥  
## १४
(त्य᳘) अ᳘थ चतुर्थ्या᳘॥  
मह᳘दद्य᳘ भरत᳘स्य न पू᳘र्व्वे ना᳘परे ज᳘नाः॥  
दि᳘वम्म᳘र्त्य ऽइव बाहु᳘भ्यान्नो᳘दापुः प᳘ञ्च मानवा ऽइ᳘ति॥  
## १५
(त्ये) एकविᳫँ᳭श᳘स्तोमेन॥  
(ऽ) ऋषभो᳘ याज्ञतुर᳘ ऽईजे श्वि᳘क्नानाᳫँ᳭ रा᳘जा त᳘देतद्गा᳘थया ऽभि᳘गीतं याज्ञतुरे य᳘जमाने ब्रह्मा᳘ण ऽऋषभे ज᳘नाः। अश्वमेधे ध᳘नं लब्ध्वा व्वि᳘भजन्ते स्म द᳘क्षिणा ऽइ᳘ति॥  
## १६
त्रयस्त्रिᳫँ᳭श᳘स्तोमेन॥  
शो᳘णः सात्रासाह᳘ ऽईजे पा᳘ञ्चालो रा᳘जा त᳘देतद्गा᳘थया ऽभिगीतᳫँ᳭ सात्रासाहे य᳘जमाने ऽश्वमेधे᳘न तौर्व्वशाः। उ᳘दीरते त्रयस्त्रिᳫँ᳭शाः ष᳘ट्सह᳘स्राणि व्वर्म्मि᳘णामि᳘ति॥  
## १७
(त्य᳘) अ᳘थ द्विती᳘यया॥  
ष᳘ट्षट् षड्ढा᳘ सह᳘स्राणि यज्ञे᳘ कोकपितुस्त᳘व। उ᳘दीरते त्रयस्त्रिᳫँ᳭शाः ष᳘ट्सह᳘स्राणि व्वर्मि᳘णामि᳘ति॥  
## १८
(त्य᳘) अ᳘थ तृती᳘यया॥  
सात्रासाहे य᳘जमाने पा᳘ञ्चाले रा᳘ज्ञि सुस्र᳘जि। अ᳘माद्यदि᳘न्द्रः सो᳘मेना᳘तृप्यन्ब्राह्मणा ध᳘नैरि᳘ति॥  
## १९
गो᳘विनतेन शता᳘नीकः॥  
सात्राजित᳘ ऽईजे का᳘श्यस्या᳘श्वमादा᳘य त᳘तो हैत᳘दर्व्वा᳘क्काश᳘यो ऽग्नी ऽन्ना᳘दधत आ᳘त्तसोमपीथाः स्म ऽइ᳘ति व्व᳘दन्तः॥  
## २०
(स्त᳘) त᳘स्य व्विधा᳘। 
चतुर्व्विᳫँ᳭शाः प᳘वमानास्त्रिवृ᳘दभ्याव᳘र्त्तञ्चतुश्चत्वारिᳫँ᳭शाः प᳘वमाना ऽएकविᳫँ᳭शान्या᳘ज्यानि त्रिणवा᳘न्युक्था᳘न्येकविᳫँ᳭शा᳘नि पृष्ठा᳘नि षट्त्रिᳫँ᳭शाः प᳘वमानास्त्रयस्त्रिᳫँ᳭श᳘मभ्याव᳘र्त्त᳘माग्निष्टोमसामा᳘देकविᳫँ᳭शा᳘न्युक्थान्येकविᳫँ᳭शः᳘[[!!]] षोडशी᳘ पञ्चदशी रा᳘त्रिस्त्रिवृ᳘त्सन्धिः॥  
## २१
(स्त᳘) त᳘देतद्गा᳘थया ऽभि᳘गीतम्॥  
(ᳫँ᳭) शता᳘नीकः स᳘मन्तासु मे᳘ध्यᳫँ᳭ सा᳘त्राजितो ह᳘यम्। आ᳘दत्त यज्ञ᳘ङ्काशीना᳘म्भरतः᳘ सत्व᳘तामिवे᳘ति॥  
## २२
(त्य᳘) अ᳘थ द्विती᳘यया॥  
श्वेतᳫँ᳭ स᳘मन्तासु वशञ्च᳘रन्तᳫँ᳭ शता᳘नीको ध्रृत᳘राष्ट्रस्य मे᳘ध्यम्। आदा᳘य स᳘ह्वा द᳘शमास्यम᳘श्वᳫँ᳭ शता᳘नीको गो᳘विनतेन हेज ऽइ᳘ति॥  
## २३
(त्य᳘) अ᳘थ चतुर्थ्या᳘॥  
मह᳘दद्य᳘ भरता᳘नान्न पू᳘र्व्वे ना᳘परे ज᳘नाः। दि᳘वं म᳘र्त्य ऽइव पक्षा᳘भ्यान्नो᳘दापुः सप्त᳘ मानवा ऽइ᳘ति॥  
## २४
(त्य) अथा᳘तो द᳘क्षिणानाम्॥  
(म्म᳘) म᳘ध्यम्प्र᳘तिराष्ट्रस्य[[!!]] य᳘दन्यद्भू᳘मेश्च पु᳘रुषेभ्यश्च ब्राह्मण᳘स्य च व्वित्तात्प्रा᳘ची दिग्घो᳘तुर्द्द᳘क्षिणा ब्रह्म᳘णः प्प्रती᳘च्यध्वर्य्योरु᳘दीच्युद्गातुस्त᳘देव हो᳘तृका ऽअन्वा᳘भक्ताः॥  
## २५
(ऽ) उदयनी᳘यायाᳫँ᳭ स᳘ᳫँ᳘स्थितायाम्॥  
(मे᳘) ए᳘कविᳫँ᳭शतिम्वशा᳘ ऽअनूब᳘न्ध्या ऽआ᳘लभते मैत्रावरुणी᳘र्व्वैश्वदेवी᳘र्बार्हस्पत्या᳘ ऽएता᳘सान्देव᳘तानामा᳘प्त्यै तद्य᳘द्बार्हस्पत्या ऽअन्त्या भ᳘वन्ति ब्र᳘ह्म वै बृ᳘हस्प᳘तिस्त᳘दु ब्र᳘ह्मण्ये᳘वान्ततः प्प्र᳘तितिष्ठति॥  
## २६
(त्य᳘) अ᳘थ यदे᳘कविᳫँ᳭शतिर्भ्भ᳘वन्ति॥  
(न्त्ये) एकविᳫँ᳭शो वा᳘ ऽएष य᳘ ऽएष त᳘पति द्वा᳘दश मा᳘साः प᳘ञ्चर्त्त᳘वस्त्र᳘य ऽइमे᳘ लोका᳘ ऽअसा᳘वादित्य᳘ ऽएकविᳫँ᳭श᳘ ऽएता᳘मभिसम्प᳘दम्॥  
## २७
(मु) उदवसा᳘नीयायाᳫँ᳭ स᳘ᳫँ᳘स्थितायाम्॥  
(ञ्च᳘) च᳘तस्रश्च जायाः᳘ कुमारी᳘म्पञ्चमी᳘ञ्चत्वा᳘रि च शता᳘न्यनुचरी᳘णां यथासमुदितन्द᳘क्षिणान्ददाति॥  
## २८
(त्य) अथो᳘त्तरᳫँ᳭ सम्वत्सर᳘मृतुपशु᳘भिर्य्यजते॥  
षड्भि᳘राग्ग्नेयै᳘र्व्वसन्ते᳘ षड्भि᳘रैन्द्रै᳘र्ग्ग्रीष्मे᳘ षड्भिः᳘ पार्ज्जन्यै᳘र्व्वा मारुतै᳘र्व्वा व्वर्षा᳘सु षड्भि᳘र्म्मैत्रावरुणैः᳘ शर᳘दि षड्भि᳘रैन्द्रावैष्णवै᳘र्हेमन्ते᳘ षड्भि᳘रैन्द्राबार्हस्पत्यैः शि᳘शिरे ष᳘डृत᳘वः सम्वत्सर᳘ ऽऋतु᳘ष्वेव᳘ सम्वत्सरे प्प्र᳘तितिष्ठति ष᳘ट्त्रिᳫँ᳭शदेते᳘ पश᳘वो भवन्ति षट्त्रिᳫँ᳭शदक्षरा बृहती᳘ बृहत्याम᳘धि स्वर्ग्गो᳘ लोकः प्प्र᳘तिष्ठितस्त᳘द्वन्ततो᳘ बृह᳘त्यैव च्छ᳘न्दसा स्वर्ग्गे᳘ लोके प्प्र᳘तितिष्ठति॥  
