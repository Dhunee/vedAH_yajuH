+++
title = "३"

+++
## ०१
अथा᳘तो व्वपा᳘नाᳫँ᳭ हो᳘मः॥  
(मो) ना᳘नैव᳘ चरेयुरा᳘ व्वैश्वदेव᳘स्य व्वपा᳘यै व्वैश्वदेव᳘स्य व्वपा᳘याᳫँ᳭ हुता᳘यां तदन्वि᳘तरा जुहुयुरि᳘ति ह स्माह सत्य᳘कामो जाबालो व्वि᳘श्वे वै स᳘र्व्वे देवास्त᳘देतान्यथादेवत᳘म्प्रीणाती᳘ति॥  
## ०२
(त्यै) ऐन्द्राग्न᳘स्य व्वपा᳘याᳫँ᳭ हुता᳘याम्॥  
(न्त) तदन्वि᳘तरा जुहुयुरि᳘ति ह स्माहतुः सौमापौ मा᳘नुतन्तव्याविन्द्राग्ग्नी वै स᳘र्व्वे देवास्त᳘दे᳘वैनान्यथादेवत᳘म्प्रीणाती᳘ति॥  
## ०३
काय᳘स्य व्वपा᳘याᳫँ᳭ हुता᳘याम्॥  
(न्त) तदन्वि᳘तरा जुहुयुरि᳘ति ह स्माह[[!!]] शै᳘लालिः प्रजा᳘पतिर्व्वै कः᳘ प्रजा᳘पतिमु वा ऽअ᳘नु स᳘र्व्वे देवास्त᳘दे᳘वैनान्यथादेवत᳘म्प्रीणातीति॥  
## ०४
(त्ये᳘) ए᳘कविᳫँ᳭शतिञ्चातुर्मास्यदेवता᳘ ऽअनुद्रु᳘त्य॥  
(त्यै) एकविᳫँ᳭शतिधा᳘ कृत्वा प्र᳘चरेयुरि᳘ति ह स्माह भाल्लवेय᳘ ऽएता᳘वन्तो वै स᳘र्व्वे देवा या᳘वत्यश्चातुर्म्मास्यदेवतास्त᳘दे᳘वैनान्यथादेवत᳘म्प्रीणाती᳘ति॥  
## ०५
ना᳘नैव᳘ चरेयुः॥  
(रि᳘) इ᳘तीन्द्रोतः शौ᳘नकः कि᳘मुत᳘ त्वरेरंस्त᳘दे᳘वैनान्यथा᳘देवतम्प्रीणाती᳘त्येतद᳘ह ते᳘षाम्व᳘चो ऽन्या᳘ त्वेवा᳘त स्थि᳘तिः॥  
## ०६
(र᳘) अ᳘थ होवाच या᳘ज्ञवल्क्यः॥  
सकृ᳘देव᳘ प्राजापत्या᳘भिः प्रच᳘रेयुः सकृ᳘द्देवदेव᳘त्याभिस्त᳘दे᳘वैनान्यथादेवत᳘म्प्रीणात्य᳘ञ्जसा यज्ञ᳘स्य सᳫँ᳭स्थामु᳘पैति न᳘ ह्वलती᳘ति॥  
## ०७
हुता᳘सु व्वपा᳘सु॥  
प्रप᳘द्याध्वर्य्यू᳘ रजते᳘न पा᳘त्रेण प्राजापत्य᳘म्महिमा᳘नमु᳘त्तरङ्ग्र᳘हङ्गृह्णाति त᳘स्य पुरोरुग्यः᳘ प्राणतो᳘ निमिषतो᳘ महित्वे᳘ति व्विप᳘र्य्यस्ते याज्या ऽनुवा᳘क्ये ऽअयातयाम᳘ताया ऽएष᳘ ऽएव᳘ प्रैषो व्व᳘षट्कृते जुहोति य᳘स्ते रा᳘त्रौ सम्वत्सरे᳘ महिमा᳘ सम्बभूवे᳘ति᳘ नानुव᳘षट्करोति त᳘स्योक्तम्ब्रा᳘ह्मणम्॥  
## ०८
(न्ना) नान्ये᳘षाम्पशूना᳘न्तेदन्या᳘ ऽअवद्य᳘न्ति॥ 
(न्त्य) अ᳘वद्यन्त्य᳘श्वस्य दक्षिण᳘तो ऽन्ये᳘षाम्पशूना᳘मवद्य᳘न्त्युत्तरतो᳘ ऽश्वस्य प्लक्षशाखा᳘स्वन्ये᳘षाम्पशूना᳘मवद्य᳘न्ति व्वेतसशाखास्व᳘श्वस्य॥  
## ०९
त᳘दु होवाच सा᳘त्ययज्ञिः॥  
(रि) इतर᳘थैव᳘ कुर्य्युः पथ᳘ ऽएव᳘ नापोदि᳘त्यमि᳘ति पू᳘र्व्वा᳘ त्वेव स्थि᳘तिरु᳘क्थ्यो यज्ञस्ते᳘नान्तरिक्षलोक᳘मृध्नोति स᳘र्व्वस्तोमो ऽतिरात्र᳘ ऽउत्तमम᳘हर्भ्भवति स᳘र्व्वम्वै स᳘र्व्वस्तोमो ऽतिरात्रः स᳘र्व्वमश्वमेधः स᳘र्व्वस्या᳘प्त्यै स᳘र्व्वस्या᳘वरुद्ध्यै॥  
## १०
त᳘स्य त्रिवृ᳘द्बहिष्पवमान᳘म्॥  
(म्प) पञ्चदशान्या᳘ज्यानि सप्तदशो मा᳘ध्यन्दिनः प᳘वमान ऽएकविᳫँ᳭शा᳘नि पृष्ठानि त्रिणव᳘स्तृती᳘यः प᳘वमानस्त्र᳘यस्त्रिᳫँ᳭शमग्निष्टोमसा᳘मैकविᳫँ᳭शा᳘न्युक्था᳘न्येकविᳫँ᳭शः᳘ षोडशी᳘ पञ्चदशी रा᳘त्रिस्त्रिवृ᳘त्सन्धिर्य्य᳘द्द्विती᳘यस्या᳘ह्नः पृष्ठ्य᳘स्य षडह᳘स्य त᳘च्छस्त्र᳘मतिरात्रो᳘ यज्ञस्ते᳘नामुं᳘ लोक᳘मृध्नोति॥  
## ११
(त्ये᳘) ए᳘कविᳫँ᳭शतिः सवनी᳘याः पश᳘वः॥  
स᳘र्व्व ऽआग्नेयास्ते᳘षाᳫँ᳭ समानं कर्मे᳘त्यु है᳘क ऽआहुश्च᳘तुर्व्विᳫँ᳭शति᳘न्त्वे᳘वैता᳘न्गव्याना᳘लभेत द्वादश᳘भ्यो देव᳘ताभ्यो द्वा᳘दश मा᳘साः संवत्सरः स᳘र्व्वᳫँ᳭ संवत्सरः स᳘र्व्वमश्वमेधः स᳘र्व्वस्या᳘प्त्यै स᳘र्व्वस्या᳘वरुद्ध्यै॥  
