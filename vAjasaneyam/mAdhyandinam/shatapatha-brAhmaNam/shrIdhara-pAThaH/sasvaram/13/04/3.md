+++
title = "३"

+++
## ०१
प्रमुच्या᳘श्वन्द᳘क्षिणेन व्वे᳘दिम्॥  
हिरण्म᳘यङ्कशिपू᳘पस्तृणाति त᳘स्मिन्होतो᳘पविशति द᳘क्षिणेन हो᳘तारᳫँ᳭ हिरण्म᳘ये कूर्च्चे य᳘जमानो दक्षिणतो᳘ ब्रह्मा᳘ चोद्गाता᳘ च हिरण्म᳘य्योः कशिपु᳘नोः पुर᳘स्तात्प्रत्य᳘ङ्ङध्वर्य्यु᳘र्हिरण्म᳘ये वा कूर्च्चे᳘ हिरण्म᳘ये वा फ᳘लके॥  
## ०२
समु᳘पविष्टेष्वध्वर्य्युः᳘ सम्प्रे᳘ष्यति॥  
हो᳘तर्भूतान्या᳘चक्ष्व भूते᳘ष्विमं य᳘जमानम᳘ध्यूहे᳘ति सम्प्रे᳘षितो हो᳘ता ऽध्वर्य्युमा᳘मन्त्रयते पा᳘रिप्लवमाख्या᳘नमाख्यास्यन्न᳘ध्वर्य्यवि᳘ति हवै᳘ होतरि᳘त्यध्वर्य्युः॥  
## ०३
(र्म्म᳘) म᳘नुर्व्वैवस्वतो राजे᳘त्याह॥  
त᳘स्य मनु᳘ष्या व्वि᳘शस्त᳘ ऽइम᳘ ऽआसत ऽइत्य᳘श्रोत्रिया ग्गृहमेधि᳘न ऽउ᳘पसमे᳘ता भवन्ति तानु᳘पदिशत्यृचो व्वे᳘दः᳘ सो ऽयमि᳘त्यृचा᳘ᳫँ᳘ सूक्त᳘म्व्याच᳘क्षाण ऽइवा᳘नुद्रवेद्वीणागणगि᳘न ऽउपसमे᳘ता[[!!]] भवन्ति ता᳘नध्वर्य्युः᳘ सम्प्रे᳘ष्यति व्वी᳘णागणगिन ऽइ᳘त्याह पुराणै᳘रिमं य᳘जमानᳫँ᳭ रा᳘जभिः साधुकृ᳘द्भिः स᳘ङ्गायते᳘ति तन्ते त᳘था स᳘ङ्गायन्ति तद्य᳘देनमेव᳘ᳫँ᳘ सङ्गा᳘यन्ति पुराणै᳘रे᳘वैनन्तद्रा᳘जभिः साधुकृ᳘द्भिः स᳘लोकङ्कुर्व्वन्ति॥  
## ०४
सम्प्रे᳘ष्याध्वर्य्युः᳘ प्प्रक्रमा᳘ञ्जुहोति॥  
(त्य) अन्वाहार्य्यप᳘चने वा᳘ ऽश्वस्य वा पदं᳘ परिलि᳘ख्य यतर᳘था ऽस्य त᳘त्रावृद्भ᳘वति पू᳘र्व्वा᳘ त्वेव स्थि᳘तिः॥  
## ०५
सावित्र्या᳘ ऽएवे᳘ष्टेः॥  
पुर᳘स्तादनुद्रु᳘त्य सकृ᳘देव᳘ रूपा᳘ण्याहवनी᳘ये जुहोत्य᳘थ सायन्धृ᳘तिषु हूय᳘मानासु राज᳘न्यो व्वीणागाथी᳘ दक्षिणत ऽउ᳘त्तरमन्द्रामुदाघ्नं᳘स्तिस्रः᳘ स्वयᳫँ᳭ सम्भृता गा᳘था गायती᳘त्ययुद्ध्यते᳘त्यमु᳘ᳫँ᳘ सङ्ग्राम᳘मजयदि᳘ति त᳘स्योक्तम्ब्रा᳘ह्मणम्॥  
## ०६
(म᳘) अ᳘थ श्वो᳘भूते᳘ द्वितीये᳘ ऽहन्॥  
(न्ने) एव᳘मे᳘वैता᳘सु सावित्रीष्टि᳘षु स᳘ᳫँ᳘स्थितास्वे᳘षै᳘वावृद᳘ध्वर्य्यवि᳘ति हवै᳘ होतरि᳘त्ये᳘वाध्वर्य्युर्य्य᳘मो व्वैवस्वतो राजे᳘त्याह त᳘स्य पित᳘रो व्वि᳘शस्त᳘ ऽइम᳘ ऽआसत ऽइ᳘ति स्थ᳘विरा ऽउपसमे᳘ता भवन्ति तानु᳘पदिशति य᳘जूᳫँ᳭षि व्वे᳘दः᳘ सो ऽयमि᳘ति य᳘जुषामनुवाक᳘म्व्याच᳘क्षाण ऽइवा᳘नुद्रवेदेव᳘मे᳘वाध्वर्य्युः᳘[[!!]] सम्प्रे᳘ष्यति न᳘ प्प्रक्रमा᳘ञ्जुहोति॥  
## ०७
(त्य᳘) अ᳘थ तृतीये᳘ ऽहन्॥  
(न्ने) एव᳘मे᳘वैतास्वि᳘ष्टिषु स᳘ᳫँ᳘स्थितास्वे᳘षै᳘वावृद᳘ध्वर्य्यवि᳘ति हवै᳘ होतरि᳘त्ये᳘वाध्वर्य्युर्व्व᳘रुण ऽआदित्यो राजे᳘त्याह त᳘स्य गन्धर्व्वा व्वि᳘शस्त᳘ ऽइम᳘ ऽआसत ऽइ᳘ति यु᳘वानः शोभना᳘ ऽउपसमे᳘ता भवन्ति तानुपदिशत्य᳘थर्व्वाणो[[!!]] व्वे᳘दः᳘ सो ऽयमित्य᳘थर्व्वणामे᳘कं प᳘र्व्व व्याच᳘क्षाण ऽइवा᳘नुद्रवेदेव᳘मे᳘वाध्वर्य्युः᳘ सम्प्रे᳘ष्यति न᳘ प्प्रक्रमा᳘ञ्जुहोति॥  
## ०८
(त्य᳘) अ᳘थ चतुर्थे᳘ ऽहन्॥  
(न्ने) एव᳘मे᳘वैता᳘स्वि᳘ष्टिषु स᳘ᳫँ᳘स्थितास्वे᳘षै᳘वावृद᳘ध्वर्य्यवि᳘ति हवै᳘ होतरि᳘त्ये᳘वाध्वर्य्युः सो᳘मो व्वैष्णवो राजे᳘त्याह त᳘स्याप्सर᳘सो व्वि᳘शस्ता᳘ ऽइमा᳘ ऽआसत ऽइ᳘ति युवत᳘यः शोभना᳘ ऽउपसमे᳘ता भवन्ति ता ऽउ᳘पदिशत्य᳘ङ्गिरसो व्वे᳘दः᳘ सो ऽयमित्य᳘ङ्गिरसामे᳘कम्प᳘र्व्व व्याच᳘क्षाण ऽइवा᳘नुद्रवेदेव᳘मे᳘वाध्वर्य्युः᳘ सम्प्रे᳘ष्यति न᳘ प्प्रक्रमा᳘ञ्जुहोति ॥  
## ०९
(त्य᳘) अ᳘थ पञ्चमे᳘ ऽहन्॥  
(न्ने) एव᳘मे᳘वैतास्वि᳘ष्टिषु स᳘ᳫँ᳘स्थितास्वे᳘षै᳘वावृद᳘ध्वर्य्यवि᳘ति हवै᳘ होतरि᳘त्ये᳘वाध्वर्य्युर᳘र्ब्बुदः काद्रवेयो राजे᳘त्याह त᳘स्य सर्प्पा व्वि᳘शस्त ऽइम᳘ ऽआसत ऽइ᳘ति[[!!]] सर्प्पाश्च सर्प्पवि᳘दश्चोपसमे᳘ता भवन्ति तानु᳘पदिशति सर्प्पविद्या व्वे᳘दः᳘ सो ऽयमि᳘ति सर्प्पविद्या᳘या ऽए᳘कम्प᳘र्व्व व्याच᳘क्षाण ऽइवा᳘नुद्रवेदेव᳘मे᳘वाध्वर्य्युः᳘ सम्प्रे᳘ष्यति न᳘ प्रक्रमा᳘ञ्जुहोति ॥  
## १०
(त्य᳘) अ᳘थ षष्ठे᳘ ऽहन्॥  
(न्ने) एव᳘मे᳘वैतास्वि᳘ष्टिषु स᳘ᳫँ᳘स्थितास्वे᳘षै᳘वावृद᳘ध्वर्य्यवि᳘ति हवै᳘ होतरि᳘त्ये᳘वाध्वर्य्युः कु᳘बेरो व्वैश्रवणो राजे᳘त्याह त᳘स्य र᳘क्षाᳫँ᳭सि व्वि᳘शस्ता᳘नीमा᳘न्यासत ऽइ᳘ति से᳘लगाः पादकृ᳘त ऽउपसमे᳘ता भवन्ति तानु᳘पदिशति देवजनविद्या व्वे᳘दः᳘ सो ऽयमि᳘ति देवजनविद्या᳘या ऽए᳘कम्प᳘र्व्व व्याच᳘क्षाण ऽइवा᳘नुद्रवेदेव᳘मे᳘वाध्वर्य्युः᳘ सम्प्रे᳘ष्यति न᳘ प्प्रक्रमा᳘ञ्जुहोति ॥  
## ११
(त्य᳘) अ᳘थ सप्तमे᳘ ऽहन्॥  
(न्ने) एव᳘मे᳘वैतास्वि᳘ष्टिषु स᳘ᳫँ᳘स्थितास्वे᳘षै᳘वावृद᳘ध्वर्य्यवि᳘ति हवै᳘ होतरि᳘त्ये᳘वाध्वर्य्युर᳘सितो धान्वो राजे᳘त्याह तस्या᳘सुरा व्वि᳘शस्त᳘ ऽइम᳘ ऽआसत ऽइ᳘ति कुसीदि᳘न ऽउपसमे᳘ता भवन्ति तानु᳘पदिशति माया व्वे᳘दः᳘ सो ऽयमि᳘ति का᳘ञ्चिन्मायां᳘ कुर्य्यादेव᳘मे᳘वाध्वर्य्युः᳘ सम्प्रे᳘ष्यति न᳘ प्रक्रमा᳘ञ्जुहोति॥  
## १२
(त्य᳘) अ᳘थाष्टमे᳘ ऽहन्॥  
(न्ने) एव᳘मे᳘वैतास्वि᳘ष्टिषु स᳘ᳫँ᳘स्थितास्वे᳘षै᳘वावृद᳘ध्वर्य्यवि᳘ति हवै᳘ होतरि᳘त्ये᳘वाध्वर्य्युर्म्म᳘त्स्यः साम्मदो राजे᳘त्याह त᳘स्योदकेचरा व्वि᳘शस्त᳘ ऽइम᳘ ऽआसत ऽइ᳘ति मत्स्या᳘श्च मत्स्यह᳘नश्चोपसमे᳘ता भवन्ति तानु᳘पदिशतीतिहासो व्वे᳘दः᳘ सो ऽयमि᳘ति क᳘ञ्चिदितिहासमा᳘चक्षीतैव᳘मे᳘वाध्वर्य्युः᳘ सम्प्रे᳘ष्यति न᳘ प्प्रक्रमा᳘ञ्जुहोति॥  
## १३
(त्य᳘) अ᳘थ नवमे᳘ ऽहन्॥  
(न्ने) एव᳘मे᳘वैतास्वि᳘ष्टिषु स᳘ᳫँ᳘स्थितास्वे᳘षै᳘वावृद᳘ध्वर्य्यवि᳘ति हवै᳘ होतरि᳘त्ये᳘वाध्वर्य्युस्ता᳘र्क्ष्यो व्वैपश्यतो राजे᳘त्याह त᳘स्य व्व᳘याᳫँ᳭सि व्वि᳘शस्ता᳘नीमा᳘न्यासत ऽइ᳘ति व्व᳘याᳫँ᳭सि च व्वायोविद्यिका᳘श्चोपसमे᳘ता भवन्ति तानु᳘पदिशति पुराणम्वे᳘दः᳘ सो ऽयमि᳘ति कि᳘ञ्चित्पुराणमा᳘चक्षीतैव᳘मे᳘वाध्वर्य्युः᳘ सम्प्रे᳘ष्यति न᳘ प्प्रक्रमा᳘ञ्जुहोति॥  
## १४
(त्य᳘) अ᳘थ दशमे᳘ ऽहन्॥  
(न्ने) एव᳘मे᳘वैतास्वि᳘ष्टिषु स᳘ᳫँ᳘स्थितास्वे᳘षै᳘वावृद᳘ध्वर्य्यवि᳘ति हवै᳘ होतरि᳘त्ये᳘वाध्वर्य्युर्द्ध᳘र्म्म ऽइ᳘न्द्रो राजे᳘त्याह त᳘स्य देवा व्वि᳘शस्त᳘ ऽइम᳘ ऽआसत ऽइ᳘ति श्रो᳘त्रिया ऽअ᳘प्प्रतिग्ग्राहका᳘ ऽउपसमे᳘ता भवन्ति तानु᳘पदिशति सा᳘मानि व्वे᳘दः᳘ सो ऽयमि᳘ति सा᳘म्नान्दश᳘तम्ब्रूयादेव᳘मे᳘वाध्वर्य्युः᳘ सम्प्रे᳘ष्यति न᳘ प्रक्रमा᳘ञ्जुहोतीति[[!!]]॥  
## १५
(त्ये) एतत्पा᳘रिप्लवम्॥  
(ᳫँ᳭) स᳘र्वाणि राज्यान्या᳘चष्टे स᳘र्व्वा व्वि᳘शः स᳘र्व्वान्वे᳘दान्त्स᳘र्व्वान्देवान्त्स᳘र्व्वाणि भूता᳘नि स᳘र्व्वेषाᳫँ᳭ ह वै स᳘ ऽएते᳘षाᳫँ᳭ राज्या᳘नाᳫँ᳭ सा᳘युज्यᳫँ᳭ सलोक᳘तामश्नुते स᳘र्व्वासाम्विशामै᳘श्वर्य्यमा᳘धिपत्यङ्गच्छति स᳘र्व्वान्वे᳘दान᳘वरुन्द्धे स᳘र्व्वान्देवा᳘न्प्रीत्वा स᳘र्व्वेषु भूते᳘ष्वन्ततः प्प्र᳘तितिष्ठति य᳘स्यैवम्वि᳘देतद्धो᳘ता पा᳘रिप्लवमाख्या᳘नमाच᳘ष्टे यो᳘ वैत᳘देवम्वे᳘दैत᳘देव᳘ समान᳘माख्या᳘नम्पु᳘नःपुनः सम्वत्सरम्प᳘रिप्लवते तद्यत्पु᳘नःपुनः परिप्ल᳘वते त᳘स्मात्पा᳘रिप्लवᳫँ᳭ ष᳘ट्त्रिᳫँ᳭शतन्दशाहाना᳘चष्टे ष᳘ट्त्रिᳫँ᳭शदक्षरा बृहती बा᳘र्हताः पश᳘वो बृह᳘त्यै᳘वास्मै पशून᳘वरुन्द्धे॥  
