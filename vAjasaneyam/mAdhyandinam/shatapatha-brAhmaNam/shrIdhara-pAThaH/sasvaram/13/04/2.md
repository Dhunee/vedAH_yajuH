+++
title = "२"

+++
## ०१
एत᳘स्यान्ताय᳘मानायाम्॥  
(म᳘) अ᳘श्वन्नि᳘क्त्वोदा᳘नयन्ति य᳘स्मिन्त्स᳘र्व्वाणि रूपा᳘णि भ᳘वन्ति यो᳘ वा जव᳘समृद्धः सह᳘स्रार्हम्पूर्व्व्यं यो द᳘क्षिणायां धु᳘र्य्यप्प्रतिधुरः[[!!]]॥  
## ०२
(स्त) तद्य᳘त्सर्व्व᳘रूपो भ᳘वति॥  
स᳘र्व्वं वै᳘ रूपᳫँ᳭ स᳘र्व्वमश्वमेधः स᳘र्व्वस्या᳘प्त्यै स᳘र्व्वस्या᳘वरुद्ध्या ऽअ᳘थ य᳘ज्जव᳘समृद्धो᳘ व्वी᳘र्य्यम्वै᳘[[!!]] जवो᳘ व्वी᳘र्य्यस्या᳘प्त्यै व्वी᳘र्य्यस्या᳘वरुद्ध्या ऽअ᳘थ य᳘त्सह᳘स्रार्हः स᳘र्व्वम्वै᳘ सह᳘स्रᳫँ᳭ स᳘र्व्वमश्वमेधः स᳘र्व्वस्या᳘प्त्यै स᳘र्व्वस्या᳘वरुद्ध्या ऽअ᳘थ य᳘त्पूर्व्व्य᳘ ऽएष वा ऽअ᳘परिमितम्वी᳘र्य्यमभिव᳘र्द्धते[[!!]] य᳘त्पूर्व्व्यो᳘ ऽपरिमित᳘स्यैव᳘ व्वी᳘र्य्यस्या᳘वरुद्ध्या ऽअ᳘थ यद्द᳘क्षिणायान्धु᳘र्य्यप्प्रर्तिधुर᳘ ऽएष वा᳘ ऽएष य᳘ ऽएष त᳘पति न वा᳘ ऽएतं क᳘श्चन᳘ प्प्रतिप्प्रति᳘रेत᳘स्यैवा᳘वरुद्ध्यै॥  
## ०३
(त्य᳘) त᳘दु होवाच भाल्लवेयः॥  
(यो) द्वि᳘रूप ऽए᳘वैषो᳘ ऽश्वः स्यात्कृष्ण᳘सारङ्गः प्प्रजा᳘पतेर्व्वा᳘ ए᳘षो ऽक्ष्णः स᳘मभवद्द्वि᳘रूपम्वा᳘ ऽइदञ्च᳘क्षुः शुक्ल᳘ञ्चैव᳘ कृष्ण᳘ञ्च त᳘देनᳫँ᳭ स्वे᳘न रूपे᳘ण स᳘मर्द्धयतीति[[!!]]॥  
## ०४
(त्य᳘) अ᳘थ होवाच सा᳘त्ययज्ञिः॥  
(स्त्रि᳘) त्रि᳘रूप ऽए᳘वैषो᳘ ऽश्वः स्यात्त᳘स्य कृष्णः᳘ पूर्व्वार्द्धः᳘ शु᳘क्लो ऽपरार्द्धः कृ᳘त्तिकाञ्जिः पुर᳘स्तात्तद्य᳘त्कृष्णः᳘ पूर्व्वार्द्धो भ᳘वति य᳘दे᳘वेद᳘ङ्कृष्ण᳘मक्ष्णस्त᳘दस्य तद᳘थ य᳘च्छुक्लो ऽपरार्द्धो य᳘दे᳘वेद᳘ᳫँ᳘ शुक्ल᳘मक्ष्णस्त᳘दस्य तद᳘थ यत्कृ᳘त्तिकाञ्जिः पुर᳘स्तात्सा᳘ कनी᳘नका स᳘ ऽएव᳘ रूप᳘समृद्धो ऽतो यत᳘मो ऽस्योपक᳘ल्पेत बहुरूपो᳘ वा द्वि᳘रूपो वा त्रि᳘रूपो वा कृ᳘त्तिकाञ्जिस्तमा᳘लभेत जवे᳘न᳘ त्वेव स᳘मृद्धः स्यात्॥  
## ०५
(त्त᳘) त᳘स्यैते᳘ पुर᳘स्ताद्रक्षिता᳘र ऽउ᳘पकॢप्ता भवन्ति॥  
राजपुत्राः᳘ कवचि᳘नः शत᳘ᳫँ᳘ राज᳘न्या निषङ्गि᳘णः शत᳘ᳫँ᳘ सूतग्राम᳘ण्याम्पुत्रा᳘ ऽइषुपर्षि᳘णः शतं᳘ क्षात्त्रसंग्रहीतॄणा᳘म्पुत्रा᳘ दण्डि᳘नः शत᳘मश्वशतन्नि᳘रष्टन्निर᳘मणं य᳘स्मिन्नेनमपिसृ᳘ज्य र᳘क्षन्ति॥  
## ०६
(न्त्य᳘) अ᳘थ सावित्रीमि᳘ष्टिन्नि᳘र्व्वपति॥  
सवित्रे᳘ प्रसवित्रे द्वा᳘दशकपालम्पुरोडा᳘शᳫँ᳭ सविता वै᳘ प्प्रसविता᳘ सविता᳘ म ऽइमं᳘ यज्ञम्प्र᳘सुवादि᳘ति॥  
## ०७
त᳘स्यै प᳘ञ्चदश सामिधे᳘न्यो भवन्ति॥  
व्वा᳘र्त्रघ्नावा᳘ज्यभागौ य᳘ ऽइमा व्वि᳘श्वा जातान्या᳘ देवो᳘ यातु सविता᳘ सुर᳘त्न ऽइ᳘त्युपाᳫँ᳭शु᳘ हवि᳘षो याज्या ऽनुवा᳘क्ये व्विरा᳘जौ संया᳘ज्ये हि᳘रण्यन्द᳘क्षिणा सुव᳘र्ण्णᳫँ᳘ शत᳘मानन्त᳘स्योक्तम्ब्रा᳘ह्मणम्॥  
## ०८
(न्त᳘) त᳘स्यै प्प्रयाजे᳘षु ताय᳘मानेषु॥  
ब्राह्मणो᳘ व्वीणागाथी᳘ दक्षिणत ऽउ᳘त्तरमन्द्रामुदाघ्नं᳘स्तिस्रः᳘ स्वयᳫँ᳭ सम्भृता[[!!]] गा᳘था गायती᳘त्ययजते᳘त्यददादि᳘ति त᳘स्योक्तम्ब्रा᳘ह्मणम्॥  
## ०९
(म᳘) अ᳘थ द्विती᳘यान्नि᳘र्व्वपति॥  
सवित्र᳘ ऽआसवित्रे द्वा᳘दशकपालम्पुरोडा᳘शᳫँ᳭ सविता वा᳘ ऽआसविता᳘ सविता᳘ म ऽइमं᳘ यज्ञमा᳘सुवादि᳘ति॥ कांडस्यार्द्धम्॥२१६॥  
## १०
त᳘स्यै सप्त᳘दश सामिधे᳘न्यो भवन्ति॥  
स᳘द्वन्तावा᳘ज्यभागौ स᳘देवा᳘वरुन्द्धे व्वि᳘श्वानि देव सवितः स᳘घा नो देवः᳘ सविता᳘ सहावे᳘त्युपाᳫँ᳭शु᳘ हवि᳘षो याज्या ऽनुवा᳘क्ये ऽअनुष्टु᳘भौ संया᳘ज्ये रजतᳫँ᳭ हि᳘रण्यन्द᳘क्षिणा नानारूप᳘ताया ऽअ᳘थो ऽउत्क्रमाया᳘नपक्रमाय शत᳘मानं भवति शता᳘युर्व्वै पु᳘रुषः शते᳘न्द्रिय ऽआ᳘युरे᳘वेन्द्रिय᳘म्वी᳘र्य्यमात्म᳘न्द्धत्ते॥  
## ११
त᳘स्यै प्प्रयाजे᳘षु ताय᳘मानेषु॥  
ब्राह्मणो᳘ व्वीणागाथी᳘ दक्षिणत ऽउ᳘त्तरमन्द्रामुदाघ्नं᳘स्तिस्रः᳘ स्वयᳫँ᳭ सम्भृता[[!!]] गा᳘था गायती᳘त्ययजते᳘त्यददादि᳘ति त᳘स्योक्तम्ब्रा᳘ह्मणम् ॥  
## १२
(म) अथ[[!!]] तृतीयान्निर्व्वपति[[!!]]॥  
सवित्रे᳘ सत्य᳘प्प्रसवाय द्वा᳘दशकपालमपुरोडा᳘शमेष᳘ ह वै᳘ सत्यः᳘ प्प्रसवो यः᳘ सवितुः᳘ सत्ये᳘न मे प्प्रसवे᳘नेमं᳘ यज्ञम्प्र᳘सुवादि᳘ति॥  
## १३
त᳘स्यै सप्त᳘दशैव᳘ सामिधे᳘न्यो भवन्ति॥  
रयिम᳘न्तावा᳘ज्यभागौ᳘ व्वी᳘र्य्यम्वै᳘[[!!]] रयि᳘र्व्वी᳘र्य्यस्या᳘प्त्यै व्वी᳘र्य्यस्या᳘वरुद्ध्या ऽआ᳘ विश्व᳘देवᳫँ᳭ स᳘त्पतिन्न᳘ प्प्रमि᳘ये सवितुर्द्दे᳘व्यस्य तदि᳘त्युपाᳫँ᳭शु᳘ हवि᳘षो याज्या ऽनुवा᳘क्ये नि᳘त्ये संया᳘ज्ये ने᳘द्यज्ञपथाद᳘यानी᳘ति कॢप्त᳘ ऽएव᳘ य᳘ज्ञे ऽन्ततः प्प्र᳘तितिष्ठति त्रिष्टु᳘भौ भवत ऽइन्द्रियम्वै᳘[[!!]] व्वी᳘र्य्यं त्रिष्टु᳘बिन्द्रिय᳘स्यैव᳘ व्वी᳘र्य्यस्या᳘वरुद्ध्यै हि᳘रण्यन्द᳘क्षिणा सुव᳘र्ण्णᳫँ᳭ शत᳘मानं त᳘स्योक्तम्ब्रा᳘ह्मणम्॥  
## १४
(न्त᳘) त᳘स्यै प्रयाजे᳘षु ताय᳘मानेषु॥  
ब्राह्मणो᳘ व्वीणागाथी᳘ दक्षिणत ऽउ᳘त्तरमन्द्रामुदाघ्नं᳘स्तिस्रः᳘ स्वयᳫँ᳭ सम्भृता गा᳘था गायती᳘त्ययजते᳘त्यददादि᳘ति त᳘स्योक्तम्ब्रा᳘ह्मणम् ॥  
## १५
(मे) एत᳘स्याᳫँ᳭ स᳘ᳫँ᳘स्थितायाम्॥  
(मु) उपोत्था᳘याध्वर्य्यु᳘श्च य᳘जमानश्चा᳘श्वस्य द᳘क्षिणे क᳘र्ण्ण ऽआ᳘जपतो व्विभू᳘र्म्मात्रा᳘ प्प्रभूः᳘ पित्रे᳘ति त᳘स्योक्तम्ब्रा᳘ह्मणम᳘थैनमु᳘दञ्चम्प्रा᳘ञ्चम्प्र᳘सृजत ऽएषा᳘ होभ᳘येषान्देवमनुष्या᳘णां दिग्यदु᳘दीची प्रा᳘ची स्वा᳘यामे᳘वैनं त᳘द्दिशि᳘ धत्तो न वै स्व᳘ ऽआय᳘तने प्प्र᳘तिष्ठितो रिष्यत्य᳘रिष्ट्यै॥  
## १६
स᳘ ऽआह दे᳘वा ऽआशापालाः॥  
(ऽ) एत᳘न्देवेभ्यो᳘ ऽश्वम्मे᳘धाय प्प्रो᳘क्षितᳫँ᳭ रक्षते᳘त्युक्ता᳘ मानुषा᳘ ऽआशापाला ऽअ᳘थैते दे᳘वा ऽआप्याः᳘ साध्या᳘ ऽअन्वाध्या᳘ मरु᳘तस्त᳘मेत᳘ ऽउभ᳘ये देवमनुष्याः᳘ सम्विदाना ऽअ᳘प्प्रत्यावर्त्तयन्तः सम्वत्सर᳘ᳫँ᳘ रक्षन्ति तद्यन्न᳘ प्प्रत्यावर्त्त᳘यन्त्येष वा᳘ ऽएष त᳘पति क᳘ ऽउ᳘ ह्येतम᳘र्हति प्प्रत्या᳘वर्त्तयितुं य᳘द्ध्येनम्प्रत्यावर्त्त᳘येयुः प᳘रागे᳘वेदᳫँ᳭ स᳘र्व्वᳫँ᳭ स्यात्त᳘स्माद᳘प्रत्यावर्त्तᳫँ᳭ रक्षन्ति॥  
## १७
स᳘ ऽआहा᳘शापालाः॥  
(०) ये वा᳘ ऽएत᳘स्योदृ᳘चङ्गमिष्य᳘न्ति राष्ट्रन्ते᳘ भविष्यन्ति रा᳘जानो भविष्यन्त्यभिषेचनी᳘या ऽअ᳘थ य᳘ ऽएत᳘स्योदृ᳘चन्न᳘ गमिष्यन्त्य᳘राष्ट्रन्ते᳘ भविष्यन्त्य᳘राजानो भविष्यन्ति राज᳘न्या व्वि᳘शो ऽनभिषेचनीयास्त᳘स्मान्मा[[!!]] प्प्र᳘मदत स्ना᳘त्वाच्चै᳘वैनमुदका᳘न्निरुन्धीध्वम्व᳘डवाभ्यश्च ते य᳘द्यद्ब्राह्मणजात᳘मुपनिग᳘च्छेत त᳘त्तत्पृच्छेत ब्रा᳘ह्मणाः कि᳘यद्यूय᳘मश्वमेध᳘स्य व्वित्थे᳘ति ते ये न᳘ व्विद्यु᳘र्ज्जिनीया᳘त तान्त्स᳘र्व्वं वा᳘ ऽअश्वमेधः स᳘र्व्वस्यैष न᳘ वेद यो᳘ ब्राह्मणः स᳘न्नश्वमेध᳘स्य न व्वे᳘द सो᳘ ऽब्राह्मणो ज्ये᳘य ऽएव स पा᳘नङ्करवाथ खादन्नि᳘वपाथा᳘थ यत्कि᳘ञ्च जनपदे᳘ ऽकृतान्नᳫँ᳭ स᳘र्व्वं वस्त᳘त्सुतन्ते᳘षाᳫँ᳭ रथकारकुल᳘ ऽएव᳘ वो व्वसतिस्तद्ध्य᳘श्वस्याय᳘तनमि᳘ति॥  
