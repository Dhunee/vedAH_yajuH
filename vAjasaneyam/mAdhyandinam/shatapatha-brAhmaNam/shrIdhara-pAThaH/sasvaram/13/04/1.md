+++
title = "१"

+++
## ०१
प्प्रजा᳘पतिरकामयत॥  
स᳘र्व्वान्का᳘मानाप्नुयाᳫँ᳭ स᳘र्व्वा᳘ व्व्यष्टी᳘र्व्व्यश्नुवीये᳘ति[[!!]] स᳘ ऽएत᳘मश्वमेधं᳘ त्रिरात्रं᳘ यज्ञक्रतु᳘मपश्यत्तमा᳘हरत्ते᳘नायजत ते᳘नेष्ट्वा स᳘र्व्वान्का᳘मानाप्नोत्स᳘र्व्वा᳘ व्व्यष्टी᳘र्व्व्याश्नुत[[!!]] स᳘र्व्वान्ह वै का᳘मानाप्नोति स᳘र्व्वा᳘ व्व्यष्टी᳘र्व्व्यश्नुते᳘[[!!]] यो ऽश्वमेधे᳘न य᳘जते॥  
## ०२
त᳘दाहुः॥  
क᳘स्मिन्नृता᳘वभ्यारम्भ ऽइ᳘ति ग्ग्री᳘ष्मे ऽभ्या᳘रभेते᳘त्यु[[!!]] है᳘क ऽआहुर्ग्ग्रीष्मो वै᳘ क्षत्रि᳘यस्यर्त्तुः᳘ क्षत्रिययज्ञ᳘ ऽउ वा᳘ ऽएष य᳘दश्वमेध ऽइ᳘ति॥  
## ०३
तद्वै᳘ व्वसन्त᳘ ऽए᳘वाभ्या᳘रभेत॥  
व्वसन्तो वै᳘ ब्राह्मण᳘स्यर्तुर्य्य᳘ ऽउ वै क᳘श्च य᳘जते ब्राह्मणीभू᳘येवैव᳘ यजते त᳘स्माद्वसन्त᳘ ऽए᳘वाभ्या᳘रभेत॥  
## ०४
सा᳘ या ऽसौ᳘ फाल्गुनी᳘ पौर्णमासी भ᳘वति॥  
त᳘स्यै पुर᳘स्तात्षडहे᳘ वा सप्ताहे᳘ वर्त्त्वि᳘ज ऽउपसमा᳘यन्त्यध्वर्य्यु᳘श्च हो᳘ता च ब्रह्मा᳘ चोद्गाता᳘ चैतान्वा ऽअ᳘न्वन्य᳘ ऽऋत्वि᳘जः[[!!]]॥  
## ०५
(स्ते᳘) ते᳘भ्यो ऽध्वर्य्यु᳘श्चातुष्प्राश्य᳘म्ब्रह्मौदनन्नि᳘र्व्वपति॥  
त᳘स्योक्तम्ब्रा᳘ह्मणञ्चतु᳘रः पात्रां᳘श्चतु᳘रो ऽञ्जलीं᳘श्चतु᳘रः प्प्र᳘सृतान्द्वा᳘दशविधन्द्वा᳘दश मा᳘साः सम्वत्सरः स᳘र्व्वᳫँ᳭ सम्वत्सरः स᳘र्व्वमश्वमेधः स᳘र्व्वस्या᳘प्त्यै स᳘र्व्वस्या᳘वरुद्ध्यै॥  
## ०६
त᳘मेते᳘ चत्वा᳘र ऽऋत्वि᳘जः प्प्रा᳘श्नन्ति॥  
ते᳘षामुक्तम्ब्रा᳘ह्मणं ते᳘भ्यश्चत्वा᳘रि सह᳘स्राणि ददाति स᳘र्व्वं वै᳘ सह᳘स्रᳫँ᳭ स᳘र्व्वमश्वमेधः स᳘र्व्वस्या᳘प्त्यै स᳘र्व्वस्या᳘वरुद्ध्यै चत्वा᳘रि च सुव᳘र्ण्णानि शत᳘मानानि हि᳘रण्यानि त᳘स्यो ऽए᳘वोक्तम्॥  
## ०७
(म᳘) अ᳘थास्मा ऽअध्वर्य्यु᳘र्न्निष्क᳘म्प्रतिमुञ्च᳘न्वाचयति॥  
ते᳘जो ऽसि शुक्र᳘ममृ᳘तमि᳘ति ते᳘जो वै᳘ शुक्र᳘ममृ᳘तᳫँ᳭ हि᳘रण्यन्ते᳘ज ऽए᳘वास्मिञ्छुक्र᳘ममृ᳘तं दधात्यायुष्पा ऽआ᳘युर्म्मे पाहीत्या᳘युरे᳘वास्मिन्दधात्य᳘थैनमाह व्वा᳘चं यच्छे᳘ति व्वाग्वै᳘ यज्ञो᳘ यज्ञ᳘स्यै᳘वाभ्यारम्भा᳘य॥  
## ०८
च᳘तस्रो जाया ऽउ᳘पकॢप्ता भवन्ति॥  
म᳘हिषी व्वा᳘वाता प᳘रिवृक्ता पालागली स᳘र्व्वा निष्किण्यो᳘ ऽलङ्कृता मिथुन᳘स्यैव᳘ सर्व्वत्वा᳘य ता᳘भिः स᳘हाग्न्यगारम्प्र᳘पद्यते पू᳘र्व्वया द्वारा य᳘जमानो द᳘क्षिणया प᳘त्न्यः॥  
## ०९
सायमाहुत्या᳘ᳫँ᳘ हुता᳘याम्॥  
(ञ्ज) जघ᳘नेनः गा᳘र्हपत्यमु᳘दङ्वा᳘वातया सह स᳘म्विशति त᳘देवापी᳘तराः स᳘म्विशन्ति᳘ सो ऽन्त᳘रोरू ऽअ᳘सम्वर्त्तमानः शेते ऽने᳘न त᳘पसा स्वस्ति᳘ संवत्सर᳘स्योदृ᳘चᳫँ᳭ स᳘मश्नवा ऽइ᳘ति॥  
## १०
प्रातराहुत्या᳘ᳫँ᳘ हुता᳘याम्॥  
(म) अध्वर्य्युः᳘ पूर्ण्णाहुति᳘ञ्ज᳘होति स᳘र्व्वम्वै᳘ पूर्ण्णᳫँ᳭ स᳘र्व्वमश्वमेधः स᳘र्व्वस्या᳘प्त्यै स᳘र्व्वस्या᳘वरुद्ध्यै त᳘स्याम्व᳘रेण व्वा᳘चम्वि᳘सृजते व्व᳘रन्ददामि ब्रह्म᳘ण ऽइ᳘ति स᳘र्व्वम्वै व्व᳘रः स᳘र्व्वमश्वमेधः स᳘र्व्वस्या᳘प्त्यै स᳘र्व्वस्या᳘वरुद्ध्यै॥ शतम् ६६००॥  
## ११
(द्ध्या ऽअ᳘) अ᳘थ᳘ यो ऽस्य निष्कः प्प्र᳘तिमुक्तो भ᳘वति॥  
त᳘मध्वर्य्य᳘वे ददात्यध्वर्य्य᳘वे द᳘ददमृ᳘तमा᳘युरात्म᳘न्द्धत्ते ऽमृ᳘तᳫँ᳭ ह्या᳘युर्हि᳘रण्यम्॥  
## १२
(म᳘) अ᳘थाग्नेयीमि᳘ष्टिन्नि᳘र्व्वपति॥  
पथ᳘श्च का᳘माय यज्ञमुख᳘स्य चा᳘छम्बट्काराया᳘थो ऽअग्नि᳘मुखा ऽउ वै स᳘र्व्वा देव᳘ताः स᳘र्व्वे का᳘मा ऽअश्वमेधे᳘ मुखतः स᳘र्व्वान्देवा᳘न्प्रीत्वा स᳘र्व्वान्का᳘मानाप्नवानी᳘ति॥  
## १३
त᳘स्यै प᳘ञ्चदश सामिधे᳘न्यो भवन्ति॥  
पञ्चदशो वै व्व᳘ज्ज्रो व्वी᳘र्य्यम्व᳘ज्ज्रो[[!!]] व्व᳘ज्ज्रेणै᳘वैत᳘द्वी᳘र्य्येण य᳘जमानः पुर᳘स्तात्पाप्मा᳘नम᳘पहते व्वा᳘र्त्रघ्नावा᳘ज्यभागौ पाप्मा वै᳘ व्वृत्रः᳘ पाप्मनो᳘ ऽपहत्या ऽअग्नि᳘र्म्मूर्द्धा᳘ दिवः᳘ ककुद्भु᳘वो यज्ञ᳘स्य र᳘जसश्च नेते᳘त्युपाᳫँ᳭शु᳘ हवि᳘षो याज्या ऽनुवा᳘क्ये मूर्द्धन्व᳘त्यन्या भ᳘वति स᳘द्वत्य᳘न्यैष वै᳘ मूर्द्धा य᳘ ऽएष त᳘पत्येत᳘स्यैवा᳘वरुद्ध्या ऽअ᳘थ यत्स᳘द्वती स᳘देवा᳘वरुन्द्धे व्विरा᳘जौ संया᳘ज्ये सर्व्वदेव᳘त्यम्वा᳘ ऽएतच्छ᳘न्दो य᳘द्विराट् स᳘र्व्वे का᳘मा ऽअश्वमेधे स᳘र्व्वान्देवा᳘न्प्रीत्वा स᳘र्व्वान्का᳘मानाप्नवानी᳘ति हि᳘रण्यं द᳘क्षिणा सुव᳘र्ण्णᳫँ᳭ शत᳘मानन्त᳘स्योक्तम्ब्रा᳘ह्मणम्॥  
## १४
(म᳘) अ᳘थ पौष्णीन्नि᳘र्व्वपति॥  
पूषा वै᳘ पथीनाम᳘धिपतिर᳘श्वायै᳘वैत᳘त्स्वस्त्य᳘यनङ्करोत्य᳘थो ऽइयम्वै᳘ पू᳘षेमा᳘मे᳘वास्मा ऽएत᳘द्गोप्त्री᳘ङ्करोति त᳘स्य हि ना᳘र्त्तिर᳘स्ति न᳘ ह्वला य᳘मियम᳘ध्वन्गोपाय᳘तीमा᳘मे᳘वास्मा ऽएत᳘द्गोप्त्री᳘ङ्करोति॥  
## १५
त᳘स्यै सप्त᳘दश सामिधे᳘न्यो भवन्ति॥  
सप्तदशो वै᳘ प्प्रजा᳘पतिः प्प्रजा᳘पतिरश्वमे᳘धो ऽश्वमेध᳘स्यैवा᳘प्त्यै वृ᳘धन्वन्तावाज्यभागौ[[!!]] य᳘जमानस्यैव व्वृ᳘द्ध्यै पू᳘षँस्त᳘व व्व्रते᳘ व्वय᳘म्पथ᳘स्पथः प᳘रिपतिम्वचस्ये᳘त्युपाᳫँ᳭शु᳘ हवि᳘षो याज्या ऽनुवा᳘क्ये व्व्रत᳘वत्यन्या भ᳘वति प᳘थन्व᳘त्यन्या᳘ व्वी᳘र्य्यम्वै᳘ व्व्रत᳘न्वीर्य्यस्या᳘प्त्यै व्वी᳘र्य्यस्या᳘वरुद्ध्या ऽअ᳘थ यत्प᳘थन्वत्य᳘श्वायै᳘वैत᳘त्स्वस्त्य᳘यनङ्करोत्यनुष्टु᳘भौ संया᳘ज्ये व्वाग्वा᳘ ऽअनुष्टुब्वाग्वै᳘ प्प्रजा᳘पतिः प्प्रजा᳘पतिरश्वमे᳘धो ऽश्वमेध᳘स्यैवा᳘प्त्यै व्वासःशतन्द᳘क्षिणा रूपम्वा᳘ ऽएतत्पु᳘रुषस्य यद्वा᳘सस्त᳘स्माद्य᳘मेव क᳘ञ्च सुवा᳘ससमाहुः को᳘ न्वयमि᳘ति[[!!]] रूपस᳘मृद्धो[[!!]] हि भ᳘वति रूपे᳘णै᳘वैनᳫँ᳭ स᳘मर्द्धयति शत᳘म्भवति शता᳘युर्व्वै पुरुषः[[!!]] शते᳘न्द्रिय ऽआ᳘युरे᳘वेन्द्रिय᳘म्वीर्य्यमात्म᳘न्द्धत्ते॥  
