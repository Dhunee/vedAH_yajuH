+++
title = "४"

+++
## ०१
अ᳘थैनच्छङ्कु᳘भिः[[!!]] प᳘रिणिहन्ति[[!!]]॥  
पा᳘लाशं पुर᳘स्ताद्ब्र᳘ह्म वै᳘ पलाशो ब्र᳘ह्मपुरोगवमे᳘वैनᳫँ᳭ स्वर्ग्गं᳘ लोक᳘ङ्गमयति शमीम᳘यमुत्तरतः शं᳘ मे ऽसदि᳘ति वारण᳘म्पश्चा᳘दघं᳘ मे वारयाता ऽइ᳘ति व्वृत्रशङ्कु᳘न्दक्षिण᳘तो ऽघ᳘स्यैवा᳘नत्यया᳘य॥  
## ०२
(या᳘थ) अ᳘थ दक्षिणतः प᳘रिवक्क्रे खनन्ति॥  
ते᳘ क्षीरे᳘ण चोदके᳘न च पूरयन्ति ते᳘ हैनममु᳘ष्मिंल्लोके᳘ ऽक्षिते कुल्ये ऽउ᳘पधावतः स᳘प्तोत्तरस्ता᳘ ऽउदके᳘न पूरयन्ति न᳘ ह वै᳘ सप्त स्र᳘वन्तीरघम᳘त्येतुमर्हत्यघ᳘स्यैवा᳘नत्ययाय॥  
## ०३
(या᳘श्म) अ᳘श्मनस्त्रीं᳘स्त्रीन्प्र᳘किरन्ति॥  
ता᳘ ऽअभ्यु᳘त्तरन्त्य᳘श्मन्वती रीयते स᳘ᳫँ᳘रभध्वमु᳘त्तिष्ठत प्र᳘तरता सखायः। अ᳘त्रा जहीमो᳘ ऽशिवा ये ऽअ᳘सञ्छिवा᳘न्वयमु᳘त्तरेमाभिवा᳘जानि᳘ति य᳘थैव य᳘जुस्त᳘था ब᳘न्धुः॥  
## ०४
(र) अपामार्ग्गैर᳘पमृजते॥  
(ते ऽघ) अघ᳘मेव तद᳘पमृजते᳘ ऽपाघम᳘प कि᳘ल्विषम᳘प कृत्याम᳘पो र᳘पः। अ᳘पामार्ग्ग त्व᳘मस्मद᳘प दुःष्व᳘प्न्यᳫँ᳭ सुवे᳘ति य᳘थैव य᳘जुस्त᳘था ब᳘न्धुः॥  
## ०५
(र्य्य᳘) य᳘त्रोदकम्भ᳘वति त᳘त्स्नान्ति॥  
सुमित्रिया᳘ न ऽआ᳘प ऽओ᳘षधयः सन्त्वि᳘त्यञ्जलि᳘ना ऽप ऽउ᳘पाचति व्व᳘ज्ज्रो वा ऽआ᳘पो व्व᳘ज्ज्रेणै᳘वैत᳘न्मित्रधे᳘यङ्कुरुते दुर्म्मित्रियास्त᳘स्मै सन्तु᳘ यो ऽस्मान्द्वे᳘ष्टि य᳘ञ्च व्वय᳘न्द्विष्म ऽइ᳘ति या᳘मस्य दि᳘शन्द्वे᳘ष्यः स्यात्ताद्वि᳘शम्प᳘रासिञ्चेत्ते᳘नैव तम्प᳘राभावयति॥  
## ०६
स य᳘दि स्थावरा ऽआ᳘पो भ᳘वन्ति॥  
स्थाप᳘यन्त्येषाम्पाप्मा᳘नम᳘थ य᳘दि व्व᳘हन्ति व्वहन्त्येवैषाम्पाप्मा᳘नᳫँ᳭[[!!]] स्नात्वा᳘ ऽहतानि व्वा᳘साᳫँ᳭सि परिधा᳘यानडु᳘हः पु᳘च्छमन्वारभ्या᳘यन्त्याग्नेयो वा᳘ ऽअनड्वा᳘नग्नि᳘मुखा ऽएव त᳘त्पितृलोका᳘ज्जीवलोक᳘मभ्या᳘यन्त्य᳘थो ऽअग्निर्व्वै᳘ प᳘थो ऽतिवोढा स᳘ ऽएनान᳘तिवहति॥  
## ०७
(त्यु) उ᳘द्वयन्त᳘मसस्परी᳘ति॥  
(त्ये) एतामृचञ्ज᳘पन्तो यन्ति तत्त᳘मसः पितृलोका᳘दादित्यञ्ज्यो᳘तिरभ्या᳘यन्ति ते᳘भ्य ऽआ᳘गतेभ्य ऽआञ्जनाभ्यञ्जने प्र᳘यच्छन्त्येष᳘ ह मानु᳘षो ऽलङ्कारस्ते᳘नैव त᳘म्मृत्यु᳘मन्त᳘र्द्द᳘धते॥  
## ०८
(ते᳘ ऽथ) अ᳘थ गृहे᳘ष्वग्नि᳘ᳫँ᳘ समाधा᳘य॥  
व्वारणा᳘न्परिधी᳘न्परिधा᳘य व्वारणे᳘न स्रुवे᳘णाग्न᳘य ऽआ᳘युष्मत ऽआ᳘हुतिञ्जुहोत्यग्निर्व्वा ऽआ᳘युष्माना᳘युष ऽईष्टे त᳘मे᳘वैभ्य ऽआ᳘युर्य्याचत्य᳘ग्न ऽआ᳘यूᳫँ᳭षि पवस ऽइ᳘ति पुरो ऽनुवाक्याभाजनम्॥  
## ०९
(म᳘) अ᳘थ जुहोति॥  
(त्या᳘) आ᳘युष्मानग्ने हवि᳘षा व्वृधानो᳘ घृत᳘प्रतीको घृत᳘योनिरेधि। घृत᳘म्पीत्वा म᳘धु चा᳘रु ग᳘व्यम्पि᳘तेव पुत्र᳘मभि᳘रक्षतादिमा᳘न्त्स्वाहे᳘ति य᳘थै᳘वैनानभिर᳘क्षेद्य᳘था ऽभिगोपाये᳘देव᳘मेत᳘दाह॥  
## १०
त᳘स्य पुरा᳘णो ऽनड्वान्द᳘क्षिणा॥  
पुराणा य᳘वाः पुराण्या᳘सन्दी सो᳘पबर्ह᳘णैषा ऽन्वा᳘दिष्टा द᳘क्षिणा का᳘मं यथाश्रद्धम्भू᳘यसीर्दद्यादि᳘ति᳘ न्वग्निचितः[[!!]]॥  
## ११
(तो ऽथा᳘) अथा᳘नग्निचितः᳘॥  
(त᳘ ऽए) एत᳘देव᳘ भूमिजोषण᳘मेतत्स᳘मानं[[!!]] क᳘र्म्म य᳘दन्य᳘दग्निकर्म्म᳘णः कुर्य्यादा᳘हिताग्नेः श᳘र्क्करा ऽइ᳘त्यु है᳘क ऽआहुर्य्या᳘ ऽए᳘वामू᳘रग्न्याधेयशर्क्करास्ता᳘ ऽएता ऽइ᳘ति न᳘ तथा कुर्य्यादित्ये᳘क ऽईश्वरो᳘ हैता ऽअ᳘नग्निचितᳫँ᳭ स᳘न्तप्तोरि᳘ति स य᳘था काम᳘येत त᳘था कुर्य्यात्॥  
## १२
(न्म) मर्य्या᳘दाया ऽएव᳘ लोष्ट᳘मात्दृ᳘त्य॥  
(त्या᳘) अ᳘न्तरेण नि᳘दधातीम᳘ञ्जीवे᳘भ्यः परिधि᳘न्दधामि᳘ मैषान्नु᳘ गाद᳘परो ऽअ᳘र्थमेतम्[[!!]]। शत᳘ञ्जीवन्तु शर᳘दः पुरूची᳘रन्त᳘र्मृत्यु᳘न्दधतां प᳘र्व्वतेने᳘ति जीवे᳘भ्यश्चै᳘वैता᳘म्पितृ᳘भ्यश्च मर्य्या᳘दाङ्करोत्य᳘सम्भेदाय त᳘स्मादु हैत᳘ज्जीवा᳘श्च पित᳘रश्च न स᳘न्दृश्यन्ते॥  
