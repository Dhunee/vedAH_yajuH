+++
title = "२"

+++
## ०१
अन्तर्द्धा᳘यो है᳘के नि᳘वपन्ति॥  
देवाश्चा᳘सुराश्चोभ᳘ये प्प्राजापत्या᳘ ऽअस्मिं᳘ल्लो᳘के ऽस्पर्द्धन्त ते᳘ देवा ऽअ᳘सुरान्त्सप᳘त्नान्भ्रा᳘तृव्यानस्मा᳘ल्लोका᳘दनुदन्त त᳘स्माद्या दै᳘व्यः प्रजा ऽअ᳘नन्तर्हिता᳘नि ताः [[???]] श्मशाना᳘नि कुर्व्वते᳘ ऽथ या᳘ ऽआसु᳘र्य्यः प्प्राच्या᳘स्त्वद्ये᳘ त्वदन्त᳘र्हितानि ते᳘ च᳘म्वान्त्वद्य᳘स्मिंस्त्वत्॥  
## ०२
(द᳘) अ᳘थैनत्परिश्रि᳘द्भिः प᳘रिश्रयति॥  
या᳘ ऽए᳘वामूः᳘ परिश्रि᳘तस्ता᳘ ऽएता य᳘जुषा ताः᳘ परिश्र᳘यति तूष्णी᳘मिमा दै᳘वञ्चैव तत्पि᳘त्र्यञ्च व्व्या᳘करोत्य᳘परिमिताभिर᳘परिमितो᳘ ह्यसौ᳘ [[???]] लोकः᳘॥  
## ०३
(को᳘ ऽथै) अ᳘थैनत्पलाशशाख᳘या व्व्यु᳘दूहति॥  
य᳘दे᳘वादो᳘ व्व्युदू᳘हनन्त᳘देतद᳘पेतो᳘ यन्तु पणयो᳘ ऽसुम्ना देवपीय᳘व ऽइ᳘ति पणी᳘ने᳘वैतद᳘सुम्नान्देवपीयू᳘नसुररक्षसा᳘न्यस्मा᳘ल्लोकाद᳘पहन्त्यस्य᳘ लोकः᳘ सुता᳘वत ऽइ᳘ति सुत᳘वान्हि य᳘ ऽईजानो द्यु᳘भिर᳘होभिरक्तु᳘भिर्व्व्यक्तमि᳘ति त᳘देनमृतु᳘भिश्चाहोरात्रै᳘श्च स᳘लोकङ्करोति॥  
## ०४
यमो᳘ ददात्ववसा᳘नमस्मा ऽइ᳘ति॥  
यमो᳘ ह वा᳘ ऽअस्या᳘मवसा᳘नस्येष्टे त᳘मे᳘वास्मा ऽअस्या᳘मवसा᳘नं याचति ता᳘न्दक्षिणो᳘दस्यत्युदगि᳘तरान्दै᳘वञ्चैव [[???]] तत्पि᳘त्र्यञ्च व्व्या᳘करोति॥  
## ०५
(त्य᳘) अ᳘थ दक्षिणतः सी᳘रं युनक्ति॥  
(क्त्यु) उत्तरत ऽइ᳘त्यु है᳘क ऽआहुः स य᳘था काम᳘येत त᳘था कुर्य्याद्युङ्क्ते᳘ति सम्प्रे᳘ष्याभि᳘मन्त्रयते सविता᳘ ते श᳘रीरेभ्यः पृथिव्यां᳘ लोक᳘मिच्छत्वि᳘ति सवि᳘तै᳘वास्यैतच्छ᳘रीरेभ्यः पृथिव्यां᳘ लोक᳘मिच्छति त᳘स्मै युज्यन्तामुस्रि᳘या ऽइ᳘त्येतस्मा ऽउ हि क᳘र्म्मण ऽउस्रि᳘या युज्य᳘न्ते॥  
## ०६
षङ्गव᳘म्भवति॥  
ष᳘डृऋत᳘वः सम्वत्सर᳘ ऽऋतु᳘ष्वे᳘वैनमेत᳘त्सम्वत्सरे᳘ प्प्रतिष्ठा᳘याम्प्र᳘तिष्ठापयति त᳘दपसलवि᳘ पर्य्यात्दृ᳘त्योत्तरतः᳘ प्प्रती᳘चीम्प्रथमाᳫँ᳭ सी᳘ताङ्कृषति व्वायुः᳘ पुनात्वि᳘ति जघनार्द्धे᳘न दक्षि᳘णा ऽग्नेर्भ्भ्रा᳘जसे᳘ति दक्षिणार्द्धे᳘न प्प्रा᳘चीᳫँ᳭ सू᳘र्य्यस्य व्व᳘र्च्चसेत्य᳘ग्ग्रेणो᳘दीचीम्॥ शतम् ६८००॥  
## ०७
(ञ्च᳘) च᳘तस्रः सी᳘ता य᳘जुषा कृषति [[???]]॥  
तद्य᳘च्चतसृ᳘षु दिक्ष्व᳘न्नन्त᳘स्मिन्ने᳘वैनमेतत्प्र᳘तिष्ठापयति तद्वै य᳘जुषा ऽद्धा वै तद्यद्य᳘जुर᳘द्धो तद्य᳘दिमा दि᳘शः॥  
## ०८
(शो᳘ ऽथा) अ᳘थात्मा᳘नम्वि᳘कृषति॥  
तद्य᳘देव᳘ सम्वत्सरे᳘ ऽन्नन्त᳘स्मिन्ने᳘वैनमेतत्प्र᳘तिष्ठापयति तूष्णीम᳘परिमिताभिर᳘परिमितो ह्यसौ᳘ [[???]] लोकः॥  
## ०९
(को᳘ ऽथै) अ᳘थैनद्वि᳘मुञ्चति॥  
कृत्वा तत्क᳘र्म्म य᳘स्मै क᳘र्म्मण ऽएनद्यु᳘ङ्क्ते व्वि᳘मुच्यन्तामुस्रि᳘या ऽइ᳘त्येत᳘स्मा ऽउ हि क᳘र्म्मण ऽउस्रि᳘या युज्य᳘न्ते त᳘द्दक्षिणो᳘दस्यत्यु᳘दगि᳘तरद्दै᳘वञ्चैव तत्पि᳘त्र्यञ्च व्व्या᳘करोति॥  
