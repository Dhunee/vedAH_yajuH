+++
title = "१"

+++


## ०१
<details><summary>मूलम् - श्रीधरादि</summary>

अ᳘थास्मै श्मशान᳘ङ्कुर्व्वन्ति॥  
गृहा᳘न्वा प्रज्ञा᳘नम्वा यो वै क᳘श्च म्रि᳘यते स श᳘वस्त᳘स्मा ऽएतद᳘न्नङ्करोति त᳘स्माच्छवान्न᳘ᳫँ᳘ शवान्न᳘ᳫँ[[!!]] ह वै त᳘च्छ्मशानमित्या᳘चक्षते परो᳘क्षᳫँ᳭ श्मशा ऽउ हैव ना᳘म पितॄणा᳘मत्ता᳘रस्ते᳘ हामु᳘ष्मिंल्लोके᳘ ऽकृतश्मशान᳘स्य साधुकृत्यामु᳘पदम्भयन्ति ते᳘भ्य ऽएतद᳘न्नङ्करोति त᳘स्माच्छ्मशान्न᳘ᳫँ᳘ श्मशान्न᳘ᳫँ᳘ ह वै त᳘च्छ्मशानमित्या᳘चक्षते परो᳘ ऽक्षम्॥
</details>

## ०२
<details><summary>मूलम् - श्रीधरादि</summary>

(न्त) तद्वै न᳘ क्षिप्रं᳘ कुर्य्यात्॥  
(न्ने) नेन्न᳘वमघ᳘ङ्कर᳘वाणी᳘ति चिर᳘ ऽएव᳘ कुर्य्यादघ᳘मेव त᳘त्तिरः᳘ करोति य᳘त्र समा ना᳘नु चन स्म᳘रेयुर᳘श्रुतिमेव त᳘दघ᳘ङ्गमयति य᳘द्यनुस्म᳘रेयुः॥
</details>

## ०३
<details><summary>मूलम् - श्रीधरादि</summary>

(र᳘) अ᳘युङ्गेषु सम्वत्सरे᳘षु कुर्य्यात्॥  
(द) अयुङ्गᳫँ᳭[[!!]] हि᳘ पितॄणा᳘मेकनक्षत्र᳘ ऽएकनक्षत्रᳫँ᳭ हि᳘ पितॄ᳘णा᳘ममावा᳘स्यायाममावा᳘स्या वा᳘ ऽएकनक्षत्रमे᳘को हि य᳘द्वेताᳫँ᳭ रा᳘त्रिᳫँ᳭ स᳘र्व्वाणि भूता᳘नि सम्व᳘सन्ति ते᳘नो तङ्का᳘ममाप्नोति यः स᳘र्व्वेषु न᳘क्षत्रेषु॥
</details>

## ०४
<details><summary>मूलम् - श्रीधरादि</summary>

शर᳘दि कुर्य्यात्॥  
(त्स्व) स्वधा वै᳘ शर᳘त्स्व᳘धो वै᳘ पितॄणाम᳘न्नं त᳘देनम᳘न्ने स्वधा᳘यान्दधाति माघे᳘ वा मा᳘ नो ऽघ᳘म्भूदि᳘ति निदाघे᳘ वा नि᳘ नो ऽघं᳘ धीयाता ऽइ᳘ति॥
</details>

## ०५
<details><summary>मूलम् - श्रीधरादि</summary>

च᳘तुःस्रक्ति॥  
देवाश्चा᳘सुराश्चोभ᳘ये प्प्राजापत्या᳘ दि᳘क्ष्वस्पर्द्धन्त[[!!]] ते᳘ देवा ऽअ᳘सुरान्त्सप᳘त्नान्भ्रा᳘तृव्यान्दि᳘ग्भ्यो ऽनुदन्त᳘ ते ऽदि᳘क्काः प᳘राभवंस्त᳘स्माद्या दै᳘व्यः प्रजाश्च᳘तुःस्रक्तीनि ताः श्मशाना᳘नि कुर्व्वेते᳘ ऽथ या᳘ ऽआसु᳘र्य्यः प्राच्या᳘स्त्वद्ये᳘ त्वत्परिमण्डला᳘नि ते᳘ ऽनुदन्त᳘ ह्येनान्दिग्भ्य᳘ ऽउभे दि᳘शाव᳘न्तरेण व्वि᳘दधाति प्रा᳘चीञ्च द᳘क्षिणाञ्चैत᳘स्याᳫँ᳭ ह दिशि᳘ पितृलोक᳘स्य द्वा᳘रं द्वा᳘रै᳘वैनम्पितृलोकम्प्र᳘पादयति स्रक्ति᳘भिर्द्दिक्षु᳘ प्रतिति᳘ष्ठती᳘तरेणात्म᳘ना ऽवान्तरदि᳘क्षु त᳘देनᳫँ᳭ स᳘र्व्वासु दिक्षु प्र᳘तिष्ठापयति॥
</details>

## ०६
<details><summary>मूलम् - श्रीधरादि</summary>

(त्य) अथा᳘तो भूमिजोषण᳘स्य॥  
(स्यो) उदीची᳘नप्रवणे करोत्यु᳘दीची वै᳘ मनु᳘ष्याणान्दिक्त᳘देनं मनुष्यलोक ऽआ᳘भजत्येत᳘द्ध वै᳘ पित᳘रो मनुष्यलोक ऽआ᳘भक्ता भवन्ति य᳘देषाम्प्रजा भ᳘वति प्प्रजा᳘ हास्य श्रे᳘यसी भवति॥
</details>

## ०७
<details><summary>मूलम् - श्रीधरादि</summary>

दक्षिणा᳘प्रवणे कुर्य्यादि᳘त्याहुः॥  
(र्द्द) दक्षिणा᳘प्रवणो वै᳘ पितृलोकस्त᳘देनम्पितृलोक ऽआ᳘भजती᳘ति न त᳘था कुर्य्यादामी᳘वद्ध ना᳘म त᳘च्छ्मशानकरणं᳘ क्षिप्रे᳘ हैषाम᳘परो ऽनुप्रै᳘ति॥
</details>

## ०८
<details><summary>मूलम् - श्रीधरादि</summary>

दक्षिणा᳘प्रवणस्य प्रत्यर्षे᳘ कुर्य्यादि᳘त्यु है᳘क ऽआहुः॥  
(स्त) त᳘त्प्रत्यु᳘च्छ्रितमघ᳘म्भवती᳘ति᳘ नो ऽएव तथा कुर्य्याद्यद्वा᳘ ऽउदीची᳘नप्रवणे करो᳘ति त᳘देव᳘ प्रत्यु᳘च्छ्रितमघ᳘म्भवति॥
</details>

## ०९
<details><summary>मूलम् - श्रीधरादि</summary>

य᳘स्यैव᳘ सम᳘स्य सतः᳘॥  
(तो᳘) दक्षिणतः᳘ पुर᳘स्तादा᳘प ऽए᳘त्य सᳫँ᳭स्थाया᳘प्रघ्नत्य ऽएतान्दि᳘शमभिनिष्प᳘द्याक्षय्या᳘ ऽअ᳘पो ऽपिप᳘द्येरंस्त᳘त्कुर्य्याद᳘न्नम्वा ऽआ᳘पो ऽन्ना᳘द्यमेवा᳘स्मा ऽएत᳘त्पुर᳘स्तात्प्रत्य᳘ग्दधात्यमृ᳘तमु वा ऽआ᳘प ऽए᳘षो ह जीवा᳘नां दिग᳘न्तरेण सप्तर्षीणा᳘ञ्चोद᳘यनमादित्य᳘स्य चास्तम᳘यनममृ᳘तमेव त᳘ज्जीवे᳘षु दधाति त᳘द्धैत᳘त्प्रतिमी᳘वन्ना᳘म श्मशानकरणं᳘ जीवे᳘भ्यो हितं यद्वाव᳘ जीवे᳘भ्यो हितन्त᳘त्पितृ᳘भ्यः॥
</details>

## १०
<details><summary>मूलम् - श्रीधरादि</summary>

क᳘म्वति कुर्य्यात्॥  
(त्क᳘) क᳘म्मे ऽसदित्य᳘थो श᳘म्वति श᳘म्मे ऽसदि᳘ति᳘ नाधिपथ᳘ङ्कुर्य्या᳘न्नाकाशे ने᳘दावि᳘रघ᳘ङ्करवाणी᳘ति॥
</details>

## ११
<details><summary>मूलम् - श्रीधरादि</summary>

गु᳘हा स᳘दवतापि᳘ स्यात्॥  
(त्त) तद्यद्गु᳘हा भ᳘वत्यघ᳘मेव तद्गु᳘हा करोत्य᳘थ य᳘दवता᳘प्यसौ[[!!]] वा᳘ ऽआदित्यः᳘ पाप्म᳘नो ऽपहन्ता स᳘ ऽए᳘वास्मात्पा᳘प्मानम᳘पहन्त्य᳘थो ऽआदित्य᳘ज्योतिषमे᳘वैनङ्करोति[[!!]]॥
</details>

## १२
<details><summary>मूलम् - श्रीधरादि</summary>

न त᳘स्मिन्कुर्य्यात्॥  
(द्य᳘) य᳘स्येत्था᳘दनूकाशः स्या᳘द्याचमान᳘ᳫँ᳘ ह ना᳘म त᳘त्क्षिप्रे᳘ हैषाम᳘परो ऽनुप्रै᳘ति॥
</details>

## १३
<details><summary>मूलम् - श्रीधरादि</summary>

चित्रं᳘ पश्चा᳘त्स्यात्॥  
(त्प्र) प्प्रजा वै᳘ चित्रं᳘ चित्र᳘ᳫँ᳘ हास्य प्प्रजा᳘ भवति य᳘दि चित्रन्न स्यादा᳘पः पश्चा᳘द्वोत्तरतो᳘ वा स्युरा᳘पो᳘ ह्येव᳘ चित्र᳘ञ्चित्र᳘ᳫँ᳘ है᳘वास्य प्प्रजा᳘ भवति॥
</details>

## १४
<details><summary>मूलम् - श्रीधरादि</summary>

(त्यू) ऊषरे᳘ करोति॥  
रे᳘तो वा ऽऊ᳘षाः प्प्रज᳘ननन्त᳘देनम्प्रज᳘नन ऽआ᳘भजत्येत᳘द्ध वै᳘ पित᳘रः प्प्रज᳘नन ऽआ᳘भक्ता भवन्ति य᳘देषाम्प्रजा भ᳘वति प्प्रजा᳘ हास्य श्रे᳘यसी भवति॥
</details>

## १५
<details><summary>मूलम् - श्रीधरादि</summary>

स᳘मूले॥  
स᳘मूमᳫँ᳭ हि᳘ पितॄणा᳘म्वीरिणमिश्र᳘ ऽएत᳘द्धास्याः पि᳘त्र्यम᳘नतिरिक्तम᳘थो ऽअघ᳘मेव त᳘द्बद्धृ᳘[[!!]] करोति॥
</details>

## १६
<details><summary>मूलम् - श्रीधरादि</summary>

न᳘ भूमिपाश᳘मभिवि᳘दध्यात्॥  
(न्न᳘) न᳘ शरन्ना᳘श्मगन्धान्ना᳘ध्याण्डान्न᳘ पृश्निपर्ण्णी᳘न्नाश्वत्थ᳘स्यान्तिक᳘ङ्कुर्य्यान्न᳘ बिभी᳘तकस्य न ति᳘ल्वकस्य न स्फू᳘र्ज्जकस्य न᳘ हरि᳘द्रोर्न्न᳘ न्यग्रो᳘धस्य ये᳘ चान्ये᳘ पाप᳘नामानो मङ्गलोपेप्स᳘या ना᳘म्नामेव प᳘रिहाराय॥
</details>

## १७
<details><summary>मूलम् - श्रीधरादि</summary>

(याथा᳘) अथा᳘त ऽआवृ᳘दे᳘व॥  
(वा) अग्निविध᳘या ऽग्निचि᳘तः श्मशान᳘ङ्करोति यद्वै य᳘जमानो ऽग्नि᳘ञ्चिनु᳘ते ऽमु᳘ष्मै त᳘ल्लोका᳘य यज्ञे᳘नात्मा᳘नᳫँ᳭ स᳘ᳫँ᳘स्कुरुत᳘ ऽएतदु[[!!]] ह यज्ञि᳘यङ्कर्मा᳘सᳫँ᳭स्थितमा᳘ श्मशानकरणात्तद्य᳘दग्निविध᳘या ऽग्निचि᳘तः श्मशान᳘ङ्करो᳘त्यग्निचित्या᳘मेव तत्स᳘ᳫँ᳘स्थापयति॥
</details>

## १८
<details><summary>मूलम् - श्रीधरादि</summary>

तद्वै न᳘ मह᳘त्कुर्य्यात्॥  
(न्ने᳘) ने᳘न्मह᳘दघ᳘ङ्कर᳘वाणी᳘ति यावानपक्षपु᳘च्छो ऽग्निस्ता᳘वत्कुर्य्यादि᳘त्यु[[!!]] है᳘क ऽआहुः समानो᳘ ह्य᳘स्यैष᳘ ऽआत्मा य᳘थै᳘वाग्नेस्तथे᳘ति॥
</details>

## १९
<details><summary>मूलम् - श्रीधरादि</summary>

पुरुषमात्रं᳘[[!!]] त्वेव᳘ कुर्य्यात्॥  
(त्त) तथा᳘ ऽपरस्मा ऽअवकाशन्न᳘ करोति पश्चाद्व᳘रीयः प्प्रजा वै᳘ पश्चा᳘त्प्रजा᳘मेव तद्व᳘रीयसीङ्कुरुत ऽउत्तरतो व्व᳘र्षीयः प्प्रजा वा ऽउ᳘त्तरा प्प्रजा᳘मेव तद्व᳘र्षीयसीङ्कुरुते त᳘द्विधा᳘यापसलवि सृष्टा᳘भि स्प᳘न्द्याभिः पर्य्या᳘तनोत्यपसलवि पि᳘त्र्यᳫँ᳭ हि म्क᳘र्म॥
</details>

## २०
<details><summary>मूलम् - श्रीधरादि</summary>

(र्म्मा) अथो᳘द्धन्तवा᳘ ऽआह॥  
स या᳘वत्येव᳘ निव᳘प्स्यन्त्स्यात्ता᳘वदु᳘द्धन्यात्पुरुषमा᳘त्रं त्वेवो᳘द्धन्यात्तथा᳘ ऽपरस्मा ऽअवकाशन्न[[!!]] क᳘रोत्य᳘थो ऽओ᳘षधिलोको वै᳘ पित᳘र ऽओ᳘षधीनाᳫँ᳭ ह मू᳘लान्यु᳘पसर्प्पन्त्य᳘थो ने᳘दस्या᳘ ऽअन्त᳘र्हितो᳘ ऽसदि᳘ति॥
</details>