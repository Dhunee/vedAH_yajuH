+++
title = "७"

+++
## ०१
प्प्रजा᳘पतिरकामयत॥  
(ता) अश्वमेधे᳘न यजेये᳘ति᳘ सो ऽश्राम्यत्स त᳘पो ऽतप्यत त᳘स्य श्रान्त᳘स्य तप्त᳘स्य सप्त᳘धा ऽत्म᳘नो देव᳘ता ऽअ᳘पाक्रामन्त्सा᳘ दी᳘क्षा ऽभवत्स᳘ ऽएता᳘नि व्वैश्वदेवा᳘न्यपश्यत्ता᳘न्यजुहोत्तैर्व्वै स᳘ दीक्षाम᳘वारुन्ध य᳘द्वैश्वदेवा᳘नि जुहो᳘ति दीक्षा᳘मेव तैर्य्य᳘जमानो᳘ ऽवरुन्धे ऽन्वह᳘ञ्जुहोत्यन्वह᳘मेव᳘ दीक्षाम᳘वरुन्धे सप्त᳘ जुहोति सप्त वै ता᳘ देव᳘ता ऽअ᳘पाक्रामंस्ता᳘भिरे᳘वास्मै दीक्षाम᳘वरुन्धे॥  
## ०२
(न्धे᳘ ऽप) अ᳘प वा᳘ ऽएते᳘भ्यः प्प्राणाः᳘ क्रामन्ति॥  
ये᳘ दीक्षा᳘मतिरेच᳘यन्ति सप्ताहम्प्र᳘चरन्ति सप्त वै᳘ शीर्ष᳘ण्याः प्प्राणाः᳘ प्प्राणा᳘ दीक्षा᳘ प्प्राणै᳘रे᳘वास्मै᳘ प्प्राणा᳘न्दीक्षाम᳘वरुन्धे त्रे᳘धा᳘ विभ᳘ज्य देव᳘ताञ्जुहोति᳘ त्र्यावृतो वै᳘ देवा᳘स्त्र्यावृत ऽइमे᳘ लोका᳘ ऽऋ᳘ध्यामेव᳘ व्वी᳘र्य्य ऽएषु᳘ [[???]] लोके᳘षु᳘ प्प्र᳘तितिष्ठति॥  
## ०३
(त्ये᳘) ए᳘कविᳫँ᳭शतिः स᳘म्पद्यन्ते॥  
द्वा᳘दश मा᳘साः प᳘ञ्चर्त᳘वस्त्र᳘य ऽइमे᳘ लोका᳘ ऽअसा᳘वादित्य᳘ ऽएकविᳫँ᳭शस्तद्दै᳘वं क्षत्त्रᳫँ᳭ सा श्रीस्तदा᳘धिपत्यन्त᳘द्ब्रध्न᳘स्य विष्ट᳘पन्तत्स्वा᳘राज्यमश्नुते॥  
## ०४
त्रिᳫँ᳭श᳘तमौद्ग्रभणा᳘नि जुहोति॥  
त्रिᳫँ᳭श᳘दक्षरा व्विरा᳘ड्विरा᳘डु कृत्स्नम᳘न्नं कृत्स्नस्यै᳘वान्ना᳘द्यस्या᳘वरुद्ध्यै [[???]] चत्वा᳘र्य्यौद्ग्रभणा᳘नि जुहोति त्री᳘णि व्वैश्वदेवा᳘नि सप्त स᳘म्पद्यन्ते सप्त वै᳘ शीर्ष᳘ण्याः प्प्राणाः᳘ प्प्राणा᳘ दीक्षा᳘ प्प्राणै᳘रे᳘वास्मै प्प्राणा᳘न्दीक्षाम᳘वरुन्धे पूर्ण्णाहुति᳘मुत्तमा᳘ञ्जुहोति प्रत्यु᳘त्तब्ध्यै सयुक्त्वा᳘य॥  
