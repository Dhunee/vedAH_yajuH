+++
title = "६"

+++
## ०१
व्विभू᳘र्मात्रा᳘ प्प्रभूः᳘ पित्रे᳘ति॥  
(ती) इयम्वै᳘ मा᳘ता ऽसौ᳘ पि᳘ता ऽऽभ्या᳘मे᳘वैनम्प᳘रिददात्य᳘श्वो ऽसि ह᳘यो ऽसी᳘ति शा᳘स्त्ये᳘वैनन्तत्त᳘स्माच्छिष्टाः᳘ प्प्रजा᳘ जायंन्ते᳘ ऽत्यो ऽसि म᳘यो ऽसीत्य᳘त्ये᳘वैनन्नयति त᳘स्माद᳘श्वः पसून᳘त्येति त᳘स्माद᳘श्वः पशूनाᳫँ᳭ श्रै᳘ष्ठ्यङ्गच्छत्य᳘र्व्वा ऽसि स᳘प्तिरसि व्वा᳘ज्यसी᳘ति यथा यजु᳘रे᳘वैतद्वृ᳘षा ऽसि नृम᳘णा ऽअसी᳘ति मिथुनत्वा᳘य य᳘युर्न्नामा ऽसि शि᳘शुर्न्ना᳘मा ऽसी᳘त्येतद्वा ऽअ᳘श्वस्य प्प्रिय᳘न्नामधे᳘यं प्प्रिये᳘णै᳘वैनन्ना᳘म्ना ऽभि᳘वदति त᳘स्माद᳘प्यामित्रौ᳘ सङ्ग᳘त्य ना᳘म्ना चे᳘दभिव᳘दतो᳘ ऽन्यो ऽन्यᳫँ᳭ स᳘मेव᳘ जानाते॥  
## ०२
(ते ऽआ) आदित्या᳘नाम्पत्वा᳘ ऽन्विही᳘ति॥  
(त्या) आदित्या᳘ने᳘वैनङ्गमयति दे᳘वा ऽआशापाला ऽएत᳘न्देवेभ्यो᳘ ऽश्वम्मे᳘धाय [[???]] प्प्रो᳘क्षितᳫँ᳭ रक्षते᳘ति शतं वै त᳘ल्प्या राजपुत्रा᳘ ऽआशापालास्ते᳘भ्य ऽए᳘वैनम्प᳘रिददातीह र᳘न्तिरिह᳘ रमतामिह धृ᳘तिरिह स्व᳘धृतिः स्वाहे᳘ति सम्वत्सरमा᳘हुतीर्ज्जुहोति षो᳘डश नवती᳘रेता वा ऽअ᳘श्वस्य ब᳘न्धनन्ता᳘भिरे᳘वैनम्बध्नाति त᳘स्माद᳘श्वः प्प्र᳘मुक्तो ब᳘न्धनमा᳘गच्छति षो᳘डश नवतीरेता [[???]] वा ऽअ᳘श्वस्य ब᳘न्धनन्ता᳘भिरे᳘वैनम्बध्नाति त᳘स्माद᳘श्वः प्प्र᳘मुक्तो ब᳘न्धनन्न᳘ जहाति॥  
## ०३
राष्ट्रम्वा᳘ ऽअश्वमेधः᳘॥  
(धो᳘) राष्ट्र᳘ ऽएते व्व्या᳘यच्छन्ति ये᳘ ऽश्वᳫँ᳭ र᳘क्षन्ति ते᳘षां य᳘ ऽउदृ᳘चङ्ग᳘च्छन्ति राष्ट्रे᳘णैव ते᳘ राष्ट्र᳘म्भवन्त्य᳘थ ये᳘ नोदृ᳘चङ्ग᳘च्छन्ति राष्ट्रात्ते व्व्य᳘वच्छिद्यन्ते त᳘स्माद्रा᳘ष्ट्र्यश्वमेधे᳘न [[???]] यजेत प᳘रा वा᳘ ऽएष᳘ सिच्यते᳘ यो ऽब᳘लो ऽश्वमेधे᳘न य᳘जते य᳘द्यमि᳘त्रा ऽअ᳘श्वम्वि᳘न्दे᳘रन्य᳘ज्ञो ऽस्य व्वि᳘च्छिद्येत पा᳘पीयान्त्स्याच्छत᳘ङ्कवचि᳘नो रक्षन्ति यज्ञ᳘स्य स᳘न्तत्या ऽअ᳘व्यवच्छेदाय न पा᳘पीयान्भवत्य᳘थान्य᳘मानी᳘य प्प्रो᳘क्षेयुः᳘ सैव त᳘त्र प्प्रा᳘यश्चित्तिः॥  
