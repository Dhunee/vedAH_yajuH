+++
title = "८"

+++
## ०१
प्प्रजा᳘पतिरश्वमेध᳘मसृजत॥  
स᳘ सृष्टः प्प्र᳘र्च्चम᳘व्लीनात्प्र सा᳘म त᳘म्वैश्वदेवान्यु᳘दयच्छन्य᳘द्वैश्वदेवा᳘नि जुहो᳘त्यश्वमेध᳘स्यैवो᳘द्यत्यै॥  
## ०२
का᳘य स्वा᳘हा॥  
क᳘स्मै स्वा᳘हा कतम᳘स्मै स्वाहे᳘ति प्प्राजापत्यम्मु᳘ख्यङ्करोति प्प्रजा᳘पतिमुखाभिरे᳘वैनन्देव᳘ताभिरु᳘द्यच्छति॥  
## ०३
स्वा᳘हा ऽऽधिमा᳘धीताय स्वा᳘हा॥  
म᳘नः प्प्रजा᳘पतये स्वा᳘हा चित्त᳘म्वि᳘ज्ञाताये᳘ति य᳘देव पू᳘र्व्वासाम्ब्रा᳘ह्मणन्तदत्र [[???]]॥  
## ०४
(त्रा᳘) अ᳘दित्यै स्वाहा [[???]]॥  
(हा᳘ ऽदि) अ᳘दित्यै मह्यै स्वाहा᳘ ऽदित्यै सुमृडीका᳘यै स्वाहे᳘तीयम्वा ऽअ᳘दितिरन᳘यै᳘वैनमु᳘द्यच्छति॥  
## ०५
स᳘रस्वत्यै स्वा᳘हा॥  
स᳘रस्वत्यै पावका᳘यै स्वा᳘हा स᳘रस्वत्यै बृहत्यै स्वाहे᳘ति व्वाग्वै स᳘रस्वती व्वा᳘चै᳘वैनमु᳘द्यच्छति॥  
## ०६
पूष्णे स्वा᳘हा॥  
पूष्णे᳘ प्प्रप᳘थ्याय स्वा᳘हा पूष्णे᳘ नर᳘न्धिषाय स्वाहे᳘ति पश᳘वो वै᳘ पूषा᳘ पशु᳘भिरे᳘वैनमु᳘द्यच्छति॥  
## ०७
त्व᳘ष्ट्रे स्वा᳘हा॥  
त्व᳘ष्ट्रे तुरीपा᳘य स्वा᳘हा त्व᳘ष्ट्रे पुरुरूपा᳘य स्वाहे᳘ति त्व᳘ष्टा वै᳘ पशूना᳘म्मिथुना᳘नाᳫँ᳭ रूपकृ᳘द्रूपै᳘रे᳘वैनमु᳘द्यच्छति॥  
## ०८
व्वि᳘ष्णवे स्वा᳘हा॥  
व्वि᳘ष्णवे निभूयपा᳘य स्वा᳘हा व्वि᳘ष्णवे शिपिविष्टा᳘य स्वाहे᳘ति यज्ञो वै व्वि᳘ष्णुर्य्यज्ञे᳘नै᳘वैनमु᳘द्यच्छति व्वि᳘श्वो देव᳘स्य नेतुरि᳘ति पूर्ण्णाहुति᳘मुत्तमा᳘ञ्जुहोतीयम्वै᳘ पूर्ण्णाहुति᳘रस्या᳘मे᳘वान्ततः प्र᳘तितिष्ठति॥  
