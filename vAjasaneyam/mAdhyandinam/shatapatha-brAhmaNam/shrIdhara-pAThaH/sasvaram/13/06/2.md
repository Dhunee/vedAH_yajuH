+++
title = "२"

+++
## ०१
अ᳘थ य᳘स्मात्पुरुषमेधो ना᳘म॥  
(मे) इमे वै᳘ लोकाः पू᳘रय᳘मेव पु᳘रुषो᳘ यो ऽयम्प᳘वते᳘ सो ऽस्या᳘म्पुरि᳘ शेते त᳘स्मात्पु᳘रुषस्त᳘स्य य᳘देषु᳘ लोकेष्व᳘न्नन्त᳘दस्या᳘न्नम्मे᳘धस्तद्य᳘दस्यैतद᳘न्नम्मे᳘धस्त᳘स्मात्पुरुषमेधो᳘ ऽथो य᳘दस्मिन्मे᳘ध्यान्पुरुषानाल᳘भते[[!!]] त᳘स्माद्वेव᳘ पुरुषमेधः॥  
## ०२
(स्ता) तान्वै᳘ मध्यमे᳘ ऽहन्ना᳘लभते॥  
(ते ऽन्त᳘) अन्त᳘रिक्षम्वै᳘ मध्यमम᳘हरन्त᳘रिक्षमु वै स᳘र्व्वेषाम्भूता᳘नामाय᳘तनम᳘थो ऽअ᳘न्नम्वा᳘ ऽएते᳘ पश᳘व ऽउदर᳘म्मध्यमम᳘हरुद᳘रे तद᳘न्नन्दधाति॥  
## ०३
तान्वै द᳘शदशा᳘लभते॥  
द᳘शाक्षरा व्विरा᳘ड्विरा᳘डु कृत्स्नम᳘न्नङ्कृत्स्न᳘स्यै᳘वान्ना᳘द्यस्या᳘वरुद्ध्यै॥  
## ०४
(द्ध्या ऽए᳘) ए᳘कादश दश᳘त ऽआ᳘लभते॥  
(त ऽए᳘) ए᳘कादशाक्षरा त्रिष्टुब्व᳘ज्ज्रस्त्रिष्टु᳘ब्वी᳘र्य्यं त्रिष्टुब्व᳘ज्ज्रेणै᳘वैत᳘द्वी᳘र्य्येण य᳘जमानो मध्यतः᳘ पाप्मा᳘नम᳘पहते॥  
## ०५
(ते ऽष्टा᳘) अष्टा᳘चत्वारिᳫँ᳭शतम्मध्यमे यू᳘प ऽआ᳘लभते॥  
(ते ऽष्टा᳘) अष्टा᳘चत्वारिᳫँ᳭शदक्षरा ज᳘गती जा᳘गताः पश᳘वो ज᳘गत्यै᳘वास्मै पशून᳘वरुन्द्धे॥  
## ०६
(न्द्ध ऽए᳘) ए᳘कादशैकादशे᳘तरेषु॥  
(ष्वे᳘) ए᳘कादशाक्षरा त्रिष्टुब्व᳘ज्ज्रस्त्रिष्टुब्वी᳘र्य्यं[[!!]] त्रिष्टुब्व᳘ज्रेणै᳘वैत᳘द्वी᳘र्य्येण य᳘जमानो ऽभि᳘तः पाप्मा᳘नम᳘पहते॥  
## ०७
(ते ऽष्टा᳘) अष्टा᳘ ऽउत्तमाना᳘लभते॥  
(ते ऽष्टा᳘) अष्टा᳘क्षरा गायत्री ब्र᳘ह्म गायत्री तद्ब्र᳘ह्मै᳘वैत᳘दस्य स᳘र्व्वस्योत्तमं᳘ करोति त᳘स्माद्ब्र᳘ह्मास्य स᳘र्व्वस्योत्तममि᳘त्याहुः॥  
## ०८
(स्ते) ते वै᳘ प्राजापत्या᳘ भवन्ति॥  
ब्र᳘ह्म वै᳘ प्रजा᳘पतिर्ब्ब्राह्मो हि᳘ प्रजा᳘पतिस्त᳘स्मात्प्राजापत्या᳘ भवन्ति॥  
## ०९
स वै᳘ पशू᳘नुपाकरिष्य᳘न्॥  
(न्ने) एता᳘स्तिस्रः᳘ सावित्रीरा᳘हुतीर्ज्जुहोति दे᳘व सवितस्त᳘त्सवितुर्व्व᳘रेण्यम्वि᳘श्वानि देव सवितरि᳘ति सविता᳘रम्प्रीणाति᳘ सो ऽस्मै प्रीत᳘ ऽएतान्पुरुषान्प्र᳘सौति[[!!]] ते᳘न प्र᳘सूताना᳘लभते॥  
## १०
ब्ब्र᳘ह्मणे ब्राह्मणमा᳘लभते॥  
ब्र᳘ह्म वै᳘ ब्राह्मणो ब्र᳘ह्मैव तद्ब्र᳘ह्मणा स᳘मर्द्धयति क्षत्त्रा᳘य राज᳘न्यं[[!!]] क्षत्त्रम्वै᳘ राज᳘न्यः[[!!]] क्षत्त्र᳘मेव त᳘त्क्षत्त्रे᳘ण स᳘मर्द्धयति मरु᳘द्भ्यो व्वै᳘श्यम्वि᳘शो वै᳘ मरु᳘तो व्वि᳘शमेव त᳘द्विशा स᳘मर्द्धयति त᳘पसे शूद्रन्त᳘पो वै᳘ शूद्रस्त᳘प ऽएव तत्त᳘पसा स᳘मर्द्धयत्येव᳘मेता᳘ देव᳘ता यथारूप᳘म्पशुभिः[[!!]] स᳘मर्द्धयति ता᳘ ऽएनᳫँ᳭ स᳘मृद्धाः स᳘मर्द्धयन्ति स᳘र्व्वैः का᳘मैः॥  
## ११
(रा᳘) आ᳘ज्येन जुहोति॥  
ते᳘जो वा ऽआ᳘ज्यन्ते᳘जसैवा᳘स्मिंस्तत्ते᳘जो दधात्या᳘ज्येन जुहोत्येतद्वै᳘ देवा᳘नाम्प्रियन्धा᳘म यदा᳘ज्यम्प्रिये᳘णै᳘वैनान्धा᳘म्ना स᳘मर्द्धयति त᳘ ऽएनᳫँ᳭ स᳘मृद्धाः स᳘मर्द्धयन्ति स᳘र्व्वैः का᳘मैः॥  
## १२
(र्न्नि᳘) नि᳘युक्तान्पु᳘रुषान्॥  
ब्रह्मा᳘ दक्षिणतः पु᳘रुषेण नारायणे᳘नाभि᳘ष्टौति[[!!]] सह᳘स्रशीर्षा पु᳘रुषः सहस्राक्षः᳘ सह᳘स्रपादि᳘त्येते᳘न षोडशर्च्चे᳘न षो᳘डशकलम्वा᳘ ऽइदᳫँ᳭ स᳘र्व्वᳫँ᳭ स᳘र्व्वम्पुरुषमेधः स᳘र्व्वस्या᳘प्त्यै स᳘र्व्वस्या᳘वरुद्ध्या ऽइत्थ᳘मसीत्थ᳘मसीत्यु᳘पस्तौत्ये᳘वैनमेत᳘न्मह᳘यत्येवा᳘थो य᳘थैष त᳘थैनमेत᳘दाह तत्प᳘र्य्यग्निकृताः पश᳘वो बभूवुर᳘संज्ञप्ताः॥  
## १३
(ऽ) अ᳘थ हैनम्वा᳘ग᳘भ्युवाद॥  
पु᳘रुष मा स᳘न्तिष्ठिपो य᳘दि सᳫँ᳭स्थापयिष्य᳘सि पुरुष ऽएव[[!!]] पु᳘रुषमत्स्यती᳘ति तान्प᳘र्य्यग्निकृतानेवो᳘दसृजत्तद्देव᳘त्या ऽआ᳘हुतीरजुहोत्ता᳘भिस्ता᳘ देव᳘ता ऽअप्रीणात्ता᳘ ऽएनम्प्रीता᳘ ऽअप्रीणन्त्स᳘र्व्वः का᳘मैः॥  
## १४
(रा᳘) आ᳘ज्येन जुहोति॥  
ते᳘जो वा ऽआ᳘ज्यन्ते᳘जसै᳘वास्मिंस्तत्ते᳘जो दधाति॥  
## १५
(त्यै᳘) एकादशिनैः स᳘ᳫँ᳘स्थापयति॥  
(त्ये᳘) ए᳘कादशाक्षरा त्रिष्टुब्व᳘ज्ज्रस्त्रिष्टु᳘ब्वीर्य्यन्त्रिष्टुब्ञ्ज्ज्रेणै᳘वैत᳘द्वी᳘र्य्येण य᳘जमानः पाप्मा᳘नम᳘पहते॥  
## १६
(त ऽउ) उदयनी᳘यायाᳫँ᳭ स᳘ᳫँ᳘स्थितायाम्॥  
(मे᳘) ए᳘कादश व्वशा᳘ ऽअनूब᳘न्ध्या ऽआ᳘लभते मैत्रावरुणी᳘र्व्वैश्वदेवी᳘र्बार्हस्पत्या᳘ ऽएता᳘सान्देव᳘तानामा᳘प्त्यै तद्य᳘द्बार्हस्पत्या ऽअ᳘न्त्या भ᳘वन्ति ब्र᳘ह्म वै बृ᳘हस्प᳘तिस्त᳘दु ब्र᳘ह्मण्ये᳘वान्ततः प्र᳘तितिष्ठति॥  
## १७
(त्य᳘) अ᳘थ यदे᳘कादश भ᳘वन्ति॥  
(न्त्ये᳘) ए᳘कादशाक्षरा त्रिष्टुब्व᳘ज्ज्रस्त्रिष्टुब्वीर्य्यन्त्रिष्टुब्व᳘ज्ज्रेणै᳘वैत᳘द्वी᳘र्य्येण[[!!]] य᳘जमानो᳘ न्त᳘तः पाप्मा᳘नम᳘पहते त्रैधात᳘व्युदवसानी᳘या ऽसा᳘वेव ब᳘न्धुः॥  
## १८
(र) अथा᳘तो द᳘क्षिणानाम्॥  
(म्म᳘) म᳘ध्यम्प्र᳘ति रा᳘ष्ट्रस्य[[!!]] य᳘दन्यद्भू᳘मेश्च ब्राह्मण᳘स्य च वित्तात्स᳘त्पुरुषम्प्रा᳘ची दिग्घो᳘तुर्द्द᳘क्षिणा ब्रह्म᳘णः प्रती᳘च्यध्वर्य्योरु᳘दीच्युद्गातुस्त᳘देव हो᳘तृका ऽअन्वा᳘भक्ताः॥  
## १९
(ऽ) अ᳘थ य᳘दि ब्राह्मणो य᳘जेत॥  
सर्व्ववेदस᳘न्दद्यात्स᳘र्व्वम्वै᳘ ब्राह्मणः स᳘र्व्वᳫँ᳭ सर्व्ववेदसᳫँ᳭ स᳘र्व्वम्पुरुषमेधः स᳘र्व्वस्या᳘प्त्यै स᳘र्व्वस्या᳘वरुद्ध्यै॥  
## २०
(द्ध्या ऽअ᳘) अ᳘थात्म᳘न्नग्नी᳘ समारो᳘ह्य॥  
(ह्यो) उत्तरनारायणे᳘नादित्य᳘मुपस्थाया᳘नपेक्षमाणो᳘ ऽरण्यमभिप्रे᳘यात्त᳘देव᳘ मनु᳘ष्येभ्यस्तिरो᳘भवति य᳘द्यु ग्रामे[[!!]] व्वि᳘वत्सेदर᳘ण्योरग्नी᳘ समारो᳘ह्योत्तरनारायणे᳘नै᳘वादित्य᳘मुपस्था᳘य गृहे᳘षु प्रत्य᳘वस्येद᳘थ ता᳘न्यज्ञक्रतूना᳘हरेत या᳘नभ्याप्नुयात्स वा᳘ ऽएष न स᳘र्व्वस्मा ऽअनुवक्त᳘व्यः स᳘र्व्वᳫँ᳭ हि᳘ पुरुषमेधो नेत्स᳘र्व्वस्मा ऽइव स᳘र्व्वम्ब्र᳘वाणी᳘ति यो᳘ ऽन्वेव᳘ ज्ञातस्त᳘स्मै ब्रूयाद᳘थ᳘ यो ऽनूचानो᳘ ऽथ᳘ यो ऽस्य प्रियः स्यान्नै᳘त्त्वेव स᳘र्व्वस्मा ऽइव॥  
