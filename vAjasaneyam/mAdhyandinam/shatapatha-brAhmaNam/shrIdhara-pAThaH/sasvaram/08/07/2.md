+++
title = "२"

+++
## ०१
अ᳘थ लोकम्पृणामु᳘पदधाति॥  
(त्य) असौ वा᳘ ऽआदित्यो᳘ लोकम्पृ᳘णैष᳘ हीमाँ᳘ल्लोका᳘न्पूर᳘यत्यमु᳘मे᳘वैत᳘दादित्यमु᳘पदधाति ताᳫँ᳭ स᳘र्व्वासु चि᳘तिषू᳘पदधातीमे वै᳘ लोका᳘ ऽएताश्चि᳘तयो ऽमुं त᳘दादित्य᳘मेषु᳘ लोके᳘षु दधाति त᳘स्मादेष स᳘र्व्वेभ्य ऽए᳘वैभ्यो᳘ लोके᳘भ्यस्तपति॥  
## ०२
य᳘द्वेव᳘ लोकम्पृणा᳘मुपद᳘धाति॥  
क्षत्रं वै᳘ लोकम्पृणा व्वि᳘श ऽइमा ऽइ᳘तरा इ᳘ष्टकाः क्षत्रं त᳘द्वि᳘श्यत्ता᳘रं[[!!]] दधाति ताᳫँ᳭ स᳘र्व्वासु चि᳘तिषू᳘पदधाति स᳘र्व्वस्यां त᳘द्विशि᳘ क्षत्र᳘मत्ता᳘रं दधाति᳘॥  
## ०३
सैषै᳘कैव᳘ भवति॥  
(त्ये) एकस्थं त᳘त्क्षत्र᳘मेकस्थाᳫँ᳭ श्रि᳘यं करोत्य᳘थ या᳘ द्विती᳘या मिथुनं त᳘दर्ध᳘मु हैत᳘दात्म᳘नो य᳘न्मिथुनं᳘ यदा वै᳘ सह᳘ मिथुनेना᳘थ सर्व्वो᳘ ऽथ कृत्स्नः᳘ कृत्स्न᳘ताया ऽए᳘केन य᳘जुषा बह्वीरि᳘ष्टका ऽउ᳘पदधाति क्षत्रं त᳘द्वी᳘र्येणात्या᳘दधाति क्षत्रं᳘ व्विशो᳘ व्वी᳘र्यवत्तरं करोत्यथे᳘तराः पृ᳘थङ्ना᳘ना य᳘जुर्भिरु᳘पदधाति व्वि᳘शं त᳘त्क्षत्रा᳘दवीर्य᳘तरां करोति पृथग्वादि᳘नीं ना᳘नाचेतसम्॥  
## ०४
(ᳫँ᳭) स वा᳘ ऽअस्या᳘ᳫँ᳘ स्रक्त्यां᳘ प्रथमे ऽउ᳘पदधाति॥  
(त्य) अमुं त᳘दादित्य᳘मेत᳘स्यां दिशि᳘ दधात्य᳘थेतस्त᳘स्माद᳘तो ऽनुपर्यैत्य᳘थेतस्त᳘स्माद᳘तो ऽनुपर्यैत्य᳘थेतस्त᳘स्माद᳘तो ऽनुपर्यैत्यथा᳘तस्त᳘स्मादतो ऽनुपर्यै᳘ति॥  
## ०५
स यद्य᳘त्रैव᳘ प्रथमे᳘ ऽउपद᳘धाति॥  
त᳘दुत्तमे᳘ ऽअनूपदध्या᳘त्सकृ᳘द्धै᳘वासा᳘वादित्य᳘ ऽइमाँ᳘ल्लोका᳘न्पर्ये᳘त्य᳘ नातिप्र᳘च्यवेतातित्दृ᳘त्य पू᳘र्व्वे ऽउत्तमे᳘ ऽअनू᳘पदधात्यमुं त᳘दादित्य᳘मिमाँ᳘ल्लोका᳘नतिप्र᳘च्यावयति त᳘स्मादसा᳘वादित्य᳘ ऽइमाँ᳘ल्लोकान᳘सᳫँ᳭स्थितो दक्षिणावृत्पु᳘नः[[!!]] पुनरनुपर्यै᳘ति॥  
## ०६
लोकं᳘ पृण च्छिद्रं᳘ पृणे᳘ति॥  
लोकं᳘ च पूर᳘य च्छिद्रं᳘ च पूरये᳘त्येतद᳘थो सीद ध्रुवा त्वमित्य᳘थो सीद स्थिरा त्वं प्र᳘तिष्ठिते᳘त्येत᳘दिन्द्राग्नी᳘ त्वा बृ᳘हस्प᳘तिरस्मिन्यो᳘नावसीषदन्नि᳘तीन्द्राग्नी᳘ च त्वा बृ᳘हस्प᳘तिश्चास्मिन्यो᳘नौ प्र᳘त्यतिष्ठिपन्नि᳘त्येत᳘दनुष्टुभा[[!!]] व्वाग्वा᳘ ऽअनुष्टुब्वागि᳘न्द्र ऽइ᳘न्द्रो लोकम्पृणा न᳘ सादयत्य᳘सन्नो᳘ ह्येष सू᳘ददोहसा᳘ ऽधिवदति प्राणो वै सू᳘ददोहाः प्रा᳘णेनै᳘वैनमेतत्सं᳘तनोति सं᳘दधाति॥  
## ०७
त᳘दाहुः॥  
कथ᳘मेषा᳘ लोकम्पृणा᳘ ऽयातयाम्नी भवती᳘त्यसौ वा᳘ ऽआदित्यो᳘ लोकम्पृणा᳘ ऽयातयामा वा᳘ ऽएषो᳘ ऽथो व्वाग्वै᳘ लोकम्पृणा᳘ ऽयातयाम्न्यु वै व्वाक्[[!!]]॥  
## ०८
(क्स) स वै य᳘जुष्मतीरुपधा᳘य॥  
लोकम्पृण᳘या प्र᳘च्छादयत्य᳘न्नं वै य᳘जुष्मत्य ऽइ᳘ष्टका ऽआत्मा᳘ लोकम्पृणा᳘ ऽन्नं त᳘दात्म᳘ना प᳘रिदधाति त᳘स्माद᳘न्नमात्म᳘ना प᳘रिहितमा᳘त्मैव᳘ भवति॥  
## ०९
स वा᳘ ऽआत्म᳘न्नेव[[!!]]॥  
य᳘जुष्मतीरुपद᳘धाति न᳘ पक्षपुच्छे᳘ष्वात्मंस्तद᳘न्नं दधाति य᳘दु वा᳘ ऽआत्मन्न᳘न्नं धीय᳘ते त᳘दात्मा᳘नम᳘वति त᳘त्पक्षपुच्छान्य᳘थ य᳘त्पक्षपुच्छे᳘षु᳘ नैव त᳘दात्मा᳘नम᳘वति न᳘ पक्षपुच्छा᳘नि॥  
## १०
(न्यु) उभ᳘यीर्य᳘जुष्मतीश्च लोकम्पृणा᳘श्चात्मन्नु᳘पदधाति॥  
त᳘स्मादय᳘मात्मा द्वि᳘गुणो बहुल᳘तर-इव लोकम्पृणा᳘ ऽएव᳘ पक्षपुच्छे᳘षु त᳘स्मात्पक्षपुच्छा᳘नि त᳘नीयाᳫँ᳭सीवानू᳘चीश्च तिर᳘श्चीश्चात्मन्नु᳘पदधात्यस्थीनि[[!!]] वा ऽइ᳘ष्टकास्त᳘स्मादिमा᳘न्यन्व᳘ञ्चि च तिर्य᳘ञ्चि चात्मन्न᳘स्थीनि प᳘राचीरेव᳘ पक्षपुच्छे᳘षु न हि किं᳘चन᳘ पक्षपुच्छे᳘षु तिर्यगस्थ्य᳘स्ति त᳘द्धैत᳘देव᳘ चित᳘स्य चा᳘चितस्य च व्विज्ञा᳘नमेव᳘मेव᳘ चित᳘ ऽइतरथा᳘ ऽचितः॥  
## ११
स वै᳘ स्वयमातृण्णां᳘ लोकम्पृण᳘या प्र᳘च्छादयति॥  
प्राणो वै᳘ स्वयमातृ᳘ण्णा ऽऽदित्यो᳘ लोकम्पृणा᳘ प्राणं त᳘दादित्ये᳘न स᳘मिन्द्धे त᳘स्मादय᳘मुष्णः[[!!]] प्राणस्त᳘या स᳘र्व्वमात्मा᳘नं प्र᳘च्छादयति स᳘र्व्वं त᳘दात्मा᳘नमादित्ये᳘न स᳘मिन्द्धे त᳘स्मादयᳫँ᳭ स᳘र्व्व ऽए᳘वा᳘त्मोष्णस्त᳘द्वै त᳘देव᳘ जीविष्यत᳘श्च मरिष्यतश्च[[!!]] व्वि᳘ज्ञानमुष्ण ऽएव᳘[[!!]] जीविष्यञ्छीतो᳘[[!!]] मरिष्य᳘न्॥  
## १२
(न्त्स) स य᳘स्याᳫँ᳭ स्रक्त्यां[[!!]] प्रथमे᳘ ऽउपद᳘धाति॥  
त᳘तो दश᳘भिर्दशभिः संच्छाद᳘यन्नेत्या᳘ स्वयमातृण्णा᳘यै स तेनैव᳘[[!!]] दक्षिणावृ᳘ज्जघ᳘नेन स्वयमातृण्णां᳘ संच्छाद᳘यन्ने᳘त्या ऽऽनूक्याया ऽअ᳘थ[[!!]] पु᳘नरे᳘त्य त᳘मवधिᳫँ᳭ सं᳘च्छादयति॥  
## १३
(त्या) आत्मा᳘नम᳘ग्रे सं᳘छादयति॥  
(त्या) आत्मा᳘ ह्येवा᳘ग्रे सम्भवतः सम्भ᳘वत्यथ[[!!]] द᳘क्षिणं पक्षम᳘थ पु᳘च्छमथो᳘त्तरं त᳘द्दक्षिणावृत्तद्धि᳘ देवत्रा᳘ ऽथो ऽएवं वा᳘ ऽअसा᳘वादित्य᳘ ऽइमाँ᳘ल्लोका᳘न्दक्षिणावृ᳘दनुपर्यै᳘ति॥  
## १४
स᳘ ऽएष᳘ प्राण᳘ ऽएव य᳘ल्लोकम्पृणा[[!!]]॥  
त᳘या स᳘र्व्वमात्मा᳘नं प्र᳘च्छादयति स᳘र्व्वस्मिंस्त᳘दात्म᳘न्प्राणं᳘ दधाति तद्य᳘द्धास्यैषा᳘ ऽङ्ग᳘ नाभिप्राप्नुया᳘त्प्राणो᳘ हास्य तद᳘ङ्गं᳘[[!!]] नाभिप्रा᳘प्नुयाद्य᳘दु वै᳘ प्राणो᳘ ऽङ्गं᳘ नाभिप्राप्नो᳘ति शु᳘ष्यति वावैतन्म्ला᳘यति वा त᳘स्मादेनᳫँ᳭ स᳘र्व्वमे᳘वैत᳘या प्र᳘च्छादयेत्॥  
## १५
(त्स) स वा᳘ ऽआत्म᳘न ऽएवा᳘धि पक्षपुच्छा᳘नि चि᳘नोति॥  
(त्या) आत्म᳘नो᳘ ह्येवाध्य᳘ङ्गानि प्ररो᳘हन्त्य᳘थ य᳘त्पुर᳘स्तादर्व्वा᳘चीरुपदध्याद्य᳘था ऽन्य᳘त ऽआत्दृत्या᳘ङ्गं प्रतिदध्या᳘त्तादृक्तत्[[!!]]॥  
## १६
(न्न᳘) न᳘ भिन्नां न᳘ कृष्णामु᳘पदध्यात्॥  
(दा᳘) आ᳘र्च्छति वा᳘ ऽएषा या᳘ भिद्य᳘त ऽआ᳘र्तम्वेत᳘द्रूपं य᳘त्कृष्णं नेदा᳘र्तमात्मा᳘नमभिसंस्कर᳘वा ऽइ᳘ति ना᳘भिन्नां प᳘रास्येन्नेद᳘नार्तमात्म᳘नो बहिर्धा᳘ कर᳘वाणी᳘ति धि᳘ष्ण्येभ्यः प्रतिसंख्या᳘य या᳘ व्विरा᳘जमतिरिच्ये᳘रन्नो᳘त्तरामुद्भ᳘वेयुस्तद्वै ख᳘लु ता ऽआ᳘र्च्छन्ति ता᳘ भि᳘त्त्वोत्कर ऽउ᳘त्किरेदुत्करो वा ऽअ᳘तिरिक्तस्य प्रतिष्ठा तद्यत्रा᳘तिरिक्तस्य प्रतिष्ठा त᳘दे᳘वैना ऽएतत्प्र᳘तिष्ठापयति॥  
## १७
(त्य) अथा᳘त ऽइष्टकामात्रा᳘णामेव᳘॥  
पादमात्रीः᳘ प्रथमा᳘यां चोत्तमा᳘यां च चि᳘त्योरु᳘पदध्यात्प्रतिष्ठा वै पा᳘दो यो वै पा᳘दः स ह᳘स्त ऽऊर्वस्थमा᳘त्र्यो व्व᳘र्षिष्ठाः स्युर्न᳘ ह्यूर्व्वस्थात्किं᳘चन व्व᳘र्षीयो ऽस्थ्य᳘स्ति त्र्यालिखित᳘वत्यस्तिस्रश्चि᳘तयः स्युस्त्रिवृ᳘तो᳘ हीमे᳘ लोका ऽअ᳘परिमिता ऽऽलिखिते द्वे र᳘सो हैते चि᳘ती ऽअ᳘परिमित ऽउ वै र᳘सः स᳘र्व्वा᳘स्त्वेव᳘ त्र्यालिखित᳘वत्यः स्युः स᳘र्व्वे᳘ ह्ये᳘वेमे᳘ लोका᳘स्त्रिवृतः[[!!]]॥  
## १८
(तो ऽथा᳘) अथा᳘त इ᳘ष्टकानामे᳘वाव᳘पनस्य॥  
यां कां᳘ च य᳘जुष्मतीमि᳘ष्टकां विद्यात्तां᳘ मध्यमा᳘यां चि᳘ता ऽउ᳘पदध्यादन्त᳘रिक्षं वै᳘ मध्यमा चि᳘तिरन्त᳘रिक्षमु वै स᳘र्व्वेषां भूता᳘नामाव᳘पनम᳘थो ऽअ᳘न्नं वै य᳘जुष्मत्य ऽइ᳘ष्टका ऽउद᳘रं मध्यमा चि᳘तिरुद᳘रे तद᳘न्नं[[!!]] दधाति॥  
## १९
त᳘दाहुः॥  
(र्नो᳘) नो᳘पदध्यान्ने᳘दतिरेच᳘यानी᳘ति स वा ऽउ᳘पैव᳘ दध्यात्का᳘मेभ्यो वा᳘ ऽएता ऽइ᳘ष्टका ऽउ᳘पधीयन्ते न वै का᳘मानाम᳘तिरिक्तमस्ति स वै᳘ नैवो᳘पदध्यादेता᳘वद्वा᳘ ऽएत᳘द्देवा᳘ ऽअकुर्व्वन्॥  
