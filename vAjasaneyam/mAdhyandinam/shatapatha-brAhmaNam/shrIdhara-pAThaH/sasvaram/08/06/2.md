+++
title = "२"

+++
## ०१
छन्द᳘स्या ऽउ᳘पदधाति॥  
(त्य᳘) अ᳘त्रैष स᳘र्व्वो ऽग्निः सं᳘स्कृतः स᳘ ऽएषो᳘ ऽत्र श्रि᳘यमैच्छ᳘न्नो हैषो᳘ ऽतः पुरा त᳘स्मा ऽअ᳘लमास यच्छ्रि᳘यम᳘धारयिष्यत्त᳘स्मादिदम᳘प्येत᳘र्ह्याहुर्न वा᳘ ऽएषो᳘ ऽलᳫँ᳭ श्रियै धा᳘रणाय राज्या᳘य वा ग्रा᳘मणीष्ठ्याय वे᳘ति त᳘स्मै देवा᳘ ऽएताᳫँ᳭ श्रि᳘यं प्रा᳘यच्छन्नेता᳘श्छन्द᳘स्याः पश᳘वो च्छ᳘न्दाᳫँ᳭स्य᳘न्नं पशवो᳘ ऽन्नमु श्रीः᳘॥  
## ०२
(स्त्रि) त्रिचान्यु᳘पदधाति॥  
त्रिवृद्वै᳘ पशुः᳘ पिता᳘ माता᳘ पुत्रो᳘ ऽथो ग᳘र्भ ऽउ᳘ल्बं जराय्व᳘थो त्रिवृद्वा ऽअ᳘न्नं कृषिर्व्वृ᳘ष्टिर्बीजमे᳘कैवा᳘तिच्छन्दा भवत्ये᳘का᳘ ह्येव सा स᳘र्व्वाणि च्छ᳘न्दाᳫँ᳭स्य᳘ति सा या सा श्री᳘र्महत्त᳘दुक्थं तद्यत्त᳘न्महदुक्थ᳘मेतास्ता᳘श्छन्द᳘स्याः॥  
## ०३
(स्त᳘) त᳘स्य शि᳘रो गाय᳘त्र्यः [[???]]॥  
(ऽ) आत्मा᳘ त्रिष्टुभो᳘ ऽनूकं ज᳘गत्यः पक्षौ᳘ पङ्क्तयो᳘ ऽथैता᳘सां ककु᳘भां चत्वा᳘रि चत्वार्यक्ष᳘राण्यादाया᳘तिच्छन्दस्यु᳘पदधाति सा सा᳘ ऽतिच्छन्दा ऽएव भ᳘वति गाय᳘त्र्य ऽइ᳘तराः [[???]] स᳘म्पद्यन्ते᳘ सैव᳘ गायत्र्यशीतिर्या᳘ बृह᳘त्यः [[???]] सा बा᳘र्हती या᳘ ऽउष्णि᳘हः सौ᳘ष्णिह्य᳘थ यद्व᳘शो य᳘दर्धर्चौ य᳘दैन्द्राग्नं य᳘दाव᳘पनं तद᳘तिच्छन्दा ऽअ᳘थ य᳘न्नदो यत्सूददोहा [[???]] य᳘त्पदनुषङ्गा यत्किंचा᳘त्रानुष्टुप्कर्मा᳘णं त᳘दनुष्टु᳘भः॥  
## ०४
प्रतिष्ठा द्वि᳘पदाः॥  
(ऽ) एता᳘वद्वै᳘ मह᳘दुक्थं᳘ मह᳘दुक्थᳫँ᳭ श्रीः स᳘र्व्वामे᳘वास्मा ऽएतां᳘ देवाः श्रि᳘यं प्रा᳘यच्छंस्त᳘थै᳘वास्मा ऽअय᳘मेताᳫँ᳭ स᳘र्व्वाᳫँ᳭ श्रि᳘यं प्र᳘यच्छति॥  
## ०५
य᳘द्वेव᳘ च्छन्द᳘स्या ऽउ᳘पदधाति॥  
(त्ये) एतद्वै᳘ देवा᳘ ऽएतं ना᳘कᳫँ᳭ स्वर्गं᳘ लोक᳘मपश्यन्नेताः स्तो᳘मभागास्त᳘स्मिन्नविशंस्ते᳘षां व्विशतां᳘ प्रजा᳘पतिरुत्त᳘मो ऽविशत्स यः स᳘ प्रजा᳘पतिरेतास्ता᳘श्छन्द᳘स्याः॥  
## ०६
(स्त᳘) त᳘स्य शि᳘रो गाय᳘त्र्यः [[???]]॥  
(स्ता) ता य᳘द्गाय᳘त्र्यो भ᳘वन्ति गायत्रᳫँ᳭ हि शि᳘रस्तिस्रो᳘ भवन्ति त्रिवृद्धि शि᳘रः पूर्व्वार्ध ऽउ᳘पदधाति पुर᳘स्ता᳘द्धीदᳫँ᳭ शि᳘रः॥  
## ०७
(ऽ) उ᳘रस्त्रिष्टु᳘भः॥  
(स्ता᳘) ता᳘ रेतःसि᳘चोर्व्वे᳘लयो᳘पदधाति पृष्ट᳘यो वै᳘ रेतःसि᳘चा ऽउ᳘रो वै प्र᳘ति पृष्ट᳘यः॥  
## ०८
श्रो᳘णी ज᳘गत्यः॥  
स या᳘वति पुर᳘स्तात्स्वयमातृण्णा᳘यै त्रिष्टु᳘भ ऽउपद᳘धाति ता᳘वति पश्चाज्ज᳘गतीर्यो वा᳘ ऽअयं म᳘ध्ये प्राणस्त᳘देषा᳘ स्वयमातृण्णा या᳘वत्यु वा᳘ ऽएत᳘स्मात्प्राणा᳘त्पुर᳘स्तादु᳘रस्ता᳘वति पश्चाच्छ्रो᳘णी॥  
## ०९
स᳘क्थ्यावनुष्टु᳘भः॥  
(स्ता) ता ऽअ᳘नन्तर्हिता ज᳘गतीभ्य ऽउ᳘पदधात्य᳘नन्तर्हिते तच्छ्रो᳘णिभ्याᳫँ᳭ स᳘क्थ्यौ दधाति॥  
## १०
प᳘र्शवो बृह᳘त्यः [[???]]॥  
की᳘कसाः ककु᳘भः सो᳘ ऽन्तरेण त्रिष्टु᳘भश्च ककु᳘भश्च बृहतीरु᳘पदधाति त᳘स्मादिमा᳘ ऽउभय᳘त्र प᳘र्शवो बद्धाः की᳘कसासु च जत्रु᳘षु च॥  
## ११
ग्रीवा᳘ ऽउष्णि᳘हः॥  
(स्ता) ता ऽअ᳘नन्तर्हिता गायत्री᳘भ्य ऽउ᳘पदधात्य᳘नन्तर्हितास्त᳘च्छीर्ष्णो᳘ ग्रीवा᳘ दधाति॥  
## १२
पक्षौ᳘ पङ्क्त᳘यः॥  
(स्ता) ता य᳘त्पङ्क्त᳘यो भ᳘वन्ति पा᳘ङ्क्तौ हि᳘ पक्षौ᳘ पार्श्वत ऽउ᳘पदधाति पार्श्वतो᳘ हीमौ᳘ पक्षौ यद्व᳘र्षीयश्छ᳘न्दस्त᳘द्दक्षिणत ऽउ᳘पदधाति द᳘क्षिणं तद᳘र्धं पशो᳘र्व्वी᳘र्यवत्तरं [[???]] करोति त᳘स्माद्द᳘क्षिणो᳘ ऽर्धः पशो᳘र्व्वी᳘र्यवत्तरः [[???]]॥  
## १३
(ऽ) उद᳘रम᳘तिच्छन्दाः॥  
पश᳘वो वै च्छ᳘न्दाᳫँ᳭स्य᳘न्नं पश᳘व ऽउद᳘रं वा ऽअ᳘न्नमत्त्युद᳘रᳫँ᳭ हि वा ऽअ᳘न्नम᳘त्ति त᳘स्माद्य᳘दोद᳘रम᳘न्नं प्राप्नोत्य᳘थ त᳘ज्जग्धं᳘ यात᳘यामरूपं भवति तद्य᳘देषा᳘ पशूंश्छ᳘न्दाᳫँ᳭स्य᳘त्ति त᳘स्माद᳘त्तिच्छन्दा ऽअ᳘त्तिच्छन्दा ह वै ताम᳘तिच्छन्दा ऽइत्या᳘चक्षते परो᳘ ऽक्षं परो᳘ ऽक्षकामा हि᳘ देवाः [[???]]॥  
## १४
(०) यो᳘निः पु᳘रीषवती॥  
ते स᳘ᳫँ᳘स्पृष्टे ऽउ᳘पदधाति स᳘ᳫँ᳘स्पृष्टे᳘ ह्युद᳘रं च यो᳘निश्च पु᳘रीषसᳫँ᳭हिते भवतो माᳫँ᳭सं वै पु᳘रीषं माᳫँ᳭से᳘न वा᳘ ऽउद᳘रं च यो᳘निश्च स᳘ᳫँ᳘हिते पूर्वा᳘ ऽतिच्छन्दा भ᳘वत्य᳘परा पु᳘रीषवत्यु᳘त्तर᳘ᳫँ᳘ [[???]] ह्युद᳘रम᳘धरा यो᳘निः॥  
## १५
(स्ते) ते प्रा᳘च्या ऽउ᳘पदधाति॥  
प्रा᳘ङ् ह्ये᳘षो ऽग्नि᳘श्चीयते᳘ ऽथो प्रा᳘ग्वै प्राच ऽउद᳘रं [[???]] प्रा᳘ची यो᳘निर्बहिस्तोमभागᳫँ᳭ त्दृ᳘दयं वै स्तो᳘मभागा त्दृ᳘दयमु वा᳘ ऽउत्तमम᳘थोद᳘रम᳘थ यो᳘निः॥  
## १६
(स्ते᳘) ते᳘ दक्षिणतः᳘ स्वयमातृण्णा᳘या ऽउ᳘पदधाति॥  
(त्य᳘) अ᳘थ प्रथमा᳘यां चि᳘ता ऽउत्तरतः᳘ स्वयमातृण्णा᳘या ऽउद᳘रं च यो᳘निं चो᳘पदधाति यो वा᳘ ऽअयं म᳘ध्ये प्राणस्त᳘देषा᳘ स्वयमातृ᳘ण्णैत᳘स्य त᳘त्प्राण᳘स्योभय᳘त ऽउद᳘रं च यो᳘निं च दधाति त᳘स्मादेत᳘स्य प्राण᳘स्योभय᳘त ऽउद᳘रं च यो᳘निश्च॥  
## १७
प्रतिष्ठा द्वि᳘पदाः॥  
(स्ता) ता यद्द्वि᳘पदा भ᳘वन्ति द्वन्द्वᳫँ᳭ हि᳘ प्रतिष्ठा᳘ तिस्रो᳘ भवन्ति त्रिवृद्धि᳘ प्रतिष्ठा᳘ पश्चादु᳘पदधाति पश्चा᳘द्धीयं᳘ प्रतिष्ठा [[???]]॥  
## १८
सो ऽस्यैष सु᳘कृत ऽआत्मा [[???]]॥  
तद्य᳘स्य हैत᳘मेवᳫँ᳭ सु᳘कृतमात्मा᳘नं कुर्व्व᳘न्त्येत᳘ᳫँ᳘ ह स सु᳘कृतमात्मा᳘नमभिस᳘म्भवत्य᳘थ य᳘स्य हैतम᳘तो ऽन्य᳘था कुर्व्व᳘न्ति दु᳘ष्कृतᳫँ᳭ ह त᳘स्यात्मा᳘नं कुर्व्व᳘न्ति स᳘ ह स दु᳘ष्कृतमे᳘वात्मा᳘नमभिस᳘म्भवति॥  
## १९
त᳘देते᳘ सामनिधने᳘ ऽअ᳘भ्युक्ते॥  
(क्ते ऽअ) अर्को᳘ देवा᳘नां परमे᳘ व्योमन्नर्क᳘स्य देवाः᳘ परमे᳘ व्योमन्नि᳘त्येतद्वै᳘ देवा᳘नां व्विशतां᳘ प्रजा᳘पतिरुत्त᳘मो ऽविशत्त᳘स्मादाहार्को᳘ देवा᳘नां परमे᳘ व्योमन्नित्य᳘थ यदा᳘हार्क᳘स्य देवाः᳘ परमे᳘ व्योमन्नि᳘त्ययं वा᳘ ऽअग्नि᳘रर्कस्त᳘स्यैत᳘दुत्तमा᳘यां चि᳘तौ स᳘र्व्वे देवा᳘ व्विष्टास्त᳘स्मादाहार्क᳘स्य देवाः᳘ परमे᳘ व्योमन्नि᳘ति॥  
