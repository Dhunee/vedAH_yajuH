+++
title = "१"

+++
## ०१
प्राणभृ᳘त ऽउ᳘पदधाति॥  
प्राणा वै᳘ प्राणभृ᳘तः प्राणा᳘ने᳘वैतदु᳘पदधाति ताः᳘ प्रथमा᳘यां चि᳘ता ऽउ᳘पदधाति पूर्वार्ध᳘ ऽए᳘षो ऽग्नेर्य᳘त्प्रथमा चि᳘तिः पुर᳘स्तात्त᳘त्प्राणा᳘न्दधाति त᳘स्मादिमे᳘ पुर᳘स्तात्प्राणाः[[!!]]॥  
## ०२
(स्ता) ता द᳘शदशो᳘पदधाति॥  
द᳘श वै᳘ प्राणा य᳘दु वा ऽअ᳘पि बहुकृ᳘त्वो द᳘श-दश द᳘शैव तृत्प᳘ञ्चकृ᳘त्वो द᳘शदशो᳘पदधाति प᳘ञ्च वा᳘ ऽएता᳘न्पशूनु᳘पदधाति द᳘शदश वा ऽए᳘कैकस्मिन्पशौ᳘ प्राणास्त᳘देषु स᳘र्व्वेषु प्राणा᳘न्दधात्य᳘नन्तर्हिताः पशु᳘भ्य ऽउ᳘पदधात्य᳘नन्तर्हितांस्त᳘त्पशु᳘भ्यः प्राणा᳘न्दधाति सर्व्व᳘त ऽउ᳘पदधाति सर्व्व᳘त ऽए᳘वैष्वेत᳘त्प्राणा᳘न्दधाति॥  
## ०३
य᳘द्वेव᳘ प्राणभृ᳘त ऽउपद᳘धाति॥  
प्रजा᳘पतेर्वि᳘स्रस्तात्प्राणा ऽउ᳘दक्रामन्देव᳘ता भूत्वा ता᳘नब्रवीदु᳘प मे᳘त प्र᳘ति म ऽएत᳘द्धत्त ये᳘न मे यूय᳘मुद᳘क्रमिष्टे᳘ति स वै तद᳘न्नᳫँ᳭ सृजस्व य᳘त्ते व्वयं प᳘श्यन्त ऽउपव᳘सामे᳘ति ते वा᳘ ऽउभ᳘ये सृजामहा ऽइ᳘ति तथे᳘ति ते᳘ प्राणा᳘श्च प्रजा᳘पतिश्चैतद᳘न्नमसृजन्तैताः᳘ प्राणभृ᳘तः॥  
## ०४
स᳘ पुर᳘स्तादुपदधाति[[!!]]॥  
(त्य) अयं᳘ पुरो भु᳘व ऽइ᳘त्यग्निर्वै᳘ पुरस्तद्यत्तमा᳘ह पुर ऽइ᳘ति प्रा᳘ञ्च᳘ᳫँ᳘ ह्यग्नि᳘मुद्ध᳘रन्ति प्रा᳘ञ्चमुपच᳘रन्त्य᳘थ यद्भु᳘व ऽइत्या᳘हाग्निर्वै भु᳘वो ऽग्ने᳘र्हीदᳫँ᳭ स᳘र्व्वं भ᳘वति प्राणो᳘ हाग्नि᳘र्भूत्वा᳘ पुर᳘स्तात्तस्थौ त᳘देव त᳘द्रूपमु᳘पदधाति॥  
## ०५
त᳘स्य प्राणो᳘ भौवायन ऽइ᳘ति॥  
प्राणं त᳘स्माद्रूपा᳘दग्नेर्नि᳘रमिमीत व्वसन्तः᳘ प्राणायन ऽइ᳘ति व्वसन्त᳘मृतुं᳘ प्राणान्नि᳘रमिमीत गायत्री᳘ व्वासन्ती᳘ति गायत्रीं छ᳘न्दो व्वसन्ता᳘दृतोर्नि᳘रमिमीत गायत्र्यै᳘ गायत्रमि᳘ति गायत्र्यै छ᳘न्दसो गायत्रᳫँ᳭ सा᳘म नि᳘रमिमीत गायत्रा᳘दुपाᳫँ᳭शुरि᳘ति गायत्रात्सा᳘म्न ऽउपाᳫँ᳭शुं ग्र᳘हं नि᳘रमिमीतोपाᳫँ᳭शो᳘स्त्रिव्वृदि᳘त्युपाᳫँ᳭शोर्ग्र᳘हात्त्रिव्वृ᳘तᳫँ᳭ स्तो᳘मं नि᳘रमिमीत त्रिव्वृ᳘तो रथन्तरमि᳘ति त्रिव्वृ᳘तः स्तो᳘माद्रथन्तरं᳘ पृष्ठं नि᳘रमिमीत॥  
## ०६
व्व᳘सिष्ठ ऽऋ᳘षिरि᳘ति॥  
प्राणो वै व्व᳘सिष्ठ ऽऋ᳘षिर्यद्वै नु श्रे᳘ष्ठस्ते᳘न व्व᳘सिष्ठो᳘ ऽथो यद्व᳘स्तृतमो व्व᳘सति ते᳘नो ऽएव व्व᳘सिष्ठः प्रजा᳘पतिगृहीतया त्वये᳘ति प्रजा᳘पतिसृष्टया त्वये᳘त्येत᳘त्प्राणं᳘ गृह्णामि प्रजा᳘भ्य ऽइ᳘ति प्राणं᳘ पुर᳘स्तात्प्रा᳘पादयत नानो᳘पदधाति ये᳘ नाना कामाः᳘ प्राणे तांस्त᳘द्दधाति सकृ᳘त्सादयत्ये᳘कं त᳘त्प्राणं᳘ करोत्य᳘थ यन्ना᳘ना साद᳘येत्प्राण᳘ᳫँ᳘ ह व्वि᳘च्छिन्द्या᳘त्सैषा᳘ त्रिव्वृदि᳘ष्टका य᳘जुः सा᳘दनᳫँ᳭ सू᳘ददोहास्त᳘त्त्रिव्वृ᳘त्त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वत्त᳘त्कृत्वो᳘पदधाति॥  
## ०७
(त्य᳘) अ᳘थ दक्षिणतः᳘॥  
(तो ऽ) अयं᳘ दक्षिणा᳘ व्विश्व᳘कर्मे᳘त्ययं वै᳘ व्वायु᳘र्व्विश्व᳘कर्मा᳘ यो ऽयं प᳘वत ऽएष᳘ हीदᳫँ᳭ स᳘र्व्वं करो᳘ति तद्यत्तमा᳘ह दक्षिणे᳘ति त᳘स्मादेष᳘ दक्षि᳘णैव भू᳘यिष्ठं व्वाति म᳘नो ह व्वायु᳘र्भूत्वा᳘ दक्षिणत᳘स्तस्थौ त᳘देव त᳘द्रूपमु᳘पदधाति॥ (शतम् ४३००)  
## ०८
त᳘स्य म᳘नो व्वैश्वकर्मणमि᳘ति॥  
म᳘नस्त᳘स्माद्रूपा᳘द्वायोर्नि᳘रमिमीत ग्रीष्मो᳘ मानस ऽइ᳘ति ग्रीष्म᳘मृतुं म᳘नसो नि᳘रमिमीत त्रिष्टुब्ग्रैष्मी᳘ति त्रिष्टु᳘भं छ᳘न्दो ग्रीष्मा᳘दृतोर्नि᳘रमिमीत त्रिष्टु᳘भः स्वारमि᳘ति त्रिष्टु᳘भश्छ᳘न्दसः स्वारᳫँ᳭ सा᳘म नि᳘रमिमीत स्वारा᳘दन्तर्याम ऽइ᳘ति स्वारात्सा᳘म्नो ऽन्तर्यामं ग्र᳘हं नि᳘रमिमीतान्तर्यामा᳘त्पञ्चदश ऽइ᳘त्यन्तर्यामाद्ग्र᳘हात्पञ्चदशᳫँ᳭ स्तो᳘मं नि᳘रमिमीत पञ्चदशा᳘द्बृहदि᳘ति पञ्चदशात्स्तो᳘माद्बृह᳘त्पृष्ठं नि᳘रमिमीत॥  
## ०९
भर᳘द्वाज ऽऋ᳘षिरि᳘ति॥  
म᳘नो वै᳘ भर᳘द्वाज ऽऋ᳘षिर᳘न्नं व्वाजो यो वै म᳘नो बिभ᳘र्ति सो᳘ ऽन्नं व्वा᳘जं भरति त᳘स्मान्म᳘नो भर᳘द्वाज ऽऋ᳘षिः प्रजा᳘पतिगृहीतया त्वये᳘ति प्रजा᳘पतिसृष्टया त्वये᳘त्येतन्म᳘नो गृह्णामि प्रजा᳘भ्य ऽइ᳘ति म᳘नो दक्षिणतः प्रा᳘पादयत नानो᳘पदधाति ये᳘ नाना कामा म᳘नसि तांस्त᳘द्दधाति सकृ᳘त्सादयत्ये᳘कं तन्म᳘नः करोत्य᳘थ यन्ना᳘ना साद᳘येन्म᳘नो ह व्वि᳘च्छिन्द्या᳘त्सैषा᳘ त्रिव्वृदि᳘ष्टका त᳘स्योक्तो ब᳘न्धुः॥  
