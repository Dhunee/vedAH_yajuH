+++
title = "४"

+++
## ०१
ता है᳘के पु᳘रुषमुपार्प्यो᳘पदधति॥  
(त्ये) एष वै᳘ प्राणस्त᳘मेता᳘ बिभ्रति य᳘त्प्राणं बि᳘भ्रति त᳘स्मात्प्राणभृ᳘त ऽइ᳘ति न त᳘था कुर्यादेषो᳘ ऽहैव᳘ प्राणो य᳘ ऽएष᳘ हिरण्म᳘यः पु᳘रुषस्त᳘स्य᳘ त्वय᳘मात्मा[[!!]] या᳘वदिद᳘मभ्यय᳘मग्निर्व्वि᳘हितस्तद्य᳘द्धास्यैता ऽअ᳘ङ्गं᳘[[!!]] नाभिप्राप्नुयुः᳘ प्राणो᳘ हास्य तद᳘ङ्गं᳘[[!!]] नाभिप्रा᳘प्नुयाद्य᳘दु वै᳘ प्राणो᳘ ऽङ्गं᳘ नाभिप्राप्नो᳘ति शु᳘ष्यति वावैतन्म्ला᳘यति वा त᳘स्मादेनाः परिश्रि᳘त्स्वे᳘वोपार्प्यो᳘पदध्याद᳘थ या म᳘ध्य ऽउपद᳘धाति ता᳘भिरस्यैष᳘ ऽआत्मा᳘ पूर्णस्ता᳘ ऽउ ऽए᳘वैत᳘स्माद᳘नन्तर्हिताः॥  
## ०२
(स्त᳘) त᳘दाहुः॥  
(र्य᳘) य᳘दयं᳘ पुरो भु᳘वो ऽयं᳘ दक्षिणा᳘ व्विश्व᳘कर्मा ऽयं᳘ पश्चा᳘द्विश्व᳘व्यचा ऽइद᳘मुत्तरा᳘त्स्वरिय᳘मुप᳘रि मतिरि᳘ति सम्प्रति दि᳘शो ऽभ्यनूच्यन्ते᳘ ऽथ क᳘स्मादेना ऽअक्ष्णया देशेषू᳘पदधाती᳘ति प्राणा वै᳘ प्राणभृ᳘तस्ता य᳘त्सम्प्रति दि᳘श ऽउपदध्या᳘त्प्रागय᳘ᳫँ᳘ है᳘वायं᳘ प्राणः सं᳘चरेद᳘थ य᳘देना ऽएवमभ्यनूक्ताः᳘ सती᳘रक्ष्णया देशे᳘षूपद᳘धाति त᳘स्मादयं᳘ प्रागयं᳘ प्राणः स᳘न्नक्ष्णया स᳘र्व्वाण्य᳘ङ्गानि स᳘र्व्वमात्मा᳘नमनुसं᳘चरति॥  
## ०३
स᳘ ऽएष᳘ पशुर्य᳘दग्निः᳘॥  
सो᳘ ऽत्रैव स᳘र्व्वः कृत्स्नः सं᳘स्कृतस्त᳘स्य याः᳘ पुर᳘स्तादुपद᳘धाति तौ᳘ बाहू ऽअ᳘थ याः᳘ पश्चात्ते᳘ स᳘क्थ्याव᳘थ या म᳘ध्य ऽउपद᳘धाति स᳘ ऽआत्मा ता᳘ रेतःसि᳘चोर्व्वे᳘लयो᳘पदधाति पृष्ट᳘यो वै᳘ रेतःसि᳘चौ म᳘ध्यमु पृष्ट᳘यो मध्यतो᳘ ह्यय᳘मात्मा᳘[[!!]] सर्व्व᳘त ऽउ᳘पदधाति सर्व्व᳘तो᳘ ह्यय᳘मात्मा[[!!]]॥  
## ०४
त᳘दाहुः॥  
(र्य) यत्पू᳘र्व्वेषु गणेष्वे᳘कैकᳫँ᳭ स्तो᳘ममे᳘कैकं पृष्ठ᳘मुपद᳘धात्य᳘थ क᳘स्माद᳘त्र द्वौ स्तो᳘मौ द्वे᳘ पृष्ठे ऽउ᳘पदधाती᳘त्यात्मा वा᳘ ऽअस्यैष᳘ ऽआत्मा᳘नं तद᳘ङ्गानां ज्ये᳘ष्ठं व्व᳘रिष्ठं व्वी᳘र्य᳘वत्तमं करोति त᳘स्मादय᳘मात्मा᳘ ऽङ्गानां ज्ये᳘ष्ठो व्व᳘रिष्ठो व्वी᳘र्यवत्तमः[[!!]]॥  
## ०५
(स्त᳘) त᳘दाहुः॥  
कथ᳘मस्यै᳘षो ऽग्निः स᳘र्व्वः कृत्स्न ऽइ᳘ष्टकायामिष्टकायाᳫँ᳭ सं᳘स्कृतो भवती᳘ति मज्जा य᳘जुरस्थी᳘ष्टका माᳫँ᳭सᳫँ᳭ सा᳘दनं त्वक्सू᳘ददोहा लो᳘म पु᳘रीषस्य य᳘जुर᳘न्नं पु᳘रीषमेव᳘मु हास्यै᳘षो ऽग्निः स᳘र्व्वः कृत्स्न ऽइ᳘ष्टकायामिष्टकायाᳫँ᳭ सं᳘स्कृतो भवति॥  
## ०६
स᳘ ऽएष᳘ सार्व्वायु᳘षो ऽग्निः[[!!]]॥  
स यो᳘ हैत᳘मेव᳘ᳫँ᳘ सार्व्वायुष᳘मग्निं व्वे᳘द स᳘र्व्वᳫँ᳭ हैवा᳘युरेति॥  
## ०७
(त्य) अथा᳘तः समञ्चनप्रसारण᳘स्यैव[[!!]]॥  
सं᳘चितᳫँ᳭ है᳘के समञ्चनप्रसारणेने᳘त्यभि᳘मृशन्ति पशु᳘रेष यदग्निर्यदा[[!!]] वै᳘ पशुर᳘ङ्गानि सं चा᳘ञ्चति प्र᳘ च सार᳘यत्य᳘थ स तै᳘र्व्वी᳘र्यं करोति॥  
## ०८
संव्वत्स᳘रो ऽसि परिवत्स᳘रो ऽसि॥  
(सी) इदावत्स᳘रो ऽसीद्वत्स᳘रो ऽसि व्वत्स᳘रो ऽसि॥ उष᳘सस्ते कल्पन्तामहोरात्रा᳘स्ते कल्पन्तामर्धमासा᳘स्ते कल्पन्तां मा᳘सास्ते कल्पन्तामृत᳘वस्ते कल्पन्ताᳫँ᳭ संव्वत्सर᳘स्ते कल्पताम्॥ प्रे᳘त्या ऽए᳘त्यै सं चा᳘ञ्च प्र᳘ च सारय॥ सुपर्णाचि᳘दसि त᳘या देवत᳘या ऽङ्गिरस्व᳘द्ध्रुवः᳘ सीदेति[[!!]]॥  
## ०९
(त्य᳘) अ᳘पि ह स्माह शा᳘ट्यायनिः॥  
स्फो᳘टतोर्है᳘कः पक्ष᳘योरु᳘पशुश्रावैते᳘नाभि᳘मृष्टस्य त᳘स्मादेनमेते᳘ना᳘भ्येव᳘ मृशेदिति[[!!]]॥  
## १०
(त्य᳘) अ᳘थ ह स्माह स्वर्जि᳘न्नाग्नजितः᳘॥  
(तो) नग्नजि᳘द्वा गा᳘न्धारः प्राणो वै᳘ समञ्चनप्रसारणं य᳘स्मिन्वा ऽअ᳘ङ्गे प्राणो भ᳘वति तत्सं चा᳘ञ्चति प्र᳘ च सारयति सं᳘चितमे᳘वैनं बहि᳘ष्टादभ्य᳘न्यात्त᳘दस्मिन्प्राण᳘ᳫँ᳘ समञ्चनप्रसारणं᳘ दधाति त᳘था सं चा᳘ञ्चति प्र᳘ च सार᳘यती᳘ति तद᳘हैव᳘ समञ्चनप्रसारणं यत्स त᳘दुवा᳘च राजन्य᳘बन्धुरिव᳘ त्वेव त᳘दुवाच यन्नु᳘ शतं कृत्वो᳘ ऽथो सह᳘स्रं बहि᳘ष्टादभ्यन्युर्न वै᳘ त᳘स्मिँस्ते᳘ प्राणं᳘ दध्युर्यो वा᳘ ऽआत्म᳘न्प्राणः स᳘ ऽएव᳘ प्राणस्तद्य᳘त्प्राणभृ᳘त ऽउपद᳘धाति त᳘दस्मिन्प्राण᳘ᳫँ᳘ समञ्चनप्रसारणं᳘ दधाति त᳘था सं चा᳘ञ्चति प्र᳘ च सारयत्य᳘थ लोकम्पृणे ऽउ᳘पदधात्यस्या᳘ᳫँ᳘ स्रक्त्यां त᳘योरुप᳘रि ब᳘न्धुः पुरीषं[[!!]] नि᳘वपति त᳘स्योप᳘रि ब᳘न्धुः॥  
