+++
title = "२"

+++
## ०१
अ᳘थ स्पृ᳘त ऽउ᳘पदधाति॥  
(त्ये) एतद्वै᳘ प्रजा᳘पतिरेत᳘स्मिन्नात्म᳘नः प्र᳘तिहिते स᳘र्व्वाणि भूता᳘नि ग᳘र्भ्यभवत्ता᳘न्यस्य[[!!]] ग᳘र्भ ऽएव स᳘न्ति पाप्मा᳘ मृत्यु᳘रगृह्णात्॥  
## ०२
(त्स᳘) स᳘ देवा᳘नब्रवीत्॥  
(द्यु) युष्मा᳘भिः स᳘हेमा᳘नि स᳘र्व्वाणि भूता᳘नि पाप्म᳘नो मृ᳘त्यो᳘ स्पृणवानी᳘ति किं᳘ नस्त᳘तो भविष्यती᳘ति व्वृणीध्वमि᳘त्यब्रवीत्तं᳘ भागो᳘ नो ऽस्त्वित्येके᳘ ऽब्रुवन्ना᳘धिपत्यं नो ऽस्त्वित्ये᳘के स᳘ भागमे᳘केभ्यः कृत्वा ऽऽधिपत्यमे᳘केभ्यः स᳘र्व्वाणि भूता᳘नि पाप्म᳘नो मृत्यो᳘रस्पृणोद्यदस्पृणोत्त᳘स्मात्स्पृ᳘तस्त᳘थै᳘वैतद्य᳘जमानो[[!!]] भागमे᳘केभ्यः कृत्वा᳘ ऽऽधिपत्यमे᳘केभ्यः स᳘र्व्वाणि भूता᳘नि पाप्म᳘नो मृत्यो᳘ स्पृणोति त᳘स्मादु स᳘र्व्वास्वेव᳘ स्पृत᳘ᳫँ᳘ स्पृतमित्य᳘नुवर्तते॥  
## ०३
(ते ऽग्ने᳘) अग्नि᳘र्भा᳘गो ऽसि॥  
दीक्षा᳘या ऽआ᳘धिपत्यमि᳘ति व्वाग्वै᳘ दी᳘क्षा ऽग्न᳘ये भागं᳘ कृत्वा᳘ व्वाच ऽआ᳘धिपत्यमकरो᳘द्ब्र᳘ह्म स्पृतं᳘ त्रिवृत्स्तो᳘म ऽइ᳘ति ब्र᳘ह्म प्रजा᳘नां त्रिवृ᳘ता स्तो᳘मेन पाप्म᳘नो मृत्यो᳘रस्पृणोत्॥  
## ०४
(दि᳘) इ᳘न्द्रस्य भा᳘गो ऽसि॥  
व्वि᳘ष्णोरा᳘धिपत्यमिती᳘न्द्राय भागं᳘ कृत्वा व्वि᳘ष्णव ऽआ᳘धिपत्यमकरोत्क्षत्रं᳘ᳫँ᳘ स्पृतं᳘ पञ्चदश स्तो᳘म ऽइ᳘ति क्षत्रं᳘ प्रजा᳘नां पञ्चदशे᳘न स्तो᳘मेन पाप्म᳘नो मृत्यो᳘रस्पृणोत्॥  
## ०५
(न्नृ) नृच᳘क्षसां भा᳘गो ऽसि॥  
धातुरा᳘धिपत्यमि᳘ति देवा वै᳘ नृच᳘क्षसो देवे᳘भ्यो भागं᳘ कृत्वा᳘ धात्र ऽआ᳘धिपत्यमकरोज्जनि᳘त्रᳫँ᳭ स्पृत᳘ᳫँ᳘ सप्तदश स्तो᳘म ऽइ᳘ति व्विड्वै᳘ जनि᳘त्रं व्वि᳘शं प्रजा᳘नाᳫँ᳭ सप्तदशे᳘न स्तो᳘मेन पाप्म᳘नो मृत्यो᳘रस्पृणोत्॥  
## ०६
(न्मि) मित्र᳘स्य भा᳘गो ऽसि॥  
व्व᳘रुणस्या᳘धिपत्यमि᳘ति प्राणो वै᳘ मि᳘त्रो ऽपानो व्व᳘रुणः प्राणा᳘य भागं᳘ कृ᳘त्वा ऽपानाया᳘धिपत्यमकरोद्दिवो व्वृ᳘ष्टिर्व्वा᳘त स्पृत᳘ ऽएकविᳫँ᳭श स्तो᳘म ऽइ᳘ति व्वृ᳘ष्टिं च व्वा᳘तं च प्रजा᳘नामेकविᳫँ᳭शे᳘न स्तो᳘मेन पाप्म᳘नो मृत्यो᳘रस्पृणोत्॥  
## ०७
(द्व᳘) व्व᳘सूनां भा᳘गो ऽसि॥  
रुद्रा᳘णामा᳘धिपत्यमि᳘ति व्व᳘सुभ्यो भागं᳘ कृत्वा᳘[[!!]] रुद्रे᳘भ्य ऽआ᳘धिपत्यमकरोच्च᳘तुष्पात्स्पृतं᳘ चतुर्विᳫँ᳭श स्तो᳘म ऽइ᳘ति च᳘तुष्पात्प्रजा᳘नां चतुर्विᳫँ᳭शे᳘न स्तो᳘मेन पाप्म᳘नो मृत्यो᳘रस्पृणोत्॥  
## ०८
(दा) आदित्या᳘नां भा᳘गो ऽसि॥  
मरु᳘तामा᳘धिपत्यमि᳘त्यादित्ये᳘भ्यो भागं᳘ कृत्वा᳘ मरु᳘द्भ्य ऽआ᳘धिपत्यमकरोद्ग᳘र्भाः स्पृताः᳘ पञ्चविᳫँ᳭श स्तो᳘म ऽइ᳘ति ग᳘र्भान्प्रजा᳘नां पञ्चविᳫँ᳭शे᳘न स्तो᳘मेन पाप्म᳘नो मृत्यो᳘रस्पृणोत्॥  
## ०९
(द᳘) अ᳘दित्यै भा᳘गो ऽसि॥  
पूष्ण ऽआ᳘धिपत्यमि᳘तीयं वा ऽअ᳘दितिरस्यै᳘ भागं᳘ कृत्वा᳘ पूष्ण ऽआ᳘धिपत्यमकरोदो᳘ज स्पृतं᳘ त्रिणव स्तो᳘म ऽइत्यो᳘जः प्रजा᳘नां त्रिणवे᳘न स्तो᳘मेन पाप्म᳘नो मृत्यो᳘रस्पृणोत्॥  
## १०
(द्दे) देव᳘स्य सवितु᳘र्भा᳘गो ऽसि॥  
बृ᳘हस्प᳘तेरा᳘धिपत्यमि᳘ति देवा᳘य सवित्रे᳘ भागं᳘ कृत्वा बृ᳘हस्प᳘तय ऽआ᳘धिपत्यमकरोत्समी᳘चीर्दि᳘शः स्पृता᳘श्चतुष्टोम स्तो᳘म ऽइ᳘ति स᳘र्व्वा दि᳘शः प्रजा᳘नां चतुष्टोमे᳘न स्तो᳘मेन पाप्म᳘नो मृत्यो᳘रस्पृणोत्॥  
## ११
(द्य᳘) य᳘वानां भा᳘गो ऽसि॥  
(स्य᳘) अ᳘यवानामा᳘धिपत्यमि᳘ति पूर्वपक्षा वै य᳘वा ऽअपरपक्षा ऽअ᳘यवास्ते᳘ हीदᳫँ᳭ स᳘र्व्वं युव᳘ते चायुव᳘ते च पूर्वपक्षे᳘भ्यो भागं᳘ कृ᳘त्वा ऽपरपक्षे᳘भ्य ऽआ᳘धिपत्यमकरोत्प्रजा᳘ स्पृता᳘श्चतुश्चत्वारिᳫँ᳭श स्तो᳘म ऽइ᳘ति स᳘र्व्वाः प्रजा᳘श्चतुश्चत्वारिᳫँ᳭शे᳘न स्तो᳘मेन पाप्म᳘नो मृत्यो᳘रस्पृणोत्॥  
## १२
(दृ) ऋभूणां᳘ भा᳘गो ऽसि॥  
व्वि᳘श्वेषां देवा᳘नामा᳘धिपत्यमि᳘त्यृभु᳘भ्यो भागं᳘ कृत्वा व्वि᳘श्वेभ्यो देवे᳘भ्य ऽआ᳘धिपत्यमकरोद्भूत᳘ᳫँ᳘ स्पृतं᳘ त्रयस्त्रिᳫँ᳭श स्तो᳘म ऽइ᳘ति स᳘र्व्वाणि भूता᳘नि त्रयस्त्रिᳫँ᳭शे᳘न स्तो᳘मेन पाप्म᳘नो मृत्यो᳘रस्पृणोत्त᳘थै᳘वैतद्य᳘जमानः स᳘र्व्वाणि भूता᳘नि त्रयस्त्रिᳫँ᳭शे᳘न स्तो᳘मेन पाप्म᳘नो मृत्यो᳘ स्पृणोति॥  
## १३
ता वा᳘ ऽएता दशे᳘ष्टका ऽउ᳘पदधाति॥  
द᳘शाक्षरा व्विरा᳘ड् विरा᳘डग्निर्द᳘श दि᳘शो दि᳘शो ऽग्निर्द᳘श प्राणाः᳘ प्राणा᳘ ऽअग्निर्या᳘वानग्निर्या᳘वत्यस्य मा᳘त्रा ता᳘वतैव त᳘देता᳘नि स᳘र्व्वाणि भूता᳘नि पाप्म᳘नो मृत्यो᳘ स्पृणोति॥  
## १४
(त्य᳘) अ᳘थ ऽर्त᳘व्ये ऽउ᳘पदधाति॥  
(त्यृ) ऋत᳘व ऽएते य᳘दृत᳘व्ये ऽऋतू᳘ने᳘वैतदु᳘पदधाति स᳘हश्च सह᳘स्यश्च[[!!]] है᳘मन्तिकावृतू ऽइ᳘ति ना᳘मनी ऽएनयोरेते ना᳘मभ्यामे᳘वैने ऽएतदुपदधाति[[!!]] द्वे ऽइ᳘ष्टके भवतो द्वौ हि मा᳘सावृतुः᳘ सकृ᳘त्सादयत्ये᳘कं त᳘दृतुं᳘ करोति॥  
## १५
तद्य᳘देते ऽअ᳘त्रोपद᳘धाति॥  
संव्वत्सर᳘ ऽए᳘षो ऽग्नि᳘रिम᳘ ऽउ लोकाः᳘ संव्वत्सरस्त᳘स्य य᳘दूर्ध्व᳘मन्त᳘रिक्षादर्व्वाची᳘नं दिवस्त᳘दस्यैषा᳘ चतुर्थी चि᳘तिस्त᳘द्वस्य हेमन्त᳘ ऽऋतुस्तद्य᳘देते ऽअ᳘त्रोपद᳘धाति य᳘दे᳘वास्यैते᳘ ऽआत्म᳘नस्त᳘दस्मिन्नेतत्प्र᳘तिदधाति त᳘स्मादे᳘ते ऽअत्रो᳘पदधाति॥  
## १६
य᳘द्वे᳘वैते ऽअ᳘त्रोपद᳘धाति॥  
प्रजा᳘पतिरे᳘षो ऽग्निः᳘ संव्वत्सर᳘ ऽउ प्रजा᳘पतिस्त᳘स्य य᳘दूर्ध्वं म᳘ध्यादवाची᳘नᳫँ᳭ शीर्ष्णस्त᳘दस्यैषा᳘ चतुर्थी चि᳘तिस्त᳘द्वस्य हेमन्त᳘ ऽऋतुस्तद्य᳘देते ऽअ᳘त्रोपद᳘धाति य᳘दे᳘वास्यैते᳘ ऽआत्म᳘नस्त᳘दस्मि᳘न्नेतत्प्र᳘तिदधाति त᳘स्मादेते ऽअत्रो᳘पदधाति॥  
