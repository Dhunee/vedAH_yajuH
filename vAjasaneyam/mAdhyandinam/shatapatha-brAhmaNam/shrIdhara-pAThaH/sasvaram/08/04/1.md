+++
title = "१"

+++
## ०१
चतुर्थीं चि᳘तिमु᳘पदधाति॥  
(त्ये) एतद्वै᳘ देवा᳘स्तृती᳘यां चि᳘तिं चित्वा᳘ समा᳘रोहन्नन्त᳘रिक्षं वै᳘ तृती᳘या चि᳘तिरन्त᳘रिक्षमेव त᳘त्संस्कृ᳘त्य समा᳘रोह᳘न्॥  
## ०२
(हं᳘स्ते) ते ऽब्रुवन्॥  
(वंश्चे) चेत᳘यध्वमि᳘ति चि᳘तिमिच्छते᳘ति वाव त᳘दब्रुवन्नित᳘ ऽऊर्ध्व᳘मिच्छते᳘ति ते᳘ चेत᳘यमाना ऽएतां᳘ चतुर्थीं चि᳘तिमपश्यन्य᳘दूर्ध्व᳘मन्त᳘रिक्षादर्व्वाची᳘नं दिवस्ते᳘षामेष᳘ लोको᳘ ऽध्रुव ऽइवा᳘प्रतिष्ठित ऽइवम᳘नस्यासीत्॥  
## ०३
(त्ते) ते ब्र᳘ह्माब्रुवन्॥  
(वँस्त्वा᳘) त्वा᳘मिहो᳘पदधामहा ऽइ᳘ति किं᳘ मे त᳘तो भविष्यती᳘ति त्व᳘मेव᳘ नः श्रे᳘ष्ठं भविष्यसी᳘ति तथे᳘ति ते᳘ ऽत्र ब्रह्मो᳘पादधत त᳘स्मादाहुर्ब्र᳘ह्मैव᳘ देवा᳘नाᳫँ᳭ श्रे᳘ष्ठमि᳘ति त᳘देत᳘या वै᳘ चतुर्थ्या चि᳘त्येमे द्या᳘वापृथिवी व्वि᳘ष्टब्धे ब्र᳘ह्म वै च᳘तुर्थी चि᳘तिस्त᳘स्मादाहुर्ब्र᳘ह्मणा द्या᳘वापृथिवी व्वि᳘ष्टब्धे ऽइ᳘ति स्तो᳘मानु᳘पदधाति प्राणा वै स्तो᳘माः प्राणा᳘ ऽउ वै ब्र᳘ह्म ब्र᳘ह्मै᳘वैतदु᳘पदधाति॥  
## ०४
य᳘द्वेव स्तो᳘मानुपद᳘धाति॥  
(त्ये) एतद्वै᳘ देवाः᳘ प्रजा᳘पतिमब्रुवंस्त्वा᳘मिहो᳘पदधामहा ऽइ᳘ति तथे᳘ति स वै᳘ नाब्रवीत्किं᳘ मे त᳘तो भविष्यती᳘ति य᳘दु ह किं᳘ च प्रजा᳘पतिर्देवे᳘ष्वीषे कि᳘मस्मा᳘कं त᳘तो भविष्यती᳘त्ये᳘वोचुस्त᳘स्मादु हैतद्य᳘त्पिता पुत्रे᳘ष्विच्छ᳘ते कि᳘मस्मा᳘कं त᳘तो भविष्यती᳘त्ये᳘वाहुर᳘थ य᳘त्पुत्राः᳘ पित᳘रि तथे᳘त्ये᳘वाहैवᳫँ᳭ हि तद᳘ग्रे प्रजा᳘पतिश्च देवा᳘श्च सम᳘वदन्त स्तो᳘मानु᳘पदधाति प्राणा वै स्तो᳘माः प्राणा᳘ ऽउ वै᳘ प्रजा᳘पतिः प्रजा᳘पतिमे᳘वैतदु᳘पदधाति॥  
## ०५
य᳘द्वेव स्तो᳘मानुपद᳘धाति॥  
ये वै ते᳘ प्राणा ऽऋ᳘षय ऽएतां᳘ चतुर्थीं चि᳘तिम᳘पश्यन्ये त᳘ ऽएते᳘न र᳘सेनोपा᳘यंस्त᳘ ऽएते ता᳘ने᳘वैतदु᳘पदधाति स्तो᳘मानु᳘पदधाति प्राणा वै स्तो᳘माः प्राणा᳘ ऽउ वा ऽऋ᳘षय ऽऋ᳘षीने᳘वैतदु᳘पदधाति॥  
## ०६
य᳘द्वेव स्तो᳘मानुपद᳘धाति॥  
प्रजा᳘पतिं व्वि᳘स्रस्तं देव᳘ता ऽआदा᳘य व्व्यु᳘दक्रामंस्त᳘स्य यु᳘दूर्ध्वं म᳘ध्यादवाची᳘नᳫँ᳭ शीर्ष्णस्त᳘दस्य व्वायु᳘रादा᳘योत्क्र᳘म्यातिष्ठद्देव᳘ताश्च भूत्वा᳘ संव्वत्सररूपा᳘णि च॥  
## ०७
त᳘मब्रवीत्॥  
(दु᳘) उ᳘प मे᳘हि प्र᳘ति म ऽएत᳘द्धेहि ये᳘न मे त्व᳘मुद᳘क्रमीरि᳘ति किं᳘ मे त᳘तो भविष्यती᳘ति त्वद्देव᳘त्यमेव᳘ म ऽएत᳘दात्म᳘नो भविष्यती᳘ति तथे᳘ति त᳘दस्मिन्नेत᳘द्वायुः प्र᳘त्यदधात्॥  
## ०८
(त्त) तद्या᳘ ऽएता᳘ ऽअष्टा᳘दश प्रथमाः᳘॥  
(ऽ) एत᳘दस्य त᳘दात्म᳘नस्तद्य᳘देता ऽअ᳘त्रोपद᳘धाति य᳘दे᳘वास्यैता᳘ ऽआत्म᳘नस्त᳘दस्मिन्नेतत्प्र᳘तिदधाति त᳘स्मादेता ऽअत्रो᳘पदधाति स्तो᳘मानु᳘पदधाति प्राणा वै स्तो᳘माः प्राणा᳘ ऽउ वै᳘ व्वायु᳘र्व्वायु᳘मे᳘वैतदु᳘पदधाति॥  
## ०९
स᳘ पुर᳘स्तादु᳘पदधाति॥  
(त्या) आशु᳘स्त्रिवृदि᳘ति य᳘ ऽएव᳘ त्रिवृत्स्तो᳘मस्तं तदु᳘पदधाति तद्यत्तमा᳘हाशुरि᳘त्येष हि स्तो᳘मानामा᳘शिष्ठो᳘ ऽथो व्वायुर्व्वा᳘ ऽआशु᳘स्त्रिवृत्स᳘ ऽएषु᳘ त्रिषु᳘ लोके᳘षु व्वर्तते तद्यत्तमा᳘हाशुरि᳘त्येष हि स᳘र्व्वेषां भूता᳘नामा᳘शिष्ठो व्वायु᳘र्ह भूत्वा᳘ पुर᳘स्तात्तस्थौ त᳘देव त᳘द्रूपमु᳘पदधाति॥  
## १०
भान्तः᳘ पञ्चदश ऽइ᳘ति॥  
य᳘ ऽएव᳘ पञ्चदश स्तो᳘मस्तं तदु᳘पदधाति तद्यत्तमा᳘ह भान्त ऽइ᳘ति व्व᳘ज्रो वै᳘ भान्तो व्व᳘ज्रः पञ्चदशो᳘ ऽथो चन्द्र᳘मा वै᳘ भान्तः᳘ पञ्चदशः स᳘ च प᳘ञ्चदशा᳘हान्यापूर्य᳘ते प᳘ञ्चदशा᳘पक्षीयते तद्यत्तमा᳘ह भान्त ऽइ᳘ति भा᳘ति हि᳘ चन्द्र᳘माश्चन्द्र᳘मा ह भूत्वा᳘ दक्षिणत᳘स्तस्थौ त᳘देव त᳘द्रूपमु᳘पदधाति॥  
## ११
व्योमा सप्तदश ऽइ᳘ति॥  
य᳘ ऽएव᳘ सप्तदश स्तो᳘मस्तं तदु᳘पदधाति तद्यत्तमा᳘ह व्योमे᳘ति प्रजा᳘पतिर्व्वै᳘ व्योमा प्रजा᳘पतिः सप्तदशो᳘ ऽथो संव्वत्सरो वाव᳘ व्योमा सप्तदशस्त᳘स्य द्वा᳘दश मा᳘साः प᳘ञ्च ऽर्त᳘वस्तद्यत्तमा᳘ह᳘ व्योमे᳘ति᳘ व्योमा हि᳘ संव्वत्सरः᳘ संव्वत्सरो᳘ ह भू᳘त्वोत्तरत᳘स्तस्थौ त᳘देव त᳘द्रूपमु᳘पदधाति॥  
## १२
धरु᳘ण ऽएकविᳫँ᳭श ऽइ᳘ति॥  
य᳘ ऽए᳘वैकविᳫँ᳭श स्तो᳘मस्तं तदु᳘पदधाति तद्यत्तमा᳘ह धरु᳘ण ऽइ᳘ति प्रतिष्ठा वै᳘ धरु᳘णः प्रति᳘ष्ठैकविᳫँ᳭शो᳘ ऽथो ऽअसौ वा᳘ ऽआदित्यो᳘ धरु᳘ण ऽएकविᳫँ᳭शस्त᳘स्य द्वा᳘दश मा᳘साः प᳘ञ्च ऽर्त᳘वस्त्र᳘य ऽइमे᳘ लोका᳘ ऽअसा᳘वे᳘वादित्यो᳘ धरु᳘ण ऽएकविᳫँ᳭शस्तद्यत्तमा᳘ह धरु᳘ण ऽइ᳘ति यदा᳘ ह्ये᳘वै᳘षो ऽस्तमेत्य᳘थेदᳫँ᳭ स᳘र्वं ध्रियत ऽआदित्यो᳘ ह भूत्वा᳘ पश्चा᳘त्तस्थौ त᳘देव त᳘द्रूपमु᳘पदधात्य᳘थ संव्वत्सररूपाण्युपदधाति [[???]]॥(अर्धप्रपाठकः)॥  
## १३
प्र᳘तूर्तिरष्टादश ऽइ᳘ति॥  
य᳘ ऽए᳘वाष्टादश स्तो᳘मस्तं तदु᳘पदधात्य᳘थो सं᳘व्वत्सरो वाव प्र᳘तूर्तिरष्टादशस्त᳘स्य द्वा᳘दश मा᳘साः प᳘ञ्च ऽर्त᳘वः संव्वत्सर᳘ ऽएव प्र᳘तूर्तिरष्टादशस्तद्यत्तमा᳘ह प्र᳘तूर्तिरि᳘ति संव्वत्सरो हि स᳘र्व्वाणि भूता᳘नि प्रतिर᳘ति त᳘देव त᳘द्रूपमु᳘पदधाति॥  
## १४
त᳘पो नवदश ऽइ᳘ति॥  
य᳘ ऽएव᳘ नवदश स्तो᳘मस्तं तदु᳘पदधात्य᳘थो संव्वत्सरो त᳘पो नवदशस्त᳘स्य द्वा᳘दश मा᳘साः ष᳘डृत᳘वः संव्वत्सर᳘ ऽएव त᳘पो नवदशस्तद्यत्तमा᳘ह त᳘प ऽइ᳘ति संव्वत्सरो हि स᳘र्व्वाणि भूता᳘नि त᳘पति त᳘देव त᳘द्रूपमु᳘पदधाति॥  
## १५
(त्य) अभीवर्तः᳘ सविᳫँ᳭श ऽइ᳘ति॥  
य᳘ ऽएव᳘ सविᳫँ᳭श स्तो᳘मस्तं तदु᳘पदधात्य᳘थो संव्वत्सरो वा᳘ ऽअभीवर्तः᳘ सविᳫँ᳭शस्त᳘स्य द्वा᳘दश मा᳘साः सप्त᳘ ऽर्त᳘वः संव्वत्सर᳘ ऽए᳘वाभीवर्तः᳘ सविᳫँ᳭शस्तद्यत्तमा᳘हाभीवर्त ऽइ᳘ति संव्वत्सरो हि स᳘र्व्वाणि भूता᳘न्यभिव᳘र्तते त᳘देव त᳘द्रूपमु᳘पदधाति॥  
## १६
व्व᳘र्चो द्वाविᳫँ᳭श ऽइ᳘ति॥  
य᳘ ऽएव᳘ द्वाविᳫँ᳭श स्तो᳘मस्तं तदु᳘पदधात्य᳘थो संव्वत्सरो वाव व्व᳘र्चो द्वाविᳫँ᳭शस्त᳘स्य द्वा᳘दश मा᳘साः सप्त᳘ ऽर्त᳘वो द्वे᳘ ऽअहोरात्रे᳘ संव्वत्सर᳘ ऽएव व्व᳘र्चो द्वाविᳫँ᳭शस्तद्यत्तमा᳘ह व्व᳘र्च ऽइ᳘ति संव्वत्सरो हि स᳘र्वेषां भूता᳘नां व्वर्चस्वि᳘तमस्त᳘देव त᳘द्रूपमु᳘पदधाति॥  
## १७
सम्भ᳘रणस्त्रयोविᳫँ᳭श ऽइ᳘ति॥ 
य᳘ ऽएव᳘ त्रयोविᳫँ᳭श स्तो᳘मस्तं तदु᳘पदधात्य᳘थो संव्वत्सरो वाव᳘ सम्भ᳘रणस्त्रयोविᳫँ᳭सस्त᳘स्य त्र᳘योदश मा᳘साः स᳘प्त ऽर्त᳘वो [[???]] द्वे᳘ ऽअहोरात्रे᳘ संव्वत्सर᳘ ऽएव᳘ सम्भ᳘रणस्त्रयोविᳫँ᳭शस्तद्यत्तमा᳘ह सम्भ᳘रण ऽइ᳘ति संव्वत्सरो हि स᳘र्व्वाणि भूता᳘नि स᳘म्भृतस्त᳘देव त᳘द्रूपमु᳘पदधाति॥  
## १८
यो᳘निश्चतुर्विᳫँ᳭श ऽइ᳘ति॥  
य᳘ ऽएव᳘ चतुर्विᳫँ᳭श स्तो᳘मस्तं तदु᳘पदधात्य᳘थो संव्वत्सरो वाव यो᳘निश्चतुर्विᳫँ᳭शस्त᳘स्य च᳘तुर्विᳫँ᳭शतिरर्धमासास्तद्यत्तमा᳘ह यो᳘निरि᳘ति संव्वत्सरो हि स᳘र्व्वेषां भूता᳘नां यो᳘निस्त᳘देव त᳘द्रूपमु᳘पदधाति॥  
## १९
ग᳘र्भाः पञ्चविᳫँ᳭श ऽइ᳘ति॥  
य᳘ ऽएव᳘ पञ्चविᳫँ᳭श स्तो᳘मस्तं तदु᳘पदधात्य᳘थो संव्वत्सरो वाव ग᳘र्भाः पञ्चविᳫँ᳭शस्त᳘स्य च᳘तुर्विᳫँ᳭शतिरर्धमासाः᳘ संव्वत्सर᳘ ऽएव ग᳘र्भाः पञ्चविᳫँ᳭शस्तद्यत्तमाह ग᳘र्भा ऽइ᳘ति संव्वत्सरो᳘ ह त्रयोदशो मा᳘सो ग᳘र्भो भूत्व ऽर्तून्प्र᳘विशति [[???]] त᳘देव त᳘द्रूपमु᳘पदधाति॥  
## २०
(त्यो᳘) ओ᳘जस्त्रिणव ऽइ᳘ति॥  
य᳘ ऽएव᳘ त्रिणव स्तो᳘मस्तं तदु᳘पदधाति तद्यत्तमाहौ᳘ज ऽइ᳘ति व्व᳘ज्रो वा ऽओ᳘जो व्व᳘ज्रस्त्रिणवो᳘ ऽथो संव्वत्सरो वा ऽओ᳘जस्त्रिणवस्त᳘स्य च᳘तुर्विᳫँ᳭शतिरर्धमासा द्वे᳘ ऽअहोरात्रे᳘ संव्वत्सर᳘ ऽएवौ᳘जस्त्रिणवस्तद्यत्तमाहौ᳘ज ऽइ᳘ति संव्वत्सरो हि स᳘र्व्वेषां भूता᳘नामोजस्वि᳘तमस्त᳘देव त᳘द्रूपमु᳘पदधाति॥  
## २१
क्र᳘तुरेकत्रिᳫँ᳭श ऽइ᳘ति॥  
य᳘ ऽए᳘वैकत्रिᳫँ᳭श स्तो᳘मस्तं तदु᳘पदधात्य᳘थो संव्वत्सरो वाव क्र᳘तुरेकत्रिᳫँ᳭शस्त᳘स्य च᳘तुर्विᳫँ᳭शतिरर्धमासाः ष᳘दृत᳘वः संव्वत्सर᳘ ऽएव क्र᳘तुरेकत्रिᳫँ᳭शस्तद्यत्तमा᳘ह क्र᳘तुरि᳘ति संव्वत्सरो हि स᳘र्व्वाणि भूता᳘नि करो᳘ति त᳘देव त᳘द्रूपमु᳘पदधाति॥  
## २२
प्रतिष्ठा᳘ त्रयस्त्रिᳫँ᳭श ऽइ᳘ति॥  
य᳘ ऽएव᳘ त्रयस्त्रिᳫँ᳭श स्तो᳘मस्तं तदु᳘पदधाति तद्यत्तमा᳘ह प्रतिष्ठे᳘ति प्रतिष्ठा हि᳘ त्रयस्त्रिᳫँ᳭शो᳘ ऽथो संव्वत्सरो वाव᳘ प्रतिष्ठा᳘ त्रयस्त्रिᳫँ᳭शस्त᳘स्य च᳘तुर्विᳫँ᳭शतिरर्धमासाः ष᳘दृत᳘वो द्वे᳘ ऽअहोरात्रे᳘ संव्वत्सर᳘ ऽएव᳘ प्रतिष्ठा᳘ त्रयस्त्रिᳫँ᳭शस्तद्यत्तमा᳘ह प्रतिष्ठे᳘ति संव्वत्सरो हि स᳘र्व्वेषां भूता᳘नां प्रतिष्ठा त᳘देव त᳘द्रूपमु᳘पदधाति॥  
## २३
ब्रध्न᳘स्य व्विष्ट᳘पं चतुस्त्रिᳫँ᳭श ऽइ᳘ति॥  
य᳘ ऽएव᳘ चतुस्त्रिᳫँ᳭श स्तो᳘मस्तं तदु᳘पदधात्य᳘थो संव्वत्सरो वाव᳘ ब्रध्न᳘स्य व्विष्ट᳘पं चतुस्त्रिᳫँ᳭शस्त᳘स्य च᳘तुर्विᳫँ᳭शतिरर्धमासाः [[???]] सप्त᳘ ऽर्त᳘वो द्वे᳘ ऽअहोरात्रे᳘ संव्वत्सर᳘ ऽएव᳘ ब्रध्न᳘स्य व्विष्ट᳘पं चतुस्त्रिᳫँ᳭शस्तद्यत्तमा᳘ह ब्रध्न᳘स्य व्विष्ट᳘पमि᳘ति स्वा᳘राज्यं वै᳘ ब्रध्न᳘स्य व्विष्ट᳘पᳫँ᳭ स्वा᳘राज्यं चतुस्त्रिᳫँ᳭शस्त᳘देव त᳘द्रूपमु᳘पदधाति॥  
## २४
ना᳘कः षट्त्रिᳫँ᳭श ऽइ᳘ति॥  
य᳘ ऽएव᳘ षट्त्रिᳫँ᳭श स्तो᳘मस्तं तदु᳘पदधात्य᳘थो संव्वत्सरो वाव ना᳘कः षट्त्रिᳫँ᳭शस्त᳘स्य च᳘तुर्विᳫँ᳭शतिरर्धमासा द्वा᳘दश मा᳘सास्तद्यत्तमा᳘ह ना᳘क ऽइ᳘ति न हि त᳘त्र गता᳘य क᳘स्मैचना᳘कं भ᳘वत्य᳘थो संव्वत्सरो वाव ना᳘कः संव्वत्सरः᳘ स्वर्गो᳘ लोकस्त᳘देव त᳘द्रूपमु᳘पदधाति॥  
## २५
व्विव᳘र्तो ऽष्टाचत्वारिᳫँ᳭श ऽइ᳘ति॥  
य᳘ ऽए᳘वाष्टाचत्वरिᳫँ᳭श स्तो᳘मस्तं तदु᳘पदधात्य᳘थो संव्वत्सरो वाव᳘ व्विव᳘र्तो ऽष्टाचत्वारिᳫँ᳭शस्त᳘स्य ष᳘ड्विᳫँ᳭शतिरर्धमासास्त्र᳘योदश मा᳘साः सप्त᳘ ऽर्त᳘वो द्वे᳘ ऽअहोरात्रे तद्यत्तमा᳘ह व्विव᳘र्त ऽइ᳘ति संव्वत्सराद्धि स᳘र्व्वाणि भूता᳘नि व्विव᳘र्तन्ते त᳘देव त᳘द्रूपमु᳘पदधाति॥  
## २६
धर्त्रं᳘ चतुष्टोम ऽइ᳘ति॥  
य᳘ ऽएव᳘ चतुष्टोम स्तो᳘मस्तं तदु᳘पदधाति तद्यत्तमा᳘ह धर्त्रमि᳘ति प्रतिष्ठा वै᳘ धर्त्रं᳘ प्रतिष्ठा᳘ चतुष्टोमो᳘ ऽथो व्वायुर्वाव᳘ धर्त्रं᳘ चतुष्टोमः स ऽआभि᳘श्चतसृ᳘भिर्दिग्भिः᳘ स्तुते तद्यत्तमा᳘ह धर्त्रमि᳘ति प्रतिष्ठा वै᳘ धर्त्रं᳘ व्वायु᳘रु स᳘र्व्वेषां भूता᳘नां प्रतिष्ठा त᳘देव त᳘द्रूपमु᳘पदधाति स वै᳘ व्वायु᳘मेव᳘ प्रथम᳘मुपद᳘धाति व्वायु᳘मुत्तमं᳘ व्वायु᳘नैव त᳘देता᳘नि स᳘र्व्वाणि भूता᳘न्युभय᳘तः प᳘रिगृह्णाति॥  
## २७
ता वा᳘ ऽएताः᳘॥  
(ऽ) अष्टा᳘दशे᳘ष्टका ऽउ᳘पदधाति। तौ द्वौ᳘ त्रिवृ᳘तौ प्राणो वै᳘ त्रिवृ᳘द्वायु᳘रु प्राणो᳘ व्वायु᳘रेषा चि᳘तिः॥  
## २८
(र्य᳘) य᳘द्वे᳘वाष्टा᳘दश॥  
(शा) अष्टादशो वै᳘ संव्वत्सरो द्वा᳘दश मा᳘साः प᳘ञ्च ऽर्त᳘वः संव्वत्सर᳘ ऽएव᳘ प्रजा᳘पतिरष्टादशः᳘ प्रजा᳘पतिरग्निर्या᳘वानग्निर्या᳘वत्यस्य मा᳘त्रा ता᳘वत्त᳘त्कृत्वो᳘पदधाति॥  
