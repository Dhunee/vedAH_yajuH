+++
title = "४"

+++
## ०१
ता ऽअ᳘षाढायै व्वे᳘लयो᳘पदधाति॥  
व्वाग्वा ऽअ᳘षाढा र᳘स ऽएष᳘ व्वाचि तद्र᳘सं दधाति त᳘स्मात्स᳘र्व्वेषाम᳘ङ्गानां व्वा᳘चैवा᳘न्नस्य र᳘सं वि᳘जानाति॥  
## ०२
य᳘द्वेवा᳘षाढायै॥  
(या ऽ) इयं वा ऽअ᳘षाढा ऽसा᳘वादित्यः स्तो᳘मभागा ऽअमुं त᳘दादित्य᳘मस्यां᳘ प्रतिष्ठा᳘यां प्र᳘तिष्ठापयति॥  
## ०३
य᳘द्वेवा᳘षाढायै॥  
(या ऽ) इयं वा ऽअ᳘षाढा त्दृ᳘दयᳫँ᳭ स्तो᳘मभागा ऽअस्यां तद्धृ᳘दयं म᳘नो दधाति त᳘स्मादस्याᳫँ᳭ त्दृ᳘दयेन म᳘नसा चेतयते सर्व्व᳘त ऽउ᳘पदधाति सर्व्व᳘तस्तद्धृ᳘दयं म᳘नो दधाति त᳘स्मादस्या᳘ᳫँ᳘ सर्व्व᳘तो त्दृ᳘दयेन म᳘नसा चेतयते᳘ ऽथो पु᳘ण्या हैता᳘ ल᳘क्ष्म्यस्ता᳘ ऽएत᳘त्सर्व्व᳘तो [[???]] धत्ते त᳘स्माद्य᳘स्य सर्व्व᳘तो ल᳘क्ष्म भ᳘वति तं पु᳘ण्यलक्ष्मीक ऽइत्या᳘चक्षते॥  
## ०४
(ते᳘ ऽथै) अ᳘थैनाः पु᳘रीषेण प्र᳘च्छादयति॥  
(त्य᳘) अ᳘न्नं वै पु᳘रीषᳫँ᳭ र᳘स ऽएष त᳘मेत᳘त्तिरः᳘ करोति त᳘स्मात्तिर᳘ ऽइवा᳘न्नस्य र᳘सः॥  
## ०५
(सो) य᳘द्वेव पु᳘रीषेण॥  
(णा᳘) अ᳘न्नं वै पु᳘रीषᳫँ᳭ र᳘स ऽएषो᳘ ऽन्नं च तद्र᳘सं च सं᳘तनोति सं᳘दधाति॥  
## ०६
य᳘द्वेव पु᳘रीषेण॥  
त्दृ᳘दयं वै स्तो᳘मभागाः पुरीतत्पु᳘रीषᳫँ᳭ त्दृ᳘दयं त᳘त्पुरीत᳘ता प्र᳘च्छादयति॥  
## ०७
य᳘द्वेव पु᳘रीषेण॥  
संव्वत्सर᳘ ऽए᳘षो ऽग्निस्त᳘मेत᳘च्चितिपुरीषैर्व्या᳘वर्तयति तद्याश्च᳘तस्रः प्रथमाश्चि᳘तयस्ते᳘ चत्वा᳘र ऽऋतवो᳘ ऽथ स्तो᳘मभागा ऽउपधा᳘य पु᳘रीषं नि᳘वपति सा᳘ पञ्चमी चि᳘तिः स᳘ पञ्चम᳘ ऽऋतुः [[???]]॥  
## ०८
(स्त᳘) त᳘दाहुः॥  
(र्य᳘) य᳘ल्लोकम्पृणा᳘न्ता ऽअन्याश्चि᳘तयो भ᳘वन्ति ना᳘त्र लोकम्पृणा᳘मुपद᳘धाति का᳘ ऽत्र लोकम्पृणे᳘त्यसौ वा᳘ ऽआदित्यो᳘ लोकम्पृ᳘णैष᳘ उ ऽएषा चि᳘तिः᳘ सैषा᳘ स्वयं᳘ लोकम्पृणा चि᳘तिर᳘थ यद᳘त ऽऊर्ध्वमा पु᳘रीषात्सा᳘ षष्ठी चि᳘तिः स᳘ षष्ठ᳘ ऽऋतुः [[???]]॥  
## ०९
(र᳘) अ᳘थ पु᳘रीषं नि᳘वपति॥  
त᳘त्र व्विकर्णीं᳘ च स्वयमातृण्णां चो᳘पदधाति हिरण्यशकलैः प्रो᳘क्षत्यग्नि᳘मभ्या᳘दधाति सा᳘ सप्तमी चि᳘तिः स᳘ सप्तम᳘ ऽऋतुः [[???]]॥  
## १०
(स्ता᳘) ता᳘ ऽउ वै ष᳘डेव [[???]]॥  
यद्धि᳘ व्विकर्णी᳘ च स्वयमातृण्णा᳘ च षष्ठ्या᳘ एव तच्चि᳘तेः॥  
## ११
(स्ता) ता᳘ ऽउ वै प᳘ञ्चैव [[???]]॥  
य᳘जुषा ऽन्या᳘सु पु᳘रीषं निव᳘पति तूष्णीम᳘त्र ते᳘नैषा न चि᳘तिर᳘थो लोकम्पृणा᳘न्ता ऽअन्याश्चि᳘तयो भवन्ति ना᳘त्र लोकम्पृणामु᳘पधाति ते᳘नो ऽए᳘वैषा न चि᳘तिः॥  
## १२
(स्ता᳘) ता᳘ ऽउ वै᳘ तिस्र᳘ ऽए᳘व [[???]]॥  
(वा) अय᳘मेव᳘ लोकः᳘ प्रथमा चि᳘तिर्द्यौ᳘रुत्तमा᳘ ऽथ या᳘ ऽएता᳘स्तिस्रस्त᳘दन्त᳘रिक्षं तद्वा᳘ ऽइदमे᳘कमिवै᳘वान्त᳘रिक्षं ता᳘ ऽएवं᳘ तिस्र᳘ ऽएवं प᳘ञ्चैवᳫँ᳭ ष᳘डेव᳘ᳫँ᳘ सप्त᳘॥  
