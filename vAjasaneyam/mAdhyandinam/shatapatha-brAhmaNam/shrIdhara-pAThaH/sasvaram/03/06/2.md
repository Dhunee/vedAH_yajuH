+++
title = "२"

+++
## ०१
व्विजा᳘मानो है᳘वास्य धि᳘ष्ण्याः॥  
(ऽ) इमे᳘ समङ्का ये वै᳘ समङ्कास्ते᳘ व्विजा᳘मान एत᳘ ऽउ है᳘वास्यैत᳘ ऽआत्मा᳘नः॥  
## ०२
(नो) दिवि वै सो᳘म ऽआ᳘सीत्॥  
(द᳘) अ᳘थेह᳘ देवास्ते᳘ देवा᳘ ऽअकामयन्ता᳘ नः सो᳘मो गच्छेत्तेना᳘गतेन यजेमही᳘ति त᳘ ऽएते᳘ माये᳘ ऽअसृजन्त सुपर्णीं᳘ च कद्रूं᳘ च व्वा᳘गेव᳘ सुप᳘र्णीयं᳘ कद्रूस्ता᳘भ्याᳫं᳭ सम᳘दं चक्रुः॥  
## ०३
(स्ते᳘) ते᳘ ह ऽर्त्तीय᳘माने ऽऊचतुः॥  
(र्य) यतरा᳘ नौ द᳘वीयः प᳘रापश्यादात्मा᳘नं[[!!]] नौ सा᳘ जयादि᳘ति तथे᳘ति सा᳘ ह कद्रू᳘रुवाच प᳘रेक्षस्वे᳘ति॥  
## ०४
सा᳘ ह सुप᳘र्ण्युवाच॥  
(चा) अस्य᳘[[!!]] सलिल᳘स्य पारे᳘ ऽश्वः श्वेत᳘ स्थाणौ᳘ सेवते त᳘महं᳘ पश्यामी᳘ति त᳘मेव त्वं᳘ पश्यसी᳘ति तᳫं᳭ हीत्य᳘थ ह कद्रू᳘रुवाच त᳘स्य व्वा᳘लो᳘ न्यषञ्जि[[!!]] त᳘ममुं व्वा᳘तो धूनोति त᳘महं᳘ पश्यामी᳘ति॥  
## ०५
सा य᳘त्सुप᳘र्ण्युवा᳘च॥  
(चा) अस्य᳘ सलिल᳘स्य पार ऽइ᳘ति व्वे᳘दिर्व्वै᳘[[!!]] सलिलं व्वे᳘दिमेव सा त᳘दुवाचा᳘श्वः श्वेत᳘ स्थाणौ᳘ सेवत ऽइ᳘त्यग्निर्व्वा ऽअ᳘श्वः श्वेतो यू᳘प स्थाणुर᳘थ य᳘त्कद्रू᳘रुवा᳘च त᳘स्य व्वा᳘लो᳘ न्यषञ्जि[[!!]] त᳘ममुं व्वा᳘तो धूनोति त᳘महं᳘ पश्यामी᳘ति रशना᳘ हैव सा॥  
## ०६
सा᳘ ह सुप᳘र्ण्युवाच᳘॥  
(चे᳘) ए᳘हीदं प᳘ताव व्वे᳘दितुं यतरा᳘ नौ ज᳘यती᳘ति सा᳘ ह कद्रू᳘रुवाच त्व᳘मेव᳘ पत त्वं वै᳘ न आ᳘ख्यास्यसि य᳘तरा नौ ज᳘यती᳘ति॥  
## ०७
सा᳘ ह सुपर्णी᳘ पपात᳘॥  
तद्ध[[!!]] त᳘थैवास य᳘था कद्रू᳘रुवा᳘च तामा᳘गताम᳘भ्युवाद[[!!]] त्व᳘मजैषी᳘ ३ रहा ३ मि᳘ति त्वमि᳘ति होवाचैत᳘द्व्याख्या᳘नᳫँ᳭ सौ᳘पर्णीकाद्रवमि᳘ति॥ (शतम् १९००)  
## ०८
सा᳘ ह कद्रू᳘रुवाच॥  
(चा) आत्मा᳘नं वै᳘ त्वा ऽजैषं दि᳘व्यसौ[[!!]] सो᳘मस्तं᳘ देवे᳘भ्य ऽआ᳘हर ते᳘न देवे᳘भ्य ऽआत्मा᳘नं नि᳘ष्क्रीणीष्वे᳘ति तथे᳘ति सा च्छ᳘न्दाᳫँ᳭सि ससृजे सा᳘ गायत्री᳘ दिवः सो᳘ममा᳘हरत्॥  
## ०९
(द्धि) हिरण्म᳘य्योर्ह कुश्यो᳘र᳘न्तरवहित ऽआस[[!!]]॥  
ते᳘ ह स्म क्षुर᳘पवी निमेषं᳘ निमेषमभिस᳘न्धत्तो दीक्षातप᳘सौ हैव ते᳘ ऽआसतुस्त᳘मेते᳘ गन्धर्व्वाः᳘ सोमरक्षा᳘ जुगुपुरिमे धि᳘ष्ण्या ऽइमा हो᳘त्राः॥  
## १०
(स्त᳘) त᳘योरन्यतरां᳘ कुशीमा᳘चिच्छेद॥  
तां᳘ देवे᳘भ्यः प्र᳘ददौ सा᳘ दीक्षा त᳘या देवा᳘ ऽअदीक्षन्त॥  
## ११
(न्ता᳘थ) अ᳘थ द्विती᳘यां कुशीमा᳘चिच्छेद॥  
तां᳘ देवे᳘भ्यः प्र᳘ददौ तत्त᳘पस्त᳘या देवास्त᳘प ऽउ᳘पायन्नुपस᳘दस्त᳘पो᳘ ह्युपस᳘दः॥  
## १२
खदिरे᳘ण ह सो᳘ममा᳘चखाद॥  
त᳘स्मात्खदिरो य᳘देनेना᳘खिदत्त᳘स्मात्खादिरो यू᳘पो भवति खादिरः᳘ स्फ्यो ऽच्छावाक᳘स्य हैनं गोपना᳘यां जहार᳘ सो ऽच्छावा᳘को ऽहीयत॥  
## १३
त᳘मिन्द्राग्नी᳘ ऽअनुस᳘मतनुताम्॥  
प्रजा᳘नां प्र᳘जात्यै त᳘स्मादैन्द्रा᳘ग्नो ऽच्छावाकः[[!!]]॥  
## १४
(स्त्त᳘) त᳘स्माद्दीक्षिता रा᳘जानं गोपायन्ति॥  
ने᳘न्नो ऽपह᳘रानि᳘ति त᳘स्मात्त᳘त्र सु᳘गुप्तं चिकीर्षेद्य᳘स्य ह गोपना᳘यामपह᳘रन्ति ही᳘यते ह॥  
## १५
त᳘स्माद्ब्रह्मचारि᳘ण ऽआचा᳘र्यं गोपायन्ति॥  
गृहा᳘न्पशून्ने᳘न्नो ऽपह᳘रानि᳘ति त᳘स्मात्त᳘त्र सु᳘गुप्तं चिकीर्षेद्य᳘स्य ह गोपना᳘यामपह᳘रन्ति ही᳘यते ह ते᳘नैते᳘न सुपर्णी᳘ देवे᳘भ्य ऽआत्मा᳘नं नि᳘रक्रीणीत त᳘स्मादाहुः पु᳘ण्यलोक ऽईजान ऽइ᳘ति॥  
## १६
(त्यृ) ऋण᳘ᳫं᳘ ह वै पु᳘रुषो जा᳘यमान एव᳘॥  
मृत्यो᳘रात्म᳘ना जायते स यद्य᳘जते य᳘थैव त᳘त्सुपर्णी᳘ देवे᳘भ्य ऽआत्मा᳘नं निर᳘क्रीणीतैव᳘मे᳘वैष᳘ ऽएत᳘न्मृत्यो᳘रात्मा᳘नं नि᳘ष्क्रीणीते॥  
## १७
ते᳘न देवा᳘ ऽअयजन्त॥  
त᳘मेते᳘ गन्धर्व्वाः᳘ सोमरक्षा᳘ ऽअन्वा᳘जग्मु᳘स्ते ऽन्वाग᳘त्याब्रुवन्न᳘नु नो यज्ञ ऽआ᳘भजत मा᳘ नो यज्ञा᳘दन्त᳘र्गाता᳘स्त्वेव नो᳘ ऽपि यज्ञे᳘ भाग इ᳘ति॥  
## १८
ते᳘ होचुः॥  
किं᳘ नस्त᳘तः स्यादि᳘ति य᳘थै᳘वास्यामु᳘त्र गोप्तारो᳘ ऽभूमैव᳘मे᳘वास्या᳘पीह᳘ गोप्ता᳘रो भविष्याम इ᳘ति॥  
## १९
तथे᳘ति देवा᳘ ऽअब्रुवन्॥  
(न्त्सो) सोमक्र᳘यणा व इ᳘ति ता᳘नेभ्य ऽएत᳘त्सोमक्र᳘यणान᳘नुदिशत्य᳘थैनानब्रुवंस्तृतीयसवने᳘ वो घृत्या᳘ ऽऽहुतिः प्रा᳘प्स्यति न᳘ सौम्या᳘ ऽपत्दृतो हि᳘ युष्म᳘त्सोमपीथस्ते᳘न सोमाहुतिं᳘ नार्हथे᳘ति᳘ सैनानेषा᳘ तृतीयसवन᳘ ऽएव[[!!]] घृत्या᳘ ऽऽहुतिः प्रा᳘प्नोति न᳘ सौम्या य᳘च्छालाकैर्द्धि᳘ष्ण्यान्व्याघार᳘यति॥  
## २०
(त्य᳘) अ᳘थ य᳘दग्नौ᳘ होष्य᳘न्ति॥  
त᳘द्वो ऽविष्यती᳘ति स य᳘दग्नौ जु᳘ह्वति त᳘देनानवत्य᳘थ य᳘द्वः सो᳘मं बि᳘भ्रत ऽउप᳘र्युपरि चरिष्य᳘न्ति त᳘द्वो ऽविष्यती᳘ति स य᳘देनान्त्सो᳘मं बि᳘भ्रत ऽउपर्युप᳘रि[[!!]] च᳘रन्ति त᳘देनानवति त᳘स्मादध्वर्युः᳘ सम᳘या धि᳘ष्ण्यान्ना᳘तीयादध्वर्युर्हि सो᳘मं बि᳘भ᳘र्त्ति त᳘मेते व्या᳘त्तेन प्र᳘त्यासते स᳘ ऽएते᳘षां व्या᳘त्तमा᳘पद्येत᳘ त᳘मग्नि᳘र्व्वा भिद᳘हेद्यो᳘ वा ऽयं᳘ देवः᳘ पशूनामी᳘ष्टे स᳘ वा हैनमभि᳘मन्येत त᳘स्माद्य᳘द्यध्वर्योः शा᳘लायाम᳘र्थः स्यादु᳘त्तरेणै᳘वाग्नीध्री᳘यᳫं᳭ स᳘ञ्चरेत्॥  
## २१
(त्ते) ते वा᳘ ऽएते[[!!]]॥  
सो᳘मस्यैव गु᳘प्त्यै᳘ न्युप्यन्त ऽआहवनी᳘यः पुर᳘स्तान्मार्ज्जाली᳘यो दक्षिणत᳘ ऽआग्नीध्री᳘य ऽउत्तरतो᳘ ऽथ ये स᳘दसि ते᳘ पश्चात्[[!!]]॥  
## २२
(त्त᳘) ते᳘षां वा᳘ ऽअर्द्धा᳘नुपकिर᳘न्ति॥  
(न्त्य) अर्द्धान᳘नुदिशन्त्येत᳘ ऽउ है᳘वैत᳘द्दध्रिरे ऽर्द्धा᳘न्न ऽउपकिर᳘न्त्वर्द्धान᳘नुदिशन्तु᳘ त᳘था य᳘स्माल्लोकादा᳘गताः स्मो᳘ दिवस्त᳘था तं᳘ लोकं᳘[[!!]] प्रति प्र᳘ज्ञास्यामस्त᳘था न᳘ जिह्मा᳘ ऽएष्याम इ᳘ति॥  
## २३
स या᳘नुपकिर᳘न्ति॥  
ते᳘नास्मिँ᳘ल्लोके᳘ प्रत्य᳘क्षं भवन्त्य᳘थ या᳘ननुदिश᳘न्ति ते᳘नामु᳘ष्मिँल्लोके᳘ प्रत्य᳘क्षं भवन्ति॥  
## २४
ते वै द्वि᳘नामानो भवन्ति॥  
(न्त्ये) एत᳘ ऽउ है᳘वैत᳘द्दध्रिरे न वा᳘ ऽएभिर्ना᳘मभिररात्स्म ये᳘षां नः सो᳘ममपा᳘हार्षुर्ह᳘न्त द्विती᳘यानि ना᳘मानि कर᳘वामहा ऽइ᳘ति ते᳘ द्विती᳘यानि ना᳘मान्यकुर्व्वत तै᳘रराध्नुवन्यान᳘पत्दृतसोमपीथान्त्सतो᳘ ऽथ यज्ञ ऽआ᳘भजंस्त᳘स्माद्द्वि᳘नामानस्त᳘स्माद्ब्राह्मणो᳘ ऽनृद्ध्यमाने द्विती᳘यं ना᳘म कुर्वीत राध्नो᳘ति हैव य᳘ एवं᳘ व्विद्वा᳘न्द्विती᳘यं ना᳘म कुरुते॥  
## २५
स य᳘दग्नौ᳘ जुहो᳘ति॥  
त᳘द्देवे᳘षु जुहोति त᳘स्माद्देवाः᳘ सन्त्य᳘थ यत्स᳘दसि भक्ष᳘यन्ति त᳘न्मनु᳘ष्येषु जुहोति त᳘स्मान्मनु᳘ष्याः सन्त्य᳘थ य᳘द्धविर्द्धा᳘नयोर्नाराशᳫँ᳭साः सी᳘दन्ति त᳘त्पितृ᳘षु जुहोति त᳘स्मात्पित᳘रः सन्ति॥  
## २६
या वै प्रजा᳘ यज्ञे᳘ ऽनन्वाभक्ताः॥  
प᳘राभूता᳘ वै ता[[!!]] एव᳘मे᳘वैतद्या᳘ इमाः᳘ प्रजा ऽअ᳘पराभूतास्ता᳘ यज्ञ ऽआ᳘भजति मनु᳘ष्यान᳘नु पश᳘वो देवान᳘नु व᳘याᳫँ᳭स्यो᳘षधयो व्व᳘नस्प᳘तयो य᳘दिदं कि᳘ञ्चैव᳘मु तत्स᳘र्व्वं यज्ञ ऽआ᳘भक्तं ते᳘ ह स्मैत᳘ ऽउभ᳘ये देवमनुष्याः᳘ पित᳘रः स᳘म्पिबन्ते᳘ सैषा᳘ सम्पा ते᳘ ह स्म दृश्य᳘माना ऽएव᳘ पुरा स᳘म्पिबन्त ऽउ᳘तैतर्ह्य᳘दृश्यमानाः॥  
