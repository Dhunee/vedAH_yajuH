+++
title = "२"

+++
## ०१
या᳘वती वै व्वे᳘दिस्ता᳘वती पृथिवी[[!!]]॥  
व्व᳘ज्रा वै यू᳘पास्त᳘दिमामे᳘वैत᳘त्पृथिवी᳘मेतैर्व्व᳘ज्रैः[[!!]] स्पृणु᳘ते ऽस्यै᳘ सप᳘त्नान्नि᳘र्भजति त᳘स्माद्यू᳘पैकादशिनी भवति द्वादश᳘ उपशयो᳘ भवति व्वि᳘तष्टस्तं᳘ दक्षिणत᳘ ऽउपनि᳘दधाति तद्य᳘द्द्वादश᳘ उपशयो भ᳘वति॥  
## ०२
देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य ऽआसङ्गाद्बिभया᳘ञ्चक्रुस्तद्य᳘[[!!]] ऽएत ऽउ᳘च्छ्रिता यथे᳘षुरस्ता त᳘या वै᳘ स्तृणुते᳘ वा न᳘ वा स्तृणुते य᳘था दण्डः प्र᳘त्दृतस्ते᳘न वै स्तृणुते᳘ वा न᳘ वा स्तृणुते᳘ ऽथ य᳘ ऽएष᳘ द्वादश᳘ ऽउपशयो भ᳘वति यथे᳘षुरा᳘यता᳘नस्ता यथो᳘द्यतम᳘प्रत्दृतमेव᳘मेष व्व᳘ज्र ऽउ᳘द्यतो᳘ दक्षिणतो[[!!]] नाष्ट्रा᳘णाᳫं᳭ र᳘क्षसाम᳘पहत्यै त᳘स्माद्द्वादश᳘ ऽउपशयो᳘ भवति॥  
## ०३
तं नि᳘दधाति॥  
(त्ये) एष᳘ ते पृथिव्यां᳘ लोक᳘ आरण्य᳘स्ते पशुरि᳘ति पशु᳘श्च वै यू᳘पश्च त᳘दस्मा ऽआरण्य᳘मेव᳘ पशूनाम᳘नुदिशति ते᳘नो ऽएष᳘ पशुमा᳘न् भवति त᳘द् द्वयं यूपैकादशिन्यै[[!!]] सम्म᳘यनमाहुः[[!!]] श्वःसुत्या᳘यै ह᳘ न्वेवै᳘के स᳘म्मिन्वन्ति प्रकुब्द्रतायै चैव᳘ श्वः सुत्यायै᳘ यू᳘पं मिन्वन्ती᳘त्यु च॥  
## ०४
त᳘दु त᳘था न᳘ कुर्यात्॥  
(द) अग्निष्ठ᳘मेवो᳘च्छ्रयेदिदं वै यू᳘पमुच्छ्रि᳘त्याध्वर्युरा᳘प᳘रिव्य᳘यणान्ना᳘न्वर्जत्य᳘परिवीता वा᳘ ऽएत᳘ ऽएताᳫँ रा᳘त्रिं वसन्ति सा᳘ न्वेव᳘ परिचक्षा᳘ पश᳘वे वै यू᳘पमु᳘च्छ्रयन्ति प्रातर्व्वै᳘ पशूना᳘लभन्ते त᳘स्मादु प्रात᳘रेवो᳘च्छ्रयेत्॥  
## ०५
(त्स) स य उ᳘त्तरोग्निष्ठात्स्यात्[[!!]]॥  
(त्त᳘) त᳘मेवा᳘ग्र ऽउ᳘च्छ्रयेद᳘थ द᳘क्षिणमथो᳘त्तरं दक्षिणा᳘र्द्ध्यमुत्तमं तथो᳘दीची भवति॥  
## ०६
(त्य᳘) अ᳘थो ऽइतर᳘थाहुः॥  
(र्द᳘) द᳘क्षिणमेवा᳘ग्रे ऽग्निष्ठादु᳘च्छ्रयेदथो᳘त्तरम᳘थ द᳘क्षिणमुत्तरा᳘र्द्ध्यमुत्तमं त᳘थो हास्यो᳘दगेव क᳘र्मानुस᳘न्तिष्ठत ऽइ᳘ति॥  
## ०७
स यो व्व᳘र्षिष्ठः स᳘ दक्षिणार्द्ध्यः स्यात्॥  
(द᳘) अ᳘थ ह्र᳘सीयान᳘थ ह्र᳘सीयानुत्तरा᳘र्द्ध्यो ह्र᳘सिष्ठस्तथो᳘दीची भवति॥  
## ०८
(त्य᳘) अ᳘थ प᳘त्नीभ्यः पत्नीयूपमु᳘च्छ्रयन्ति॥  
सर्वत्वा᳘य᳘ न्वेव᳘ पत्नीयूप उ᳘च्छ्रीयते त᳘त्त्वाष्ट्रं᳘ पशुमा᳘लभते त्वष्टा[[!!]] वै᳘ सिक्तᳫँ᳭ रे᳘तो व्वि᳘करोति त᳘देष᳘ ए᳘वैत᳘त्सिक्तᳫं᳭ रे᳘तो व्विकरो᳘ति[[!!]] मुष्करो[[!!]] भवत्येष वै᳘ प्रजनयिता य᳘न्मुष्करस्त᳘स्मान्मुष्करो[[!!]] भवति तन्न स᳘ᳫं᳘स्थापयेत्प᳘र्यग्निकृतमेवो᳘त्सृजेत्स य᳘त्सᳫं᳘स्थाप᳘येत्प्रजा᳘यै हा᳘न्तमियात्त᳘त्प्रजामु᳘त्सृजति त᳘स्मान्न स᳘ᳫं᳘स्थापयेत्प᳘र्यग्निकृतमेवो᳘त्सृजेत्॥  
