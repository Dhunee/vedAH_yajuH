+++
title = "१"

+++
## ०१
अ᳘भ्रिमा᳘दत्ते॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामा᳘ददे ना᳘र्य्यसी᳘ति समा᳘न ऽएत᳘स्य य᳘जुषो ब᳘न्धुर्यो᳘षो वा᳘ ऽएषा यद᳘भ्रिस्त᳘स्मादाह ना᳘र्यसीति [[???]]॥  
## ०२
(त्य᳘) अ᳘थावटं प᳘रिलिखति॥  
(ती) इद᳘मह᳘ᳫँ᳭ र᳘क्षसां ग्रीवा अ᳘पिकृन्तामी᳘ति व्व᳘ज्रो वा ऽअ᳘भ्रिर्व्व᳘ज्रेणै᳘वैत᳘न्नाष्ट्रा᳘णाᳫँ᳭र᳘क्षसां ग्रीवा अ᳘पिकृन्तति॥  
## ०३
(त्य᳘) अ᳘थ खनति॥  
प्रा᳘ञ्चमुत्करमु᳘त्किरत्यु᳘परेण [[???]] सम्मा᳘यावटं᳘ खनति तद᳘ग्रेण प्रा᳘ञ्चं यू᳘पं नि᳘दधात्येतावन्मात्रा᳘णि बर्ही᳘ᳫं᳘ष्युप᳘रिष्टादधिनि᳘दधाति त᳘दे᳘वोप᳘रिष्टाद्यूपशकल᳘मधिनि᳘दधाति पुर᳘स्तात्पार्श्वत᳘श्चषा᳘लमुपनि᳘दधात्य᳘थ य᳘वमत्यः प्रो᳘क्षण्यो भवन्ति᳘ सो ऽसा᳘वेव ब᳘न्धुः [[???]]॥  
## ०४
स य᳘वाना᳘वपति॥  
य᳘वो ऽसि यव᳘यास्मद्द्वेषो [[???]] यवया᳘रातीरि᳘ति ना᳘त्र तिरो᳘हितमिवास्त्य᳘थ प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यमे᳘वैत᳘त्करोति॥  
## ०५
स प्रो᳘क्षति॥  
दिवे᳘ त्वान्त᳘रिक्षाय त्वा पृथिव्यै त्वे᳘ति व्व᳘ज्रो वै यू᳘प एषां᳘ लोका᳘नामभि᳘गुप्त्या ऽएषां᳘ त्वा लोका᳘नामभि᳘गुप्त्यै प्रो᳘क्षामी᳘त्ये᳘वैत᳘दाह॥  
## ०६
(हा᳘) अ᳘थ याः प्रो᳘क्षण्यः परिशिष्य᳘न्ते॥  
ता᳘ अवटे᳘ ऽवनयति शु᳘न्धन्तां लोकाः᳘ पितृष᳘दना इ᳘ति पितृदेव᳘त्यो वै कू᳘पः खातस्त᳘मे᳘वैतन्मे᳘ध्यं करोति॥  
## ०७
(त्य᳘) अ᳘थ बर्ही᳘ᳫँ᳘षि॥  
प्राची᳘नाग्राणि चोदीची᳘नाग्राणि चा᳘वस्तृणाति पितृष᳘दनमसी᳘ति पितृदेव᳘त्यं वा᳘ ऽअस्यैत᳘द्भवति यन्नि᳘खातᳫँ᳭ स यथा᳘निखात ओ᳘षधिषु मितः स्या᳘देव᳘मेतास्वो᳘षधिषु मितो᳘ भवति॥  
## ०८
(त्य᳘) अ᳘थ यूपशकलं प्रा᳘स्यति॥  
ते᳘जो ह वा᳘ ऽएतद्व᳘नस्प᳘तीनां य᳘द्बाह्याशकलस्त᳘स्माद्यदा᳘ बाह्याशकल᳘मपतक्ष्णुवन्त्य᳘थ शुष्यन्ति ते᳘जो᳘ ह्येषामेतत्तद्य᳘द्यूपशकलं प्रा᳘स्यति स᳘तेजसं मिनवानी᳘ति तद्य᳘देष᳘ एव भ᳘वति᳘ नान्य᳘ ऽएष हि य᳘जुष्कृतो मे᳘ध्यस्त᳘स्माद्यूपशकलं प्रा᳘स्यति॥  
## ०९
स प्रा᳘स्यति॥  
(त्य) अग्रेणी᳘रसि स्वावेश᳘ उन्नेतॄणामि᳘ति पुर᳘स्ताद्वा᳘ ऽअस्मादेषो᳘ ऽपच्छिद्यते त᳘स्मादाहाग्रेणी᳘रसि स्वावेश᳘ ऽउन्नेतॄणामि᳘त्येत᳘स्य व्वित्ताद᳘धि त्वा स्थास्यतीत्य᳘धि᳘ ह्येनं ति᳘ष्ठति त᳘स्मादाहैत᳘स्य व्वित्ताद᳘धि त्वा स्थास्यतीति [[???]]॥  
## १०
(त्य᳘) अ᳘थ स्रु᳘वे᳘णोपहत्या᳘ज्यम्॥  
(म) अवट᳘मभि᳘जुहोति ने᳘दध᳘स्तान्नाष्ट्रा र᳘क्षाᳫँ᳭स्युपोत्ति᳘ष्ठानि᳘ति व्व᳘ज्रो वा ऽआ᳘ज्यं तद्व᳘ज्रेणै᳘वैतं᳘ नाष्ट्रा र᳘क्षाᳫँ᳭ स्य᳘वबाधते त᳘थाध᳘स्तान्नाष्ट्रा र᳘क्षाᳫँ᳭सि᳘ नोपो᳘त्तिष्ठन्त्य᳘थ पुर᳘स्तात्परीत्यो᳘दङ्ङा᳘सीनो यू᳘पमनक्ति स᳘ आह यू᳘पायाज्य᳘मानाया᳘नुब्रूही᳘ति᳘॥  
## ११
सो ऽनक्ति॥  
देव᳘स्त्वा सविता म᳘ध्वानक्त्वि᳘ति सविता वै᳘ देवा᳘नां प्रसविता य᳘जमानो वा᳘ ऽएष᳘ निदा᳘नेन यद्यू᳘पः स᳘र्व्वं वा᳘ ऽइदं म᳘धु य᳘दिदं कि᳘ञ्च त᳘देनमने᳘न स᳘र्व्वेण स᳘ᳫँ᳘स्पर्शयति त᳘दस्मै सविता᳘ प्रसविता प्र᳘सौति त᳘स्मादाह देव᳘स्त्वा सविता मध्वानक्त्वि᳘ति [[???]]॥  
## १२
(त्य᳘) अ᳘थ चषा᳘लमुभय᳘तः प्रत्य᳘ज्य प्र᳘तिमुञ्चति॥  
सुपिप्पला᳘भ्यस्त्वौ᳘षधीभ्य इ᳘ति पि᳘प्पलᳫँ᳭ है᳘वास्यैतत्तद्यन्म᳘ध्ये स᳘ङ्गृहीतमिव भ᳘वति तिर्यग्वा᳘ ऽइदं᳘ वृक्षे पि᳘प्पलमा᳘हतᳫँ᳭ स य᳘दे᳘वेद᳘ᳫं᳘ सम्ब᳘न्धनं चान्तरो᳘पेनितमिव त᳘दे᳘वैत᳘त्करोति त᳘स्मान्म᳘ध्ये स᳘ङ्गृहीतमिव भवति॥  
## १३
(त्य᳘) आन्त᳘मग्निष्ठा᳘मनक्ति॥  
य᳘जमानो वा᳘ ऽअग्निष्ठा र᳘स आ᳘ज्यᳫं᳭ र᳘सेनै᳘वैतद्य᳘जमानमनक्ति त᳘स्मादान्त᳘मग्निष्ठा᳘मनक्त्यथ [[???]] परिव्ययणं [[???]] प्र᳘ति समन्तं प᳘रिमृशत्य᳘थाहोच्छ्रीयमाणाया᳘नुब्रूहीति [[???]]॥  
## १४
स उ᳘च्छ्रयति॥  
द्याम᳘ग्रेणास्पृक्ष᳘ ऽआन्त᳘रिक्षं म᳘ध्येनाप्राः पृथिवीमु᳘परेणादृᳫँ᳭हीरि᳘ति व्व᳘ज्रो वै यू᳘प एषां᳘ लोकानामभि᳘जित्यै [[???]] ते᳘न व्व᳘ज्रेणेमाँ᳘ल्लोका᳘न्त्स्पृणुत᳘ ऽएभ्यो᳘ लोके᳘भ्यः सप᳘त्नान्नि᳘र्भजति॥  
## १५
(त्य᳘) अ᳘थ मिनोति॥  
या᳘ ते धा᳘मान्युश्म᳘सि ग᳘मध्यै य᳘त्र गा᳘वो भू᳘रि शृङ्गा अया᳘सः॥ अत्रा᳘ह त᳘दुरुगाय᳘स्य व्वि᳘ष्णोः परमं᳘ पदम᳘व भारि भूरी᳘त्येत᳘या त्रिष्टु᳘भा मिनोति व्व᳘ज्रस्त्रिष्टुब्व᳘ज्रो यू᳘पस्त᳘स्मात्त्रिष्टु᳘भा मिनोति॥  
## १६
सम्प्र᳘त्यग्निमग्निष्ठां᳘ [[???]] मिनोति॥  
य᳘जमानो वा᳘ ऽअग्नि᳘ष्ठाग्नि᳘रु वै᳘ यज्ञः स य᳘दग्ने᳘रग्निष्ठा᳘ᳫँ᳘ ह्वल᳘येद्ध᳘लेद्ध यज्ञाद्य᳘जमानस्त᳘स्मात्सम्प्र᳘त्यग्नि᳘मग्निष्ठां᳘ मिनोत्य᳘थ प᳘र्यूहत्य᳘थ प᳘र्यृषत्य᳘थाप᳘ उपनि᳘नयति॥  
## १७
(त्य᳘) अ᳘थैव᳘मभिप᳘द्य व्वाचयति॥  
व्वि᳘ष्णोः क᳘र्माणि पश्यत य᳘तो व्व्रता᳘नि पस्पशे। इ᳘न्द्रस्य यु᳘ज्यः सखे᳘ति व्व᳘ज्रं वा᳘ ऽएष प्रा᳘हार्षीद्यो यूपमुद᳘शिश्रियद्वि᳘ष्णोर्व्वि᳘जितिं [[???]] पश्यते᳘त्ये᳘वैत᳘दाह यदा᳘ह व्वि᳘ष्णोः क᳘र्म्माणि पश्यत य᳘तो व्व्रता᳘नि पस्पशे। इ᳘न्द्रस्य यु᳘ज्यः सखेती᳘न्द्रो वै᳘ यज्ञ᳘स्य देव᳘ता व्वैष्णवो यू᳘पस्तᳫँ᳭ से᳘न्द्रं करोति त᳘स्मादाहे᳘न्द्रस्य यु᳘ज्यः सखेति [[???]]॥  
## १८
(त्य᳘) अ᳘थ चषा᳘लमु᳘दीक्षते॥  
तद्वि᳘ष्णोः परमं᳘ पदᳫं᳭ स᳘दा पश्यन्ति सूर᳘यः। दि᳘वीव च᳘क्षुरा᳘ततमि᳘ति व्व᳘ज्रं वा᳘ ऽएष प्रा᳘हार्षीद्यो यू᳘पमुद᳘शिश्रियत्तां व्वि᳘ष्णोर्व्वि᳘जितिं पश्यते᳘त्ये᳘वैत᳘दाह यदा᳘ह तद्वि᳘ष्णोः परमं᳘ पदᳫँ᳭ स᳘दा पश्यन्ति सूर᳘यः॥ दि᳘वीव च᳘क्षुरा᳘ततमिति [[???]]॥  
## १९
(त्य᳘) अ᳘थ प᳘रिव्ययति॥  
(त्य) अनग्नतायै᳘ [[???]] न्वेव प᳘रिव्ययति त᳘स्माद᳘त्रेव प᳘रिव्ययत्य᳘त्रेव᳘ हीदं व्वा᳘सो भ᳘वत्यन्ना᳘द्यमे᳘वास्मिन्नेत᳘द्दधात्य᳘त्रेव᳘ [[???]] हीदम᳘न्नं प्रतिति᳘ष्ठति त᳘स्माद᳘त्रेव प᳘रिव्ययति॥  
## २०
त्रिवृ᳘ता प᳘रिव्ययति॥  
त्रिवृद्ध्य᳘न्नं पश᳘वो ह्य᳘न्नं पिता᳘ माता यज्जा᳘यते तत्तृती᳘यं [[???]] त᳘स्मात्त्रिवृ᳘ता प᳘रिव्ययति॥  
## २१
स प᳘रिव्ययति॥  
परिवी᳘रसि प᳘रि त्वा दै᳘वीर्व्वि᳘शो व्ययन्तां प᳘रीमं य᳘जमानᳫँ᳭ रा᳘यो मनु᳘ष्याणामि᳘ति तद्य᳘जमानायाशि᳘षमा᳘शास्ते यदा᳘ह प᳘रीमं य᳘जमानᳫँ᳭ रा᳘यो मनु᳘ष्याणामिति [[???]]॥  
## २२
(त्य᳘) अ᳘थ यूपशकलम᳘वगूहति॥  
दिवः᳘ सूनु᳘रसी᳘ति प्रजा᳘ है᳘वास्यैषा त᳘स्माद्य᳘दि यू᳘पैकादशिनी स्यात्स्व᳘ᳫं᳘ स्वमेवा᳘वगूहेद᳘विपर्यासं त᳘स्य हैषा [[???]] मुग्धा᳘नुव्व्रता प्रजा᳘ जायते᳘ ऽथ यो᳘ विपर्या᳘समवगू᳘हति न स्व᳘ᳫं᳘ स्वं त᳘स्य हैषा᳘ मुग्धा᳘ननुव्व्रता प्रजा᳘ जायते त᳘स्मादु स्व᳘ᳫं᳘ स्वमेवा᳘वगूहेद᳘विपर्यासम्॥  
## २३
(ᳫं᳭) स्वर्ग᳘स्यो हैष᳘ लोक᳘स्य समारो᳘हणः क्रियते॥  
य᳘द्यूपशकल᳘ इय᳘ᳫँ᳘ रशना᳘ रशना᳘यै यू᳘पशकलो᳘ यूपशकला᳘च्चषा᳘लं चषा᳘लात्स्वर्गं᳘ लोकᳫं᳭ स᳘मश्नुते॥  
## २४
(ते᳘ ऽथ) अ᳘थ य᳘स्मात्स्व᳘रुर्ना᳘म॥  
(मै) एत᳘स्माद्वा᳘ एषो᳘ ऽपच्छिद्यते त᳘दस्यैत्तत्स्व᳘मेवा᳘रुर्भवति त᳘स्मात्स्व᳘रुर्न्नाम॥  
## २५
त᳘स्य यन्नि᳘खातम्॥  
ते᳘न पितृलोकं᳘ जयत्य᳘थ य᳘दूर्द्धं᳘ नि᳘खातादा᳘ रशना᳘यै ते᳘न मनुष्यलोकं᳘ जयत्य᳘थ य᳘दूर्द्ध᳘ᳫँ᳭ रशना᳘या आ᳘चषा᳘लात्ते᳘न देवलोकं᳘ जयत्य᳘थ य᳘दूर्द्धं᳘ चषा᳘लाद्द्व्यङ्गुलं᳘ वा त्र्यङ्गुलं᳘ वा साध्या इ᳘ति देवास्ते᳘न ते᳘षां लोकं᳘ जयति स᳘लोको ह वै᳘ साध्यै᳘र्देवै᳘र्भवति य᳘ एव᳘मेतद्वे᳘द॥  
## २६
तं वै᳘ पूर्व्वार्द्धे᳘ मिनोति॥  
व्व᳘ज्रो वै यू᳘पो व्व᳘ज्रो दण्डः᳘ पूर्वार्द्धं वै᳘ दण्ड᳘स्याभिप᳘द्य प्र᳘हरति पूर्व्वार्द्ध᳘ एष᳘ यज्ञ᳘स्य त᳘स्मात्पूर्वार्द्धे᳘ मिनोति॥  
## २७
यज्ञे᳘न वै᳘ देवाः᳘॥  
(ऽ) इमां जि᳘तिं जिग्यु᳘र्यैषामियं जि᳘तिस्ते᳘ होचुः कथं᳘ न ऽइदं᳘ मनु᳘ष्यैरनभ्यारोह्य᳘ᳫँ᳘स्यादि᳘ति ते᳘ यज्ञ᳘स्य र᳘सं धीत्वा य᳘था म᳘धु मधुकृ᳘तो निर्द्ध᳘येयुर्व्विदु᳘ह्य यज्ञं यू᳘पेन योपयित्वा᳘ ति᳘रो ऽभवन्न᳘थ य᳘देनेना᳘ योपयंस्त᳘स्माद्यू᳘पो ना᳘म पुर᳘स्ताद्वै᳘ प्रज्ञा᳘ पुर᳘स्तान्मनोजवस्त᳘स्मात्पूर्व्वार्द्धे᳘ मिनोति॥  
## २८
स वा᳘ ऽअष्टा᳘श्रिर्भवति॥  
अष्टा᳘क्षरा वै᳘ गायत्री᳘ पूर्व्वार्द्धो वै᳘ यज्ञ᳘स्य गायत्री᳘ पूर्व्वार्द्ध᳘ एष᳘ यज्ञ᳘स्य त᳘स्मादष्टा᳘श्रिर्भवति॥  
## २९
त᳘ᳫँ᳘ ह स्मैतं᳘ देवा᳘ अनुप्र᳘हरन्ति॥  
य᳘थेदम᳘प्येतर्ह्ये᳘के ऽअनुप्रह᳘रन्ती᳘ति देवा᳘ अकुर्व्वन्नि᳘ति त᳘तो र᳘क्षाᳫंसि यज्ञ᳘मनू᳘दपिबन्त॥  
## ३०
ते᳘ देवा᳘ अध्वर्यु᳘मब्रुवन्॥  
(न्यू) यूपशकल᳘मेव᳘ जुहुधि तद᳘हैष᳘ स्वगा᳘कृतो भविष्यति त᳘थो र᳘क्षाᳫंसि यज्ञं᳘ [[???]] नानू᳘त्पास्यन्ते ऽयं वै व्व᳘ज्र ऽउ᳘द्यत इति᳘ [[???]]॥  
## ३१
सो ऽध्वर्युः᳘॥  
(र्यू) यूपशकल᳘मे᳘वाजुहोत्तद᳘हैष᳘ स्वगा᳘कृत ऽआ᳘सीत्त᳘थो र᳘क्षाᳫं᳘सि यज्ञं᳘ [[???]] नानू᳘दपिबन्तायं वै व्व᳘ज्र ऽउ᳘द्यत इ᳘ति॥  
## ३२
त᳘थो ऽए᳘वैष᳘ ऽएत᳘त्॥  
(द्यू) यूपशकल᳘मेव᳘ जुहोति तद᳘हैष᳘ स्वगा᳘कृतो भवति त᳘थो र᳘क्षाᳫँ᳭सि यज्ञं᳘ [[???]] नानूत्पिबन्ते ऽयं वै व्व᳘ज्र उ᳘द्यत इ᳘ति स᳘ जुहोति दि᳘वं ते धूमो᳘ गच्छतु᳘ स्वर्ज्यो᳘तिः [[???]] पृथिवीं भ᳘स्मना᳘पृण स्वाहे᳘ति॥  
