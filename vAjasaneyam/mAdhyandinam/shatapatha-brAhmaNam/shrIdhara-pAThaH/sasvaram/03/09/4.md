+++
title = "४"

+++
## ०१
अ᳘थाधिषव᳘णे [[???]] पर्यु᳘पविशन्ति॥  
(न्त्य᳘) अ᳘थास्याᳫँ᳭हि᳘रण्यं बध्नीते द्वयं वा᳘ ऽइदं न᳘ तृती᳘यमस्ति सत्यं᳘ चैवा᳘नृतं च सत्य᳘मेव᳘ देवा अ᳘नृतं मनु᳘ष्या अग्निरेतसं वै हि᳘रण्यᳫँ᳭ सत्ये᳘नाᳫँ᳭ शू᳘नुपस्पृशा᳘नि सत्ये᳘न सो᳘मं प᳘राहणानी᳘ति त᳘स्माद्वा᳘ ऽअस्याᳫँ᳭ हि᳘रण्यं बध्नीते॥  
## ०२
(ते᳘ ऽथ) अ᳘थ ग्रा᳘वणमा᳘दत्ते॥  
ते वा᳘ ऽए᳘ते ऽश्मम᳘या ग्रा᳘वाणो भवन्ति देवो वै सो᳘मो दिवि हि सो᳘मो व्वृत्रो वै सो᳘म ऽआसीत्त᳘स्यैतच्छ᳘रीरं य᳘द्गिर᳘यो यद᳘श्मानस्तच्छ᳘रीरेणै᳘वैनमेतत्स᳘मर्द्धयति कृत्स्नं᳘ करोति त᳘स्मादश्मम᳘या भवन्ति घ्न᳘न्ति वा᳘ ऽएनमेतद्य᳘दभिषुण्व᳘न्ति त᳘मेते᳘न घ्न᳘न्ति तथा᳘त ऽउ᳘देति त᳘था स᳘ञ्जीवति त᳘स्मादश्मम᳘या ग्रा᳘वाणो भवन्ति॥  
## ०३
तमा᳘दत्ते॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामा᳘ददे रा᳘वासी᳘ति सविता वै᳘ देवा᳘नां प्रसविता त᳘त्सवितृ᳘प्रसूत ए᳘वैनमेतदा᳘दत्ते ऽश्वि᳘नोर्बाहु᳘भ्यामि᳘त्यश्वि᳘नावध्वर्यू तत्त᳘योरेव᳘ बाहु᳘भ्यामादत्ते [[???]] न स्वा᳘भ्यां पूष्णो ह᳘स्ताभ्यामि᳘ति पूषा᳘ भागदुघस्तत्तस्यैव [[???]] ह᳘स्ताभ्यामादत्ते [[???]] न स्वा᳘भ्यां व्व᳘ज्रो वा᳘ ऽएष त᳘स्य न᳘ मनु᳘ष्यो भर्त्ता तमेता᳘भिर्द्देव᳘ताभिरादत्ते [[???]]॥  
## ०४
(त्त ऽ) आ᳘ददे रा᳘वासी᳘ति॥  
यदा वा᳘ ऽएनमेते᳘नाभिषुण्वन्त्यथा᳘हुतिर्भवति यदा᳘हुतिं जुहोत्य᳘थ द᳘क्षिणा ददात्येत᳘द्ध्येष᳘ द्वयᳫं᳭ रा᳘सत ऽआ᳘हुतीश्च द᳘क्षिणाश्च त᳘स्मादाह रा᳘वासी᳘ति॥  
## ०५
गभीर᳘मिम᳘मध्वरं᳘ कृधी᳘ति॥  
(त्य) अध्वरो वै᳘ यज्ञो᳘ महा᳘न्तमिमं᳘ यज्ञं᳘ कृधी᳘त्ये᳘वैत᳘दाहे᳘न्द्राय सुषू᳘तममिती᳘न्द्रो वै᳘ यज्ञ᳘स्य देव᳘ता त᳘स्मादाहे᳘न्द्राये᳘ति मुषू᳘तममि᳘ति सु᳘सुतममि᳘त्यै᳘वैत᳘दाहोत्तमे᳘न पविने᳘त्येष वा᳘ ऽउत्तमः᳘ पविर्यत्सो᳘मस्त᳘स्मादाहोत्तमे᳘न पविनेत्यू᳘र्ज्जस्वन्तं म᳘धुमन्तं प᳘यस्वन्तमि᳘ति र᳘सवन्तमि᳘त्ये᳘वैत᳘दाह यदाहो᳘र्ज्जस्वन्तं म᳘धुमन्तं प᳘यस्वन्तमिति॥  
## ०६
(त्य᳘) अ᳘थ व्वा᳘चं यच्छति॥  
देवा᳘ ह वै᳘ यज्ञं᳘ तन्वाना᳘स्ते ऽसुररक्षसे᳘भ्य आसङ्गा᳘द्विभया᳘ञ्चक्रुस्ते᳘ होचुरुपाᳫं᳭शु᳘ यजाम व्वा᳘चं यच्छामे᳘ति त᳘ ऽउपा᳘ᳫं᳘श्वयजन्वा᳘चमयच्छन् [[???]]॥  
## ०७
(न्न᳘) अ᳘थ निग्रा᳘भ्या आ᳘हरति॥  
ता᳘स्वेनं व्वाचयति निग्रा᳘भ्या स्थ देवश्रु᳘तस्तर्प᳘यत मा म᳘नो मे तर्पयत व्वा᳘चं मे तर्पयत प्राणं᳘ मे तर्पयत च᳘क्षुर्मे तर्पयत श्रो᳘त्रं मे तर्पयतात्मा᳘नं मे तर्पयत प्रजां᳘ मे तर्पयत पशू᳘न्मे तर्पयत गणा᳘न्मे तर्पयत गणा᳘ मे मा व्वि᳘तृषन्नि᳘ति र᳘सो वा ऽआ᳘पस्ता᳘स्वे᳘वैता᳘माशि᳘षमा᳘शास्ते स᳘र्वं च म ऽआत्मा᳘नं तर्प᳘यत प्रजां᳘मे तर्पयत पशू᳘न्मे तर्पयत गणा᳘न्मे तर्पयत गणा᳘ मे मा व्वि᳘तृषन्नि᳘ति स य᳘ एष᳘ उपाᳫंशुस᳘वनः स व्वि᳘वस्वानादित्यो᳘ निदा᳘नेन᳘ सो ऽस्यैष᳘ व्यानः [[???]]॥  
## ०८
(स्त᳘) त᳘मभि᳘मिमीते॥  
घ्न᳘न्ति वा᳘ ऽएनमेतद्य᳘दभिषुण्व᳘न्ति त᳘मेते᳘न घ्नन्ति तथा᳘त उ᳘देति त᳘था स᳘ञ्जीवति य᳘द्वेव मिमी᳘ते [[???]] त᳘स्मान्मा᳘त्रा मनु᳘ष्येषु मा᳘त्रो᳘ यो चा᳘प्यन्या मा᳘त्रा॥  
## ०९
स᳘ मिमीते॥  
(त ऽ) इ᳘न्द्राय त्वा व्व᳘सुमते रुद्र᳘वत ऽइती᳘न्द्रो वै᳘ यज्ञ᳘स्य देव᳘ता त᳘स्मादाहे᳘न्द्राय त्वे᳘ति व्व᳘सुमते रुद्र᳘वत इ᳘ति तदि᳘न्द्रमेवा᳘नु व᳘सूंश्च रुद्रांश्चा᳘भजती᳘न्द्राय त्वादित्य᳘वत ऽइ᳘ति तदि᳘न्द्रमेवा᳘न्वादित्याना᳘भजती᳘न्द्राय त्वाभिमातिघ्न ऽइति [[???]] सपत्नो [[????]] वा᳘ ऽअभि᳘मातिरि᳘न्द्राय त्वा सपत्नघ्न ऽइ᳘त्ये᳘वैत᳘दाह᳘ सो ऽस्योद्धारो य᳘था श्रे᳘ष्ठन्योद्धार᳘ एव᳘मस्यैष᳘ ऽऋते᳘ देवे᳘भ्यः॥  
## १०
श्येना᳘य त्वा सोमभृ᳘त ऽइ᳘ति॥  
त᳘द्गायत्र्यै᳘ मिमीते ऽग्न᳘ये त्वा रायस्पोषद ऽइ᳘त्यग्निर्वै᳘ गायत्री त᳘द्गायत्र्यै᳘ मिमीते स य᳘द्गायत्री᳘ श्येनो᳘ भूत्वा᳘ दिवः सो᳘ममा᳘हरत्ते᳘न सा᳘ श्येनः सोमभृत्ते᳘नै᳘वास्या एत᳘द्वी᳘र्येण द्विती᳘यᳫँ᳭मिमीते॥  
## ११
(ते᳘ ऽथ) अ᳘थ यत्प᳘ञ्चकृ᳘त्वो मि᳘मीते॥  
संव्वत्सर᳘सम्मितो वै᳘ यज्ञः प᳘ञ्च वा᳘ ऽऋत᳘वः संव्वत्सर᳘स्य तं᳘ पञ्च᳘भिराप्नोति त᳘स्मात्प᳘ञ्चकृ᳘त्वो मिमीते॥  
## १२
त᳘मभि᳘मृशति॥  
य᳘त्ते सोम दिवि ज्यो᳘तिर्य᳘त्पृथिव्यां य᳘दुरा᳘वन्त᳘रिक्षे। ते᳘नास्मै य᳘जमानायोरु᳘ राये᳘ कृद्ध्य᳘धि दात्रे᳘ व्वोच ऽइ᳘ति य᳘त्र वा᳘ ऽएषो᳘ ऽग्रे देवा᳘नाᳫँ᳭ हवि᳘र्बभू᳘व त᳘द्धेक्षा᳘ञ्चक्रे᳘ मैव स᳘र्व्वेणेवात्म᳘ना देवा᳘नाᳫँ᳭ हवि᳘र्भूवमि᳘ति स᳘ एता᳘स्तिस्र᳘स्तनू᳘रेषु᳘ लोके᳘षु व्विन्य᳘धत्त॥  
## १३
तद्वै᳘ देवा᳘ अस्पृण्वत᳘॥  
ते ऽस्यैते᳘नै᳘वैता᳘स्तनू᳘राप्नुवन्त्स᳘ कृत्स्न᳘ ऽएव᳘ देवा᳘नाᳫं हवि᳘रभवत्त᳘थो ऽए᳘वास्यैष᳘ ऽएते᳘नै᳘वैता᳘स्तनू᳘राप्नोति स᳘ कृत्स्न᳘ एव᳘ देवा᳘नाᳫँ᳭ हवि᳘र्भवति त᳘स्मादेव᳘मभि᳘मृशति॥  
## १४
(त्य᳘) अ᳘थ निग्रा᳘भ्याभिरु᳘पसृजति॥  
(त्या᳘) आ᳘पो ह वै᳘ व्वृत्रं᳘ जघ्नुस्ते᳘नै᳘वैत᳘द्वी᳘र्येणा᳘पः स्यन्दन्ते त᳘स्मादेनाः स्य᳘न्दमाना न कि᳘ञ्चन प्र᳘तिधारयते ता᳘ ह स्व᳘मेव व्व᳘शञ्चेरुः क᳘स्मै नु᳘ व्वयं᳘ तिष्ठेमहि या᳘भिरस्मा᳘भिर्व्वृत्रो᳘ हत इ᳘ति स᳘र्व्वं वा᳘ ऽइदमि᳘न्द्राय तस्थान᳘मास य᳘दिदं किञ्चा᳘पि᳘ यो ऽयं प᳘वते॥  
## १५
स इ᳘न्द्रो ऽब्रवीत्॥  
(त्स᳘) स᳘र्व्वं वै᳘ म ऽइदं᳘ तस्थानं य᳘दिदं कि᳘ञ्च ति᳘ष्ठध्वमेव᳘ म ऽइ᳘ति ता᳘ होचुः किं᳘ नस्त᳘तः स्यादि᳘ति प्रथमभक्ष᳘ एव᳘ वः सो᳘मस्य रा᳘ज्ञ ऽइ᳘ति तथे᳘ति ता᳘ अस्मा ऽअतिष्ठन्त ता᳘स्तस्थाना उ᳘रसि᳘ न्यगृह्णीत [[???]] तद्य᳘देना उ᳘रसि न्य᳘गृह्णीत᳘ तस्मान्निग्रा᳘भ्या [[???]] ना᳘म त᳘थै᳘वैता एतद्य᳘जमान उ᳘रसि नि᳘गृह्णीते स᳘ आसामेष᳘ प्रथमभक्षः सो᳘मस्य रा᳘ज्ञो य᳘न्निग्रा᳘भ्याभिरुपसृज᳘ति॥  
## १६
स उ᳘पसृजति॥  
श्वात्रा᳘ स्थ व्वृत्रतु᳘र इ᳘ति शिवा ह्या᳘पस्त᳘स्मादाह श्वात्रा स्थे᳘ति व्वृत्रतु᳘र इ᳘ति व्वृत्त्र᳘ᳫं᳘ ह्येता अ᳘घ्नन्रा᳘धो गूर्त्ता ऽअमृ᳘तस्य प᳘त्नीरि᳘त्यमृ᳘ता ह्या᳘पस्ता᳘ देवीर्द्देव᳘त्रेमं᳘ यज्ञं᳘ नयते᳘ति ना᳘त्र तिरो᳘हितमिवास्त्युपहूताः [[???]] सो᳘मस्य पिबते᳘ति तदु᳘पहूता एव᳘ प्रथमभक्षᳫं᳭ सो᳘मस्य रा᳘ज्ञो भक्षयन्ति॥  
## १७
(न्त्य᳘) अ᳘थ प्रहरिष्यन् [[???]]॥  
(न्यं᳘) यं᳘ द्विष्यात्तं म᳘नसा ध्यायेदमु᳘ष्मा ऽअहं प्र᳘हरामि न तु᳘भ्यमि᳘ति यो᳘ न्वे᳘वेमं᳘ मानुषं᳘ ब्राह्मणᳫं᳭ ह᳘न्ति [[???]] तं᳘ न्वेव प᳘रिचक्षते᳘ ऽथ किं य᳘ एतं᳘ देवो हि सो᳘मो घ्न᳘न्ति वा᳘ ऽएनमेतद्य᳘दभिषुण्व᳘न्ति त᳘मेते᳘न घ्नन्ति तथा᳘ त उ᳘देति त᳘था स᳘ञ्जीवति त᳘था ऽनेनस्यं᳘ भवति य᳘द्यु न᳘ द्विष्याद᳘पि तृ᳘णमेव म᳘नसा ध्यायेत्त᳘थो ऽअनेनस्यं᳘ भवति॥  
## १८
स प्र᳘हरति॥  
मा᳘ भेर्मा सं᳘विक्था इ᳘ति मा᳘ त्वं᳘ भैषीर्मा सं᳘विक्था ऽअमु᳘ष्मा ऽअहं प्र᳘हरामि न तु᳘भ्यमि᳘त्ये᳘वैत᳘दाहो᳘र्ज्जं धत्स्वे᳘ति र᳘सं धत्स्वे᳘त्ये᳘वैत᳘दाह धि᳘षणे व्वीड्वी᳘ सती᳘ व्वीडयेथामू᳘र्ज्जं दधाथामि᳘तीमे᳘ ऽए᳘वैतत्फ᳘लके आहुरि᳘त्युहै᳘क ऽआहुः किन्नु त᳘त्र यो᳘ ऽप्येते फ᳘लके भिन्द्या᳘दिमे᳘ ह वै द्या᳘वापृथिवी᳘ ऽएत᳘स्माद्व᳘ज्रादु᳘द्यतात्स᳘ᳫँ᳘रेजेते त᳘दाभ्या᳘मे᳘वैनमेतद्द्या᳘वापृथिवी᳘भ्याᳫँ᳭ शमयति त᳘थेमे᳘ शान्तो न᳘ हिनस्त्यू᳘र्ज्जं दधाथामि᳘ति र᳘सं दधाथामि᳘त्ये᳘वैत᳘दाह पाप्मा᳘ हतो न सो᳘म इ᳘ति त᳘दस्य स᳘र्व्वं पाप्मा᳘नᳫँ᳭ हन्ति॥  
## १९
स वै त्रि᳘रभिषुणो᳘ति॥  
त्रिः स᳘म्भरति चतु᳘र्न्निग्राभमु᳘पैति तद्द᳘श द᳘शाक्षरा वै᳘ व्विरा᳘ड्वैराजः सो᳘मस्त᳘स्माद्द᳘शकृ᳘त्वः स᳘म्पादयति॥  
## २०
(त्य᳘) अ᳘थ य᳘न्निग्राभ᳘मुपै᳘ति॥  
य᳘त्र वा᳘ ऽएषो᳘ ऽग्रे देवा᳘नाᳫँ᳭ हवि᳘र्बभू᳘व त᳘द्धेमा दि᳘शो ऽभि᳘दध्यावाभि᳘र्द्दिग्भिर्मिथुनेन [[????]] प्रिये᳘ण धा᳘म्ना स᳘ᳫं᳘स्पृशेये᳘ति त᳘मेत᳘द्देवा᳘ आभि᳘र्द्दिग्भि᳘र्मिथुने᳘न प्रिये᳘ण धा᳘म्ना स᳘मस्पर्शयन्य᳘न्निग्राभमुपा᳘यंस्त᳘थो [[???]] ऽए᳘वैनमेष᳘ एत᳘दाभि᳘र्द्दिग्भि᳘र्मिथुने᳘न प्रिये᳘ण धा᳘म्ना स᳘ᳫं᳘स्पर्शय᳘ति यन्निग्राभ᳘मुपै᳘ति [[???]]॥  
## २१
स उ᳘पैति॥  
प्राग᳘पागु᳘दगधरा᳘क्सर्व्व᳘तस्त्वा दि᳘श ऽआ᳘धावन्त्वि᳘ति त᳘देनमाभि᳘र्द्दिग्भि᳘र्मिथुने᳘न प्रिये᳘ण धा᳘म्ना स᳘ᳫं᳘स्पर्शयत्य᳘म्ब नि᳘ष्पर स᳘मरी᳘र्व्विदामि᳘ति यो᳘षा वा ऽअ᳘म्बा यो᳘षा दि᳘शस्त᳘स्मादाहा᳘म्ब [[???]] नि᳘ष्परे᳘ति स᳘मरी᳘र्व्विदामि᳘ति प्रजा वा᳘ ऽअरीः स᳘म्प्रजा᳘ जानतामि᳘त्ये᳘वैत᳘दाह त᳘स्माद्या ऽअ᳘पि वि᳘दूरमिव प्रजा भ᳘वन्ति स᳘मेव ता᳘ जानते त᳘स्मादाह स᳘मरी᳘र्व्विदामिति [[???]]॥  
## २२
(त्य᳘) अ᳘थ य᳘स्मात्सो᳘मो ना᳘म॥  
य᳘त्र वा᳘ ऽएषो᳘ ऽग्रे देवा᳘नाᳫं᳭ हवि᳘र्बभू᳘व त᳘द्धेक्षा᳘ञ्चक्रे᳘ मैव स᳘र्व्वेणेवात्म᳘ना देवा᳘नाᳫं᳭ हवि᳘र्भूवमि᳘ति त᳘स्य या जु᳘ष्टतमातनूरा᳘स ता᳘मपनि᳘दधे तद्वै᳘ देवा᳘ अस्पृण्वत ते᳘ होचुरु᳘पै᳘वैतां प्र᳘बृहस्व स᳘हैव᳘ न एत᳘या हवि᳘रेधी᳘ति तां᳘ दूर᳘ ऽइवोपप्रा᳘बृहत स्वा वै᳘ म ऽएषे᳘ति त᳘स्मात्सो᳘मो नाम [[???]]॥  
## २३
(मा᳘) अ᳘थ य᳘स्माद्यज्ञो ना᳘म॥  
घ्न᳘न्ति वा᳘ ऽएनमेतद्य᳘दभिषुण्व᳘न्ति तद्य᳘देनं तन्व᳘ते त᳘देनं जनयन्ति स [[???]] ताय᳘मानो जायते स य᳘ञ्जायते त᳘स्माद्यञ्जो᳘ यञ्जो᳘ ह वै ना᳘मैतद्य᳘द्यज्ञ इ᳘ति॥  
## २४
त᳘त्रैताम᳘पि वा᳘चमुवाद॥  
त्व᳘मङ्ग प्र᳘शᳫं᳭सिषो देवः᳘ शविष्ठ म᳘र्त्त्यम्॥ न त्व᳘दन्यो᳘ मघवन्नस्ति मर्डिते᳘न्द्र ब्र᳘वीमि ते व्व᳘च इ᳘ति म᳘र्त्त्यो है᳘वैतद्भ᳘वन्नुवाच त्व᳘मे᳘वेतो᳘ जनयिता᳘सि᳘ नान्यस्त्वदिति [[???]]॥  
## २५
(त्य᳘) अ᳘थ निग्रा᳘भ्याभ्यो ग्र᳘हान्विगृह्णते [[???]]॥  
(त ऽ) आ᳘पो ह वै᳘ व्वृत्रं᳘ जघ्नुस्ते᳘नै᳘वैत᳘द्वी᳘र्येणा᳘पः स्यन्दन्ते स्य᳘न्दमानानां वै᳘ व्वसतीव᳘रीर्गृह्णाति व्वसतीव᳘रीभ्यो निग्रा᳘भ्या निग्रा᳘भ्याभ्यो ग्र᳘हान्वि᳘गृह्णते ते᳘नै᳘वैत᳘द्वी᳘र्येण ग्र᳘हान्वि᳘गृह्णते होतृचमसाद्योषा [[???]] वा ऽऋग्घो᳘ता यो᳘षायै वा᳘ ऽइमाः᳘ प्रजाः प्र᳘जायन्ते त᳘देनमेत᳘स्यै यो᳘षाया ऽऋचो हो᳘तुः प्र᳘जनयति त᳘स्माद्धोतृचमसात् [[???]]॥  
