+++
title = "३"

+++
## ०१
ता᳘न्त्सम्प्र᳘बोधयन्ति᳘॥  
ते ऽप᳘ उपस्पृश्या᳘ग्नीद्ध्रमुपसमा᳘यन्ति त ऽआ᳘ज्यानि गृह्णते गृहीत्वा᳘ज्यान्या᳘यन्त्यासाद्या᳘ज्यानि॥  
## ०२
(न्य᳘) अ᳘थ रा᳘जानमुपा᳘वहरति॥  
(ती) इयं वै᳘ प्रतिष्ठा᳘ जनू᳘रासां᳘ प्रजा᳘नामिमा᳘मे᳘वैत᳘त्प्रतिष्ठा᳘मभ्युपा᳘वहरति त᳘मस्यै᳘ त᳘नुते तमस्यै᳘ [[???]] जनयति॥  
## ०३
(त्य᳘) अ᳘न्तरेणेष᳘ ऽउपा᳘वहरति॥  
यज्ञो वा ऽअ᳘नस्त᳘न्न्वेव᳘ यज्ञान्न᳘ बहिर्द्धा᳘ करोति ग्रा᳘वसु सम्मुखे᳘ष्वधिनि᳘दधाति क्षत्रं वै सो᳘मो व्वि᳘शो ग्रा᳘वाणः क्षत्र᳘मे᳘वैत᳘द्विश्य᳘ध्यूहति तद्य᳘त्सम्मुखा भ᳘वन्ति व्वि᳘शमे᳘वैत᳘त्सम्मुखां᳘ क्षत्रि᳘यमभ्य᳘विवादिनीं करोति त᳘स्मात्सम्मुखा᳘ भवन्ति॥  
## ०४
स᳘ उपा᳘वहरति॥  
त्दृदे᳘ त्वा म᳘नसे त्वे᳘ति य᳘जमानस्यैतत्का᳘मायाह त्दृ᳘दयेन हि म᳘नसा य᳘जमानस्तं का᳘मं काम᳘यते य᳘त्काम्या᳘ यजते [[???]] त᳘स्मादाह त्दृदे [[???]] त्वा म᳘नसे त्वे᳘ति॥  
## ०५
दिवे᳘ त्वा सू᳘र्याय त्वे᳘ति॥  
देवलोका᳘य त्वे᳘त्ये᳘वैत᳘दाह यदा᳘ह दिवे त्वे᳘ति सू᳘र्याय त्वे᳘ति देवे᳘भ्यस्त्वे᳘त्ये᳘वैत᳘दाहोर्ध्व᳘मिम᳘मध्वरं᳘ दिवि᳘ देवे᳘षु हो᳘त्रा यच्छे᳘त्यध्वरो वै᳘ यज्ञ᳘ ऊर्ध्व᳘मिमं᳘ यज्ञं᳘ दिवे᳘ देवे᳘षु धेही᳘त्ये᳘वैत᳘दाह॥  
## ०६
सो᳘म राजन्वि᳘श्वास्त्वं᳘ प्रजा᳘ उपा᳘वरोहे᳘ति॥  
त᳘देनमासां᳘ प्रजा᳘नामा᳘धिपत्याय राज्या᳘योपा᳘वहरति॥  
## ०७
(त्य᳘) अ᳘थानुसृज्यो᳘पतिष्ठते॥  
व्वि᳘श्वास्त्वां᳘ प्रजा᳘ ऽउपा᳘वरोहन्त्वित्य᳘यथायथमिव वा᳘ ऽएत᳘त्करोति यदा᳘ह व्वि᳘श्वास्त्वां [[???]] प्रजा᳘ उपा᳘वरोहे᳘ति क्षत्रं वै सो᳘मस्त᳘त्पापवस्यस᳘ङ्करोति त᳘द्धेदम᳘नु पापवस्यसं᳘ क्रियते ऽथा᳘त्र यथायथं᳘ करोति यथापूर्वं यदा᳘ह व्वि᳘श्वास्त्वां᳘ प्रजा᳘ उपा᳘वरोहन्त्वि᳘ति त᳘देनमाभिः᳘ प्रजा᳘भिः प्रत्य᳘वरोहयति त᳘स्मादु क्षत्रि᳘यमाय᳘न्तमिमाः᳘ प्रजा व्वि᳘शः प्रत्य᳘वरोहन्ति त᳘मध᳘स्तादु᳘पासत ऽउ᳘पसन्नो हो᳘ता प्रातरनुवाक᳘मनुवक्ष्यन्भ᳘वति [[???]]॥  
## ०८
(त्य᳘) अ᳘थ समि᳘धमभ्याद᳘धदाह॥  
देवे᳘भ्यः प्रातर्य्या᳘वभ्यो᳘ ऽनुब्रूही᳘ति च्छ᳘न्दाᳫँ᳭सि वै᳘ देवाः᳘ प्रातर्या᳘वाणश्छ᳘न्दाᳫँ᳭स्यनुयाजा᳘ देवे᳘भ्यः प्रे᳘ष्य देवा᳘न्यजे᳘ति वा᳘ अनुयाजै᳘श्चरन्ति॥  
## ०९
त᳘दु है᳘क आहुः॥  
(र्दे) देवेभ्यो᳘ ऽनुब्रूही᳘ति त᳘दु त᳘था न᳘ ब्रूयाच्छ᳘न्दाᳫँ᳭सि वै᳘ देवाः᳘ प्रातर्या᳘वाणश्छ᳘न्दाᳫँ᳭स्यनुयाजा᳘ देवे᳘भ्यः प्रे᳘ष्य देवा᳘न्यजे᳘ति वा᳘ अनुयाजै᳘श्चरन्ति त᳘स्मादु ब्रूयाद्देवे᳘भ्यः प्रातर्या᳘वभ्यो᳘ ऽनुब्रूही᳘त्येव [[???]]॥  
## १०
(वा᳘) अ᳘थ य᳘त्समि᳘धमभ्याद᳘धाति॥  
छ᳘न्दाᳫँ᳭स्येवैतत्स᳘मिन्धे᳘ ऽथ [[???]] यद्धो᳘ता प्रातरनुवाक᳘मन्वा᳘ह च्छ᳘न्दाᳫँ᳭स्ये᳘वैतत्पु᳘नरा᳘प्याययत्य᳘यात᳘यामानि करोति यातयामानि [[???]] वै᳘ देवैश्छ᳘न्दाᳫँ᳭सि च्छ᳘न्दोभिर्हि᳘ देवाः᳘ स्वर्गं᳘ लोक᳘ᳫँ᳘समा᳘श्नुवत न वा ऽअ᳘त्र स्तुव᳘ते न᳘ शᳫँ᳭सन्ति तच्छ᳘न्दाᳫँ᳭स्ये᳘वैतत्पु᳘नरा᳘प्याययत्य᳘यातयामानि करोति तैर᳘यातयामैर्यज्ञं᳘ त᳘न्वते तस्माद्धो᳘ता [[???]] प्रातरनुवाकम᳘न्वा᳘ह॥  
## ११
त᳘दाहुः॥  
कः᳘ प्रातरनुवाक᳘स्य प्रतिगर इ᳘ति जा᳘ग्रद्धै᳘वाध्वर्युरु᳘पासीत स य᳘न्निमिष᳘ति स᳘ है᳘वास्य प्रतिगरस्त᳘दु त᳘था न᳘ कुर्याद्यदि [[???]] निद्रायाद᳘पि का᳘मᳫँ᳭स्वप्यात्स य᳘त्र हो᳘ता प्रातरनुवाकं᳘ परिद᳘धाति त᳘त्प्रचरणी᳘ति स्रु᳘ग्भवति त᳘स्यां चतुर्गृहीतमा᳘ज्यं गृहीत्वा᳘ जुहोति॥  
## १२
य᳘त्र वै᳘ यज्ञ᳘स्य शिरो᳘ ऽच्छिद्यत᳘॥  
त᳘स्य र᳘सो द्रु᳘त्वा ऽऽपः प्र᳘विवेश त᳘मदः᳘ पूर्व्वेद्यु᳘र्व्वसतीव᳘रीभिरा᳘हरत्य᳘थ यो᳘ ऽत्र यज्ञ᳘स्य र᳘सः प᳘रिशिष्टस्त᳘मे᳘वैतद᳘च्छैति॥  
## १३
य᳘द्धै᳘वैतामा᳘हुतिं जुहो᳘ति॥  
(त्ये) एत᳘मे᳘वैत᳘द्यज्ञ᳘स्य र᳘समभिप्र᳘स्तृणीते तमा᳘रुन्धे या᳘भ्य उ चै᳘वैतां᳘ देव᳘ताभ्य आ᳘हुतिं जुहो᳘ति ता᳘ ए᳘वैत᳘त्प्रीणाति ता᳘ अस्मै तृप्ताः᳘ प्रीता᳘ ऽएतं᳘ यज्ञ᳘स्य र᳘सᳫं᳭ स᳘न्नमन्ति॥शतम्॥१२००॥  
## १४
स᳘ जुहोति॥  
शृणो᳘त्वग्निः᳘ समिधा [[???]] ह᳘वं म ऽइ᳘ति शृणो᳘तु म ऽइद᳘मग्निर᳘नु मे जानात्वि᳘त्ये᳘वैत᳘दाह शृण्वन्त्वा᳘पो धिष᳘णाश्च देवीरि᳘ति शृण्व᳘न्तु म ऽइदमापो᳘ ऽनु मे जानन्त्वि᳘त्ये᳘वैत᳘दाह श्रो᳘ता ग्रावाणो व्विदु᳘षो न᳘ यज्ञमि᳘ति शृण्व᳘न्तु म ऽइदं ग्रा᳘वाणो᳘ ऽनु मे जानन्त्वि᳘त्ये᳘वैत᳘दाह व्विदु᳘षो न᳘ यज्ञमि᳘ति व्विद्वा᳘ᳫँ᳘सो हि ग्रा᳘वाणः शृणो᳘तु देवः᳘ सविता ह᳘वं मे स्वाहे᳘ति शृणो᳘तु म ऽइदं᳘ देवः᳘ सविता᳘नु मे जानात्वि᳘त्ये᳘वैत᳘दाह सविता वै᳘ देवा᳘नां प्रसविता त᳘त्सवितृ᳘प्रसूत ए᳘वैत᳘द्यज्ञ᳘स्य र᳘सम᳘च्छैति॥  
## १५
(त्य) अथा᳘परं चतुर्गृहीतमा᳘ज्यं गृहीत्वा [[???]]॥  
(त्वो᳘) उ᳘दङ्प्रय᳘न्नाहाप᳘ ऽइष्य होतरि᳘त्यप᳘ इच्छ होतरि᳘त्ये᳘वैत᳘दाह तद्यद᳘तो हो᳘तान्वा᳘हैत᳘मे᳘वैत᳘द्यज्ञ᳘स्य र᳘समभिप्र᳘स्तृणीते तमा᳘रुन्ध ऽएता᳘नु चै᳘वैतद᳘नुतिष्ठते ने᳘देनानन्तरा᳘ नाष्ट्रा र᳘क्षाᳫँ᳭सि हिन᳘सन्निति [[???]]॥  
## १६
(त्य᳘) अ᳘थ सम्प्रे᳘ष्यति॥  
मै᳘त्रावरुणस्य चमसाध्वर्यवे᳘हि ने᳘ष्टः प᳘त्नीरुदा᳘नयै᳘कधनिन एता᳘ग्नीच्चा᳘त्वाले व्वसतीव᳘रीभिः प्रत्यु᳘पतिष्ठासै होतृचमसे᳘न चे᳘ति सम्प्रैष᳘ ए᳘वैषः [[???]]॥  
## १७
(प त) त ऽउ᳘दञ्चो नि᳘ष्क्रामन्ति॥  
जघ᳘नेन चा᳘त्वालमग्रेणा᳘ग्नीद्ध्रᳫँ᳭ स य᳘स्यां त᳘तो दिश्या᳘पो भ᳘वन्ति त᳘द्यन्ति ते वै᳘ सह प᳘त्नीभिर्यन्ति तद्य᳘त्सह प᳘त्नीभिर्य᳘न्ति॥  
## १८
य᳘त्र वै᳘ यज्ञ᳘स्य शिरो᳘ ऽच्छिद्यत᳘॥  
त᳘स्य र᳘सो द्रु᳘त्वापः प्र᳘विवेश त᳘मेते᳘ गन्धर्व्वाः᳘ सोमरक्षा᳘ जुगुपुः॥  
## १९
(स्ते᳘) ते᳘ ह देवा᳘ ऊचुः॥  
(रि) इय᳘मु न्वे᳘वेह᳘ नाष्ट्रा य᳘दिमे᳘ गन्धर्व्वा᳘ क᳘थं न्विमम᳘भये ऽनाष्ट्रे᳘ यज्ञ᳘स्य र᳘समा᳘हरेमे᳘ति॥  
## २०
ते᳘ होचुः॥  
(र्यो) योषि᳘त्कामा वै᳘ गन्धर्वाः᳘ स᳘हैव प᳘त्नीभिरयाम ते प᳘त्नीष्वेव᳘ गन्धर्वा᳘ गर्द्धिष्यन्त्य᳘थैतम᳘भये ऽनाष्ट्रे᳘ यज्ञ᳘स्य र᳘समा᳘हरिष्याम इ᳘ति॥  
## २१
ते᳘ सह प᳘त्नीभिरीयुः॥  
(स्ते) ते प᳘त्नीष्वेव᳘ गन्धर्वा᳘ जगृधुर᳘थैतम᳘भये ऽनाष्ट्रे᳘ यज्ञ᳘स्य र᳘समा᳘जह्रुः॥  
## २२
(स्त᳘) त᳘थो ऽए᳘वैष᳘ एत᳘त्॥  
(त्स᳘) स᳘हैव प᳘त्नीभिरेति ते प᳘त्नीष्वेव᳘ गन्धर्वा᳘ गृ᳘द्ध्यन्त्य᳘थैतम᳘भये ऽनाष्ट्रे᳘ यज्ञ᳘स्य र᳘समा᳘हरति॥  
## २३
सो᳘ ऽपो ऽभि᳘जुहोति॥  
(त्ये) एता᳘ᳫं᳭ ह वा ऽआ᳘हुतिᳫं᳭ हुता᳘मेष᳘ यज्ञ᳘स्य र᳘स ऽउपसमै᳘ति तां᳘ प्रत्यु᳘त्तिष्ठति त᳘मे᳘वैत᳘दाविष्कृ᳘त्य गृह्णाति॥  
## २४
य᳘द्धै᳘वैतामा᳘हुतिं जुहो᳘ति॥  
(त्ये) एत᳘मे᳘वैत᳘द्यज्ञ᳘स्य र᳘समभिप्र᳘स्तृणीते तमा᳘रुन्धे त᳘मपो᳘ याचति या᳘भ्य उ चै᳘वैतां᳘ देव᳘ताभ्य आ᳘हुतिं जुहो᳘ति ता᳘ ए᳘वैत᳘त्प्रीणाति ता᳘ अस्मै तृप्ताः᳘ प्रीता᳘ ऽएतं᳘ यज्ञ᳘स्य र᳘सᳫं᳭ स᳘न्नमन्ति॥  
## २५
स᳘ जुहोति॥  
दे᳘वीरापो ऽअपान्नपादि᳘ति दे᳘व्यो ह्या᳘पस्त᳘स्मादाह दे᳘वीरापो ऽअपान्नपादि᳘ति यो᳘ व ऊर्म्मिर्हवि᳘ष्य [[???]] इ᳘ति यो᳘ व ऊर्मि᳘र्यज्ञि᳘य इ᳘त्ये᳘वैत᳘दा᳘हेन्द्रिया᳘वान्मदि᳘न्तम इ᳘ति व्वीर्य᳘वानि᳘त्ये᳘वैत᳘दाह यदा᳘हेन्द्रिया᳘वानि᳘ति मदि᳘न्तम इ᳘ति स्वा᳘दिष्ठ इ᳘त्ये᳘वैत᳘दाह तं᳘ देवे᳘भ्यो देवत्रा᳘ दत्ते᳘त्येत᳘देना अयाचिष्ट यदा᳘ह तं᳘ देवे᳘भ्यो देवत्रा᳘ दत्ते᳘ति शुक्रपे᳘भ्य इ᳘ति सत्यं वै᳘ शुक्र᳘ᳫं᳘ सत्यपे᳘भ्य इ᳘त्ये᳘वैत᳘दाह ये᳘षां भागः स्थ स्वाहे᳘ति ते᳘षामु [[????]] ह्येष᳘ भागः [[????]]॥  
## २६
(गो᳘ ऽथ) अ᳘थ मैत्रावरुणचमसे᳘नैतामा᳘हुतिम᳘पप्लावयति॥  
का᳘र्षिरसी᳘ति य᳘था वा ऽअ᳘ङ्गारो ऽग्नि᳘ना प्सातः स्या᳘देव᳘मेषा᳘हुतिरेत᳘या देव᳘तया प्साता᳘ भवति रा᳘जानं वा᳘ ऽएता᳘भिरद्भि᳘रुपस्रक्ष्य᳘न्भवति या᳘ एता᳘ मैत्रावरुणचमसे व्व᳘ज्रो वा ऽआ᳘ज्यᳫं᳭ रे᳘तः सो᳘मो नेद्व᳘ज्रेणा᳘ज्येन रे᳘तः सो᳘मᳫं᳭ हिन᳘सानी᳘ति त᳘स्माद्वा ऽअ᳘पप्लावयति॥  
## २७
(त्य᳘) अ᳘थ गृह्णाति॥  
समुद्र᳘स्य त्वा᳘क्षित्या ऽउ᳘न्नयामीत्या᳘पो वै᳘ समु᳘द्रो᳘ ऽप्स्वे᳘वैतद᳘क्षितिं [[???]] दधाति त᳘स्मादा᳘प ऽएता᳘वति भो᳘गे भुज्य᳘माने न᳘ क्षीयन्ते तदन्वे᳘कधनानुन्न᳘यन्ति [[???]] तद᳘नु पान्ने᳘जनान्॥  
## २८
(नांस्त) तद्य᳘न्मैत्रावरुणचमसे᳘न गृह्णा᳘ति॥  
य᳘त्र वै᳘ देवे᳘भ्यो य᳘ज्ञो ऽपा᳘क्रामत्तमेत᳘द्देवाः᳘ [[???]] प्रैषै᳘रेव प्रै᳘षमै᳘च्छन्पुरोरु᳘ग्भिः प्रा᳘रोचयन्निवि᳘द्भि᳘र्न्यवेदयंस्त᳘स्मान्मैत्रावरुणचमसे᳘न [[???]] गृह्णाति॥  
## २९
त ऽआ᳘यन्ति॥  
प्रत्यु᳘पतिष्ठते ऽग्नीच्चा᳘त्वाले व्वसतीव᳘रीभिश्च होतृचमसे᳘न च स᳘ उप᳘र्युपरि चा᳘त्वालᳫँ᳭स᳘ᳫं᳘स्पर्शयति व्वसतीव᳘रीश्च मैत्रावरुणचमसं᳘ च समा᳘पो ऽअद्भि᳘रग्मत समो᳘षधीभिरो᳘षधीरि᳘ति य᳘श्चासौ पूर्व्वेद्युरात्दृतो᳘ यज्ञ᳘स्य र᳘सो य᳘श्चाद्यात्दृतस्त᳘मे᳘वैत᳘दुभ᳘यᳫँ᳭स᳘ᳫँ᳘सृजति॥  
## ३०
तद्धैके᳘ [[???]]॥  
(क ऽ) ऐव᳘ मैत्रावरुणचमसे᳘ व्वसतीव᳘रीर्न᳘यन्त्या᳘ मैत्रावरुणचमसा᳘द्वसतीव᳘रीषु य᳘श्चासौ᳘ पूर्व्वेद्युरात्दृतो᳘ यज्ञ᳘स्य र᳘सो य᳘श्चाद्यात्दृतस्त᳘मे᳘वैत᳘दुभ᳘यᳫँ᳭ स᳘ᳫँ᳘सृजाम इ᳘ति व्व᳘दन्तस्त᳘दु त᳘था न᳘ कुर्याद्यद्वा᳘ ऽआधवनी᳘ये समवन᳘यति त᳘दे᳘वैष᳘ उभ᳘यो यज्ञ᳘स्य र᳘सः स᳘ᳫं᳘सृज्यते᳘ ऽथ होतृचमसे᳘ व्वसतीव᳘रीर्गृह्णाति निग्रा᳘भ्याभ्यस्तद्य᳘दुप᳘र्युपरि चा᳘त्वालᳫँ᳭सᳫंस्पर्श᳘यत्य᳘तो वै᳘ देवा दि᳘वमुपो᳘दक्रामंस्तद्यजमानमे᳘वैत᳘त्स्व᳘र्ग्यं [[???]] प᳘न्थानमनुस᳘ङ्ख्यापयति॥  
## ३१
त आ᳘यन्ति॥  
तᳫं᳭ हो᳘ता पृच्छत्य᳘ध्वर्यो᳘ ऽवेरपा ३ ऽइत्य᳘विदो ऽपा ३ ऽइ᳘त्ये᳘वैत᳘दाह तं प्र᳘त्याहो᳘तेव नन्नमुरित्य᳘विदम᳘थो मे ऽनᳫं᳭सते᳘त्ये᳘वैत᳘दाह॥  
## ३२
स य᳘द्यग्निष्टोमः स्यात् [[???]]॥  
(द्य᳘) य᳘दि प्रचरण्या᳘ᳫं᳘ सᳫँ᳭स्रवः प᳘रिशिष्टो᳘ ऽलᳫं᳭ हो᳘माय स्यात्तं᳘ जुहुयाद्य᳘द्यु ना᳘लᳫं᳭ हो᳘माय स्याद᳘परं चतुर्गृहीतमा᳘ज्यं गृहीत्वा᳘ जुहोति य᳘मग्ने पृत्सु म᳘र्त्यम᳘वा व्वा᳘जेषु यं᳘ जुनाः॥ स य᳘न्ता श᳘श्वतीरि᳘षः स्वाहे᳘त्याग्नेय्या᳘ जुहोत्यग्निर्व्वा᳘ ऽअग्निष्टोमस्त᳘दग्ना᳘वग्निष्टोमं प्र᳘तिष्ठापयति म᳘र्त्तवत्या पु᳘रुषसम्मितो वा᳘ ऽअग्निष्टोम᳘ ऽएवं᳘ जुहुयाद्य᳘द्यग्निष्टोमः स्यात्॥  
## ३३
(द्य᳘) य᳘द्यु᳘क्थ्यः [[???]] स्या᳘त्॥  
(न्म) मध्यमं᳘ परिधिमु᳘पस्पृशेत्त्र᳘यः परिध᳘यस्त्री᳘ण्युक्था᳘न्येतै᳘रु हि त᳘र्हि यज्ञः᳘ प्रतिति᳘ष्ठति य᳘द्यु ऽअतिरात्रो᳘ वा षोडशी᳘ वा स्या᳘न्नैव᳘ जुहुयान्न᳘ मध्यमं᳘ परिधिमु᳘पस्पृशेत्समु᳘द्यैव᳘ तूष्णीमे᳘त्य प्र᳘पद्येत त᳘द्यथायथं᳘ यज्ञक्रतून्व्या᳘वर्त्तयति॥  
## ३४
(त्य᳘) अ᳘युङ्गा ऽअयुङ्गा ऽए᳘कधना भवन्ति॥  
त्र᳘यो वा प᳘ञ्च वा प᳘ञ्च वा सप्त᳘ वा सप्त᳘ वा न᳘व वा न᳘व वै᳘कादश वै᳘कादशं वा त्र᳘योदश वा त्र᳘योदश वा प᳘ञ्चदश वा द्वन्द्वम᳘ह मिथुनं᳘ प्रज᳘ननम᳘थ य᳘ एष ए᳘को ऽतिरिच्य᳘ते स य᳘जमानस्य श्रि᳘यमभ्य᳘तिरिच्यते स वा᳘ एषाᳫं᳭सधनं यो य᳘जमानस्य श्रि᳘यमभ्यतिरिच्य᳘ते तद्य᳘देषाᳫँ᳭सध᳘नं त᳘स्मादे᳘कधना ना᳘म॥  
