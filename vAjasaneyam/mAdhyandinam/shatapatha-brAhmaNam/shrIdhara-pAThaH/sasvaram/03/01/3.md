+++
title = "३"

+++
## ०१
अपः᳘ प्रणी᳘य॥  
(या) आग्नावैष्णवमे᳘कादशकपा᳘लं पुरोडा᳘शं नि᳘र्व्वपत्यग्निर्वै स᳘र्व्वा देव᳘ता ऽअग्नौ हि स᳘र्व्वाभ्यो देव᳘ताभ्यो जु᳘ह्वत्यग्निर्वै᳘ यज्ञ᳘स्यावरा᳘र्ध्यो व्वि᳘ष्णुः परा᳘र्ध्यस्तत्स᳘र्व्वाश्चै᳘वैत᳘द्देव᳘ताः [[???]] परिगृ᳘ह्य स᳘र्व्वं च यज्ञं᳘ परिगृ᳘ह्य दीक्षा ऽइ᳘ति त᳘स्मादाग्नावैष्णव ऽए᳘कादशकपालः पुरोडा᳘शो भवति॥ 
## ०२
तद्धै᳘के॥  
(क ऽ) आदित्ये᳘भ्यश्चरुं नि᳘र्व्वपन्ति त᳘दस्ति प᳘र्युदितमिवाष्टौ᳘ पुत्रा᳘सो ऽअ᳘दितेर्ये᳘ जाता᳘स्त᳘न्वस्प᳘रि [[???]]॥ देवाँ २॥ ऽउ᳘प प्रै᳘त्सप्त᳘भिः प᳘रामार्ताण्डमास्यदि᳘ति [[???]]॥  
## ०३
(त्य) ‍अष्टौ᳘ ह वै᳘ पुत्रा अ᳘दितेः॥  
(र्यां᳘) या᳘स्त्वेत᳘द्देवा᳘ ऽआदित्या इ᳘त्याच᳘क्षते सप्त᳘ हैव ते᳘ ऽविकृतᳫँ᳭ हाष्टमं᳘ जनयां᳘चकार मार्ताण्ड᳘ᳫँ᳘ संदेघो᳘ है᳘वास या᳘वाने᳘वोर्ध्वस्ता᳘वां᳘स्तिर्यङ् पु᳘रुषसंमित ऽइ᳘त्यु है᳘क ऽआहुः॥  
## ०४
(स्त᳘ ऽ) त᳘ ऽउ हैत᳘ ऽऊचुः॥  
(र्दे) देवा᳘ ऽआदित्या य᳘दस्मानन्व᳘जनि मा त᳘दमु᳘येव भूद्ध᳘न्तेमं᳘ व्विकर᳘वामे᳘ति तं व्वि᳘चक्रुर्य᳘था ऽयं पु᳘रुषो व्वि᳘कृतस्त᳘स्य या᳘नि माᳫँ᳭सा᳘नि संकृ᳘त्य संन्यासुस्त᳘तो हस्ती स᳘मभवत्त᳘स्मादाहुर्न᳘ हस्ति᳘नं प्र᳘तिगृह्णीयात्पु᳘रुषाजानो हि᳘ हस्ती᳘ति य᳘मु ह त᳘द्विचक्रुः स व्वि᳘वस्वानादित्यस्त᳘स्येमाः᳘ प्रजाः॥  
## ०५
स᳘ होवाच॥  
राध्न᳘वान्मे स᳘ प्रजा᳘यां य᳘ एत᳘मादित्ये᳘भ्यश्चरुं᳘ निर्व्व᳘पादि᳘ति राध्नो᳘ति हैव य᳘ एत᳘मादित्ये᳘भ्यश्चरुं᳘ निर्व्व᳘पत्ययं᳘ [[???]] त्वे᳘वाग्नावैष्णवः प्र᳘ज्ञातः॥  
## ०६
(स्त᳘) त᳘स्य सप्त᳘दश सामिधे᳘न्यो भवन्ति॥  
(न्त्यु) उपाᳫंशु᳘ देव᳘ते यजति प᳘ञ्च प्रयाजा भ᳘वन्ति त्र᳘यो ऽनुयाजाः सं᳘याजयन्ति प᳘त्नीः सर्व्वत्वा᳘यैव᳘ समिष्टयजु᳘रेव न᳘ जुहोति ने᳘दिदं᳘ दीक्षितव᳘सनं परिधा᳘य पुरा᳘ यज्ञ᳘स्य सᳫंस्था᳘या ऽअ᳘न्तं ग᳘च्छानीत्य᳘न्तो हि᳘ यज्ञ᳘स्य समिष्टयजुः॥  
## ०७
(र) अथा᳘ग्रेण शा᳘लां ति᳘ष्ठन्न᳘भ्यङ्क्ते [[???]]॥  
(ङ्क्ते᳘ ऽ) अ᳘रुर्वै पु᳘रुषो᳘ ऽवच्छितो᳘ ऽनरुरे᳘वैत᳘द्भवति य᳘द᳘भ्यङ्क्ते ग᳘वि वै पु᳘रुषस्य त्वर्ग्गोर्व्वा ऽएतन्न᳘वनीतं भवति स्व᳘यै᳘वैनमेत᳘त्त्वचा स᳘मर्धयति त᳘स्माद्वा᳘ ऽअ᳘भ्यङ्क्ते [[???]]॥  
## ०८
तद्वै न᳘वनीतं भवति॥  
घृतं व्वै᳘ देवा᳘नां फाण्टं᳘ मनु᳘ष्याणाम᳘थैतन्ना᳘हैव᳘ घृतं᳘ [[???]] नो फाण्टᳫं᳭ स्या᳘देव᳘ घृतᳫं᳭ स्या᳘त्फाण्ट᳘मयातयाम᳘तायै त᳘देनम᳘यातयाम्नैवा᳘यातयामानं करोति॥  
## ०९
त᳘म᳘भ्यनक्ति [[???]]॥  
शीर्षतो᳘ ऽग्र ऽआ पा᳘दाभ्यामनुलोमं᳘ मही᳘नां प᳘यो ऽसी᳘ति म᳘ह्य [[???]] इ᳘ति ह वा᳘ एता᳘सामे᳘कं नाम यद्ग᳘वां ता᳘सां वा᳘ ऽएतत्प᳘यो भवति त᳘स्मादाह मही᳘नां प᳘यो ऽसी᳘ति व्वर्चोदा᳘ असि व्व᳘र्चो मे देही᳘ति ना᳘त्र तिरो᳘हितमिवास्ति॥  
## १०
(स्त्य) अथा᳘क्ष्यावा᳘नक्ति॥  
(क्त्य᳘) अ᳘रुर्वै पु᳘रुषस्या᳘क्षि प्रशान्ममे᳘ति ह स्माह या᳘ज्ञवल्क्योदुरक्ष᳘ ऽइव हास पू᳘यो है᳘वास्य दूषी᳘का ते᳘ ऽए᳘वैतद᳘नरुष्करोति य᳘द᳘क्ष्यावान᳘क्ति॥  
## ११
य᳘त्र वै᳘ देवाः᳘॥  
(ऽ) असुररक्षसा᳘नि जघ्नुस्त᳘च्छु᳘ष्णो दानवः᳘ प्रत्य᳘ङ् पतित्वा᳘ मनु᳘ष्याणाम᳘क्षीणि प्र᳘विवेश स᳘ एष᳘ कनी᳘नकः कुमारक᳘ ऽइव प᳘रिभासते त᳘स्मा ऽए᳘वैत᳘द्यज्ञ᳘मुपप्रय᳘न्त्सर्व्व᳘तो ऽश्मपुरां प᳘रिदधात्यश्मा ह्या᳘ञ्जनम्॥  
## १२
त्रैककुदं᳘ भवति॥  
य᳘त्र वा ऽइ᳘न्द्रो व्वृत्रम᳘हंस्त᳘स्य यदक्ष्या᳘सीत्तं᳘ गिरिं᳘ त्रिककुदमकरोत्तद्य᳘त्त्रैककुदं [[???]] भ᳘वति च᳘क्षुष्ये᳘वैतच्च᳘क्षुर्दधाति त᳘स्मात्त्रैककुदं᳘ भवति य᳘दि त्रैककुदं न᳘ व्विन्देदप्य᳘त्रैककुदमेव᳘ स्यात्समानी᳘ ह्येवा᳘ञ्जनस्य बन्धु᳘ता॥  
## १३
शरेषीकया᳘ ऽऽनक्ति॥  
व्व᳘ज्रो वै᳘ शरो᳘ विरक्ष᳘स्तायै स᳘तूला भवत्यमूलं वा᳘ ऽइद᳘मुभय᳘तः प᳘रिच्छिन्नᳫँ᳭ र᳘क्षो ऽन्त᳘रिक्षम᳘नुचरति य᳘था ऽयं पु᳘रुषो ऽमूल᳘ ऽउभय᳘तः प᳘रिच्छिन्नो ऽन्त᳘रिक्षमनुच᳘रति तद्यत्स᳘तूला भ᳘वति व्विरक्ष᳘स्तायै॥  
## १४
स द᳘क्षिणमेवा᳘ग्र ऽआ᳘नक्ति॥  
सव्यं वा ऽअ᳘ग्रे मानुषे᳘ ऽथैवं᳘ देवत्रा॥  
## १५
स आ᳘नक्ति॥  
व्वृत्र᳘स्यासि कनी᳘नक इ᳘ति व्वृत्र᳘स्य᳘ ह्येष᳘ कनी᳘नकश्चक्षुर्दा᳘ ऽअसि च᳘क्षुर्मे देही᳘ति ना᳘त्र तिरो᳘हितमिवास्ति॥  
## १६
स द᳘क्षिणᳫँ᳭ सकृद्य᳘जुषा ऽऽन᳘क्ति॥  
सकृ᳘त्तूष्णीमथो᳘त्तरᳫँ᳭ सकृद्य᳘जुषा ऽऽन᳘क्ति द्वि᳘स्तूष्णीं तदु᳘त्तरमे᳘वैत᳘दुत्तरा᳘वत्करोति॥  
## १७
तद्यत्प᳘ञ्चकृ᳘त्व आन᳘क्ति॥  
संव्वत्सर᳘संमितो वै᳘ यज्ञः प᳘ञ्च वा᳘ ऽऋत᳘वः संव्वत्सर᳘स्य तं᳘ पञ्च᳘भिराप्नोति त᳘स्मात्पञ्चकृ᳘त्व ऽआ᳘नक्ति॥  
## १८
(क्त्य᳘) अ᳘थैनं दर्भपवित्रे᳘ण पावयति॥  
(त्य) अमेध्यो वै पु᳘रुषो यद᳘नृतं व्व᳘दति ते᳘न पू᳘तिरन्तरतो मे᳘ध्या वै᳘ दर्भा मे᳘ध्यो भूत्वा᳘ दीक्षा ऽइ᳘ति पवि᳘त्रं व्वै᳘ दर्भाः᳘ पवित्र᳘पूतो दीक्षा इ᳘ति त᳘स्मादेनं दर्भपवित्रे᳘ण पावयति॥  
## १९
तद्वा ऽए᳘कᳫं᳭ स्यात्॥  
(दे᳘) ए᳘को᳘ ह्ये᳘वायं प᳘वते त᳘देत᳘स्यैव᳘ [[???]] रूपे᳘ण त᳘स्मादे᳘कᳫं᳭ स्यात्॥  
## २०
(द᳘) अ᳘थो ऽअ᳘पि त्री᳘णि स्युः॥  
(रे᳘) ए᳘को᳘ ह्ये᳘वायं प᳘वते᳘ सो ऽयं पु᳘रुषे ऽन्तः प्र᳘विष्टस्त्रेधा विहितः᳘ प्राण᳘ ऽउदानो᳘ व्यान ऽइ᳘ति त᳘देत᳘स्यैवा᳘नु मा᳘त्रां त᳘स्मात्त्री᳘णि स्युः॥  
## २१
(र᳘) अ᳘थो ऽअ᳘पि सप्त᳘ स्युः॥  
सप्त वा᳘ ऽइमे᳘ शीर्ष᳘न्प्राणास्त᳘स्मात्सप्त᳘ स्युस्त्रिःसप्ता᳘न्येव᳘ स्युरे᳘कविᳫँ᳭शतिरे᳘षैव᳘ संपत्॥  
## २२
(त्त᳘ᳫँ᳘) त᳘ᳫँ᳘ सप्त᳘भिः सप्तभिः पावयति॥  
चित्प᳘तिर्मा पुनात्वि᳘ति प्रजा᳘पतिर्व्वै᳘ चित्प᳘तिः प्रजा᳘पतिर्मा पुनात्वि᳘त्ये᳘वैत᳘दाह व्वाक्प᳘तिर्मा पुनात्वि᳘ति प्रजा᳘पतिर्व्वै᳘ व्वाक्प᳘तिः प्रजा᳘पतिर्मा पुनात्वि᳘त्ये᳘वैत᳘दाह देवो᳘ मा सविता᳘ पुनात्वि᳘ति तद्वै सु᳘पूतं यं᳘ देवः᳘ सविता᳘ पुनात्त᳘स्मादाह देवो᳘ मा सविता᳘ पुनात्वित्य᳘च्छिद्रेण पवि᳘त्रेणे᳘ति यो वा᳘ ऽअयं प᳘वत ऽएषो᳘ ऽच्छिद्रं पवि᳘त्रमेते᳘नैत᳘दाह सू᳘र्यस्य रश्मि᳘भिरि᳘त्येते वै᳘ पविता᳘रो यत्सू᳘र्यस्य रश्म᳘यस्त᳘स्मादाह सू᳘र्यस्य रश्मि᳘भिरि᳘ति॥  
## २३
त᳘स्य ते पवित्रपत ऽइ᳘ति॥  
पवि᳘त्रपतिर्हि भ᳘वति पवि᳘त्रपूतस्ये᳘ति पवि᳘त्रपूतो हि भ᳘वति य᳘त्कामः पुने त᳘च्छकेयमि᳘ति यज्ञ᳘स्योदृ᳘चं गच्छानी᳘त्ये᳘वैत᳘दाह॥  
## २४
(हा) अ᳘थाशि᳘षामारम्भं᳘ व्वाचयति॥  
(त्या᳘) आ᳘ वो देवास ईमहे व्वामं᳘ प्रय᳘त्यध्वरे [[???]]॥ आ᳘ वो देवास आशि᳘षो यज्ञि᳘यासो हवामह ऽइ᳘ति त᳘दस्मै स्वाः᳘ सती᳘र्ऋत्वि᳘ज ऽआशि᳘ष ऽआ᳘शासते॥  
## २५
(ते᳘ ऽथा)‍ अ᳘थाङ्गु᳘लीर्न्य᳘चति॥  
स्वा᳘हा यज्ञं म᳘नस ऽइ᳘ति द्वे स्वा᳘होरो᳘रन्त᳘रिक्षादि᳘ति द्वे स्वा᳘हा द्या᳘वापृथिवी᳘भ्यामि᳘ति द्वे स्वा᳘हा व्वा᳘तादा᳘रभ ऽइ᳘ति मुष्टी᳘करोति न वै᳘ यज्ञः᳘ प्रत्य᳘क्षमिवार᳘भे य᳘था ऽयं᳘ दण्डो᳘ वा व्वा᳘सो वा परो ऽक्षं वै᳘ देवाः परो᳘ ऽक्षं यज्ञः॥  
## २६
स यदा᳘ह॥  
स्वा᳘हा यज्ञं म᳘नस ऽइ᳘ति तन्म᳘नस आ᳘रभते स्वा᳘होरो᳘रन्त᳘रिक्षादि᳘ति त᳘दन्त᳘रिक्षादा᳘रभते स्वा᳘हा द्या᳘वापृथिवी᳘भ्यामि᳘ति त᳘दाभ्यां द्या᳘वापृथिवी᳘भ्यामा᳘रभते य᳘योरिदᳫँ᳭ स᳘र्व्वम᳘धि स्वा᳘हा व्वा᳘तादा᳘रभ ऽइ᳘ति व्वा᳘तो वै᳘ यज्ञस्त᳘द्यज्ञं᳘ [[???]] प्रत्य᳘क्षमा᳘रभते॥  
## २७
(ते᳘ ऽथ) अ᳘थ यत्स्वा᳘हा स्वाहे᳘ति करो᳘ति॥  
यज्ञो वै᳘ स्वाहाकारो᳘ यज्ञ᳘मे᳘वैत᳘दात्म᳘न्धत्ते᳘ ऽत्रो ऽएव व्वा᳘चं यच्छति व्वाग्वै᳘ यज्ञो᳘ यज्ञ᳘मे᳘वैत᳘दात्म᳘न्धत्ते॥  
## २८
(त्ते᳘ ऽथै)‍ अ᳘थैनᳫंशा᳘लां प्र᳘पादयति॥  
स᳘ जघ᳘नेनाहवनी᳘यमेत्य᳘ग्रेण गा᳘र्हपत्य᳘ᳫँ᳘ [[???]] सो ऽस्य संचरो᳘ भवत्या᳘सुत्या᳘यै तद्य᳘दस्यैष᳘ संचरो भ᳘वत्या᳘सुत्या᳘या ऽअग्निर्वै यो᳘निर्यज्ञ᳘स्य ग᳘र्भो दीक्षितो᳘ ऽन्तरेण वै यो᳘निं ग᳘र्भः सं᳘चरति स यत्स तत्रै᳘जति त्वत्प᳘रि त्वदा᳘वर्तते त᳘स्मादिमे ग᳘र्भा ऽए᳘जन्ति त्वत्प᳘रि त्वदा᳘वर्तन्ते त᳘स्मादस्यैष᳘ संचरो᳘ भवत्या᳘सुत्या᳘यै॥  
