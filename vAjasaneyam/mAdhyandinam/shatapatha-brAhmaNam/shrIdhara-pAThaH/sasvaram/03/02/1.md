+++
title = "१"

+++
## ०१
द᳘क्षिणेनाहवनी᳘यं प्राची᳘नग्रीवे कृष्णाजिने ऽउ᳘पस्तृणाति॥  
त᳘योरेनम᳘धि दीक्षयति य᳘दि द्वे भ᳘वतस्त᳘दन᳘योर्लोक᳘यो रूपं त᳘देनमन᳘योर्लोक᳘योर᳘धि दीक्षयति॥  
## ०२
सं᳘बद्धान्ते भवतः॥  
सं᳘बद्धान्ताविव᳘ हीमौ᳘ लोकौ᳘ तर्द्मसमुते᳘ पश्चाद्भवतस्त᳘दिमा᳘वेव᳘ [[???]] लोकौ᳘ मिथुनीकृ᳘त्य त᳘योरेनम᳘धि दीक्षयति॥  
## ०३
य᳘द्यु ऽए᳘कं भ᳘वति॥  
त᳘देषां᳘ लोका᳘नाᳫँ᳭रूपं त᳘देनमेषु᳘ लोकेष्व᳘धि दीक्षयति या᳘नि शुक्ला᳘नि ता᳘नि दिवो᳘ रूपं या᳘नि कृष्णा᳘नि ता᳘न्यस्यै य᳘दि वेतर᳘था या᳘न्येव᳘ कृष्णा᳘नि ता᳘नि दिवो᳘ रूपं या᳘नि शुक्ला᳘नि ता᳘न्यस्यै या᳘न्येव᳘ बभ्रूणीव [[???]] ह᳘रीणि ता᳘न्यन्त᳘रिक्षस्य रूपं त᳘देनमेषु᳘ लोकेष्व᳘धि दीक्षयति॥  
## ०४
(त्य) अन्तक᳘मु त᳘र्हि पश्चात्प्र᳘त्यस्येत्॥  
(त्त᳘) त᳘दिमा᳘नेव᳘ लोका᳘न्मिथुनीकृ᳘त्य ते᳘ष्वेनम᳘धिदीक्षयति॥  
## ०५
(त्य᳘) अ᳘थ जघ᳘नेन कृष्णाजिने᳘ पश्चात्॥ 
(त्प्रा᳘) प्रा᳘ङ् जान्वाक्न उ᳘पविशति स य᳘त्र शुक्ला᳘नां च कृष्णा᳘नां च संधिर्भ᳘वति त᳘देव᳘मनिमृ᳘श्य जपत्यृक्साम᳘योः शि᳘ल्पे स्थ ऽइ᳘ति यद्वै प्र᳘तिरूपं तच्छि᳘ल्पमृचां᳘ च सा᳘म्नां च प्र᳘तिरूपे स्थ इ᳘त्ये᳘वैत᳘दाह॥  
## ०६
ते᳘ व्वामा᳘रभ इ᳘ति॥  
ग᳘र्भो वा᳘ ऽएष᳘ भवति यो दी᳘क्षते स छ᳘न्दाᳫँ᳭सि प्र᳘विशति त᳘स्मा᳘न्न्यक्नाङ्गुलिरिव [[???]] भवति᳘ न्यक्नाङ्गुलय [[???]] ऽइव हि ग᳘र्भाः॥  
## ०७
स यदा᳘ह॥  
ते᳘ व्वामा᳘रभ ऽइ᳘ति ते᳘ वां प्र᳘विशामी᳘त्ये᳘वैत᳘दाह ते᳘ मा पात᳘मा ऽस्य᳘ यज्ञ᳘स्योदृच [[???]] ऽइ᳘ति ते [[???]] मा गोपायत᳘ मा ऽस्य᳘ यज्ञ᳘स्य सᳫँ᳭स्था᳘या इ᳘त्ये᳘वैत᳘दाह॥  
## ०८
(हा᳘) अ᳘थ दक्षिणे᳘न [[???]] जा᳘नुना᳘ ऽऽरोहति॥  
श᳘र्मासि श᳘र्म मे यच्छे᳘ति च᳘र्म वा᳘ ऽएतत्कृ᳘ष्ण᳘स्य त᳘दस्य त᳘न्मानुषᳫँ᳭ श᳘र्म देवत्रा त᳘स्मादाह श᳘र्मासि श᳘र्म मे यच्छे᳘ति न᳘मस्ते ऽअस्तु [[???]] मा᳘ मा हिᳫँ᳭सीरि᳘ति श्रे᳘याᳫं᳭सं वा᳘ ऽएष उपा᳘धिरोहति यो᳘ यज्ञं᳘ यज्ञो हि᳘ कृष्णाजिनं त᳘स्मा ऽए᳘वैत᳘द्यज्ञा᳘य नि᳘ह्नुते त᳘थो हैनमेष᳘ यज्ञो न᳘ हिनस्ति त᳘स्मादाह न᳘मस्ते ऽअस्तु मा᳘ मा हिᳫँ᳭सीरि᳘ति॥  
## ०९
स वै᳘ जघनार्ध᳘ ऽइहैवा᳘ग्र ऽआसीत॥  
(ता᳘) अ᳘थ य᳘दग्र ऽएव म᳘ध्य ऽउपविशेद्य᳘ ऽएनं त᳘त्रानुष्ठ्याह᳘रेद्द्र᳘प्स्य᳘ति वा प्र᳘ वा पतिष्यती᳘ति त᳘था हैव᳘ स्यात्त᳘स्माज्जघनार्ध᳘ ऽइवैवा᳘ग्र ऽआसीत॥  
## १०
(ता᳘) अ᳘थ मे᳘खलां प᳘रिहरते॥  
(ते᳘ ऽङ्गि) अ᳘ङ्गिरसो ह वै᳘ दीक्षिता᳘ न बल्य᳘मविन्दंस्ते [[???]] नान्य᳘द्व्रताद᳘शनम᳘वाकल्पयंस्त᳘ ऽएतामू᳘र्जमपश्यन्त्स᳘माप्तिं तां᳘ मध्यत᳘ [[???]] ऽआत्म᳘न ऊ᳘र्जमदधत स᳘माप्तिं त᳘या स᳘माप्नुवंस्त᳘थो ऽए᳘वैष᳘ ऽएतां᳘ मध्यत᳘ ऽआत्म᳘न ऊ᳘र्जं धत्ते स᳘माप्तिं त᳘या स᳘माप्नोति॥  
## ११
सा वै᳘ शाणी᳘ भवति॥  
मृद्व्य᳘सदि᳘ति᳘ न्वेव᳘ शाणी य᳘त्र वै᳘ प्रजा᳘पतिर᳘जायत ग᳘र्भो भू᳘त्वैत᳘स्माद्यज्ञात्त᳘स्य यन्ने᳘दिष्ठमु᳘ल्बमा᳘सीत्ते᳘ शणास्त᳘स्मात्ते पू᳘तयो व्वान्ति य᳘द्वस्य जराय्वा᳘सीत्त᳘द्दीक्षितव᳘सनम᳘न्तरं वा ऽउ᳘ल्बं जरा᳘यु᳘णो भवति त᳘स्मादेषा᳘ ऽन्तरा व्वा᳘ससो भवति स य᳘थैवा᳘तः प्रजा᳘पतिर᳘जायत ग᳘र्भो भू᳘त्वैत᳘स्माद्यज्ञा᳘देव᳘मे᳘वैषो᳘ ऽतो जायते ग᳘र्भो भू᳘त्वैत᳘स्माद्यज्ञात् [[???]]॥  
## १२
(त्सा) सा वै᳘ त्रिवृ᳘द्भवति॥  
त्रिवृद्ध्य᳘न्नं पश᳘वो ह्य᳘न्नं पिता᳘ माता यज्जा᳘यते त᳘त्तृती᳘यं त᳘स्मात्त्रिवृ᳘द्भवति॥  
## १३
मुञ्जवल्शेना᳘न्वस्ता भवति॥  
व्व᳘ज्रो वै᳘ शरो᳘ व्विरक्ष᳘स्तायै स्तुकास᳘र्गᳫँ᳭ सृष्टा᳘ भवति सा य᳘त्प्रसलवि᳘ सृष्टा स्याद्य᳘थेद᳘मन्या र᳘ज्जवो मानुषी᳘ स्याद्य᳘द्वपसलवि᳘ सृष्टा स्या᳘त्पितृदेव᳘त्या स्यात्त᳘स्मात्स्तुकास᳘र्गᳫँ᳭सृष्टा᳘ भवति॥  
## १४
तां प᳘रिहरते॥  
(त ऽ) ऊ᳘र्गस्याङ्गिरसीत्य᳘ङ्गिरसो᳘ ह्येतामू᳘र्जम᳘पश्यन्नू᳘र्णम्रदा ऊ᳘र्जं म᳘यि धेही᳘ति ना᳘त्र तिरो᳘हितमिवास्ति॥  
## १५
(स्त्य᳘) अ᳘थ नीवीमु᳘द्गूहते॥  
सो᳘मस्य नीवि᳘रसीत्य᳘दीक्षितस्य वा [[???]] ऽअस्यैषा᳘ ऽग्रे नीवि᳘र्भवत्यथा᳘त्र दीक्षित᳘स्य सो᳘मस्य त᳘स्मादाह सो᳘मस्य नीवि᳘रसीति [[???]]॥  
## १६
(त्य᳘) अ᳘थ प्रो᳘र्णुते॥  
ग᳘र्भो वा᳘ ऽएष᳘ भवति यो दी᳘क्षते प्रा᳘वृता वै ग᳘र्भा ऽउ᳘ल्बेनेव जरा᳘युणेव त᳘स्माद्वै प्रो᳘र्णुते॥  
## १७
स प्रो᳘र्णुते॥  
व्वि᳘ष्णोः श᳘र्मासि श᳘र्म य᳘जमानस्ये᳘त्युभ᳘यं वा᳘ ऽएषो᳘ ऽत्र भवति यो दी᳘क्षते व्वि᳘ष्णुश्च य᳘जमानश्च यद᳘ह दी᳘क्षते तद्वि᳘ष्णुर्भवति यद्य᳘जते तद्य᳘जमानस्त᳘स्मादाह व्वि᳘ष्णोः श᳘र्मासि श᳘र्म य᳘जमानस्ये᳘ति॥  
## १८
(त्य᳘) अ᳘थ कृष्णविषाणा᳘ᳫं᳘ सिचि᳘ बध्नीते॥  
देवा᳘श्च वा ऽअ᳘सुराश्चोभ᳘ये प्राजापत्याः᳘ प्रजा᳘पतेः पितुर्दायमुपेयुर्मन [[???]] एव᳘ देवा᳘ ऽउपा᳘यन्वा᳘चम᳘सुरा यज्ञ᳘मेव त᳘द्देवा᳘ उपा᳘यन्वा᳘चम᳘सुरा अमू᳘मेव᳘ देवा᳘ ऽउपा᳘यन्निमाम᳘सुराः॥  
## १९
(स्ते᳘) ते᳘ देवा᳘ यज्ञ᳘मब्रुवन्॥  
(न्यो᳘) यो᳘षा वा᳘ ऽइयं व्वागु᳘पमन्त्रयस्व ह्वयिष्य᳘ते वै त्वे᳘ति स्वयं᳘ वा है᳘वैक्षत यो᳘षा वा᳘ ऽइयं व्वागु᳘पमन्त्रयै ह्वयिष्य᳘ते वै मे᳘ति तामु᳘पामन्त्रयत सा᳘ हास्मा ऽआरका᳘दिवैवा᳘ग्र ऽआसूयत्त᳘स्मादु स्त्री᳘ पुᳫँ᳭सो᳘पमन्त्रिता ऽऽरका᳘दिवैवा᳘ग्रे ऽसूयति स᳘ होवाचारका᳘दिव वै᳘ म ऽआसूयीदि᳘ति॥  
## २०
ते᳘ होचुः॥  
उ᳘पैव᳘ भगवो मन्त्रयस्व ह्वयिष्य᳘ते वै त्वे᳘ति तामु᳘पामन्त्रयत सा᳘ हास्मै नि᳘पलाशमिवोवाद त᳘स्मादु स्त्री [[???]] पुᳫंसो᳘पमन्त्रिता नि᳘पलाशमिवैव᳘ वदति स᳘ होवाच नि᳘पलाशमिव वै᳘ मे ऽवादीदि᳘ति॥  
## २१
ते होचुः॥  
(रु᳘) उ᳘पैव᳘ भगवो मन्त्रयस्व ह्वयि᳘ष्यते वै त्वे᳘ति तामु᳘पामन्त्रयत सा᳘ हैनं जुहुवे त᳘स्मादु स्त्री पु᳘माᳫँ᳭सᳫं ह्व᳘यत ऽए᳘वोत्तमᳫँ᳭ स᳘ होवाचा᳘ह्वत [[???]] वै मे᳘ति॥  
## २२
ते᳘ देवा᳘ ईक्षां᳘ चक्रिरे॥  
यो᳘षा वा᳘ ऽइयं व्वाग्य᳘देनं न᳘ युवि᳘ते᳘हैव᳘ मा ति᳘ष्ठन्तमभ्येही᳘ति ब्रूहि तां तु᳘ न आ᳘गतां प्रतिप्र᳘ब्रूतादि᳘ति सा᳘ हैनं त᳘देव ति᳘ष्ठन्तमभ्ये᳘याय त᳘स्मादु स्त्री पु᳘माᳫं᳭सᳫं᳭सᳫं᳭स्कृते ति᳘ष्ठन्तमभ्यै᳘ति ता᳘ᳫं᳘ हैभ्य आ᳘गतां प्रतिप्रो᳘वाचेयं वा᳘ ऽआ᳘गादि᳘ति॥  
## २३
तां᳘ देवाः॥  
(ऽ) अ᳘सुरेभ्यो ऽन्त᳘रायंस्ता᳘ᳫं᳘ स्वीकृ᳘त्याग्ना᳘वेव᳘ परिगृ᳘ह्य सर्व्वहु᳘तमजुहवुरा᳘हुतिर्हि᳘ देवा᳘नाᳫं स या᳘मे᳘वामू᳘मनुष्टुभा᳘ ऽजुहवुस्त᳘दे᳘वैनां त᳘द्देवाः᳘ स्व्यकुर्वत [[???]] ते᳘ ऽसुरा आ᳘त्तवचसो हे ऽल᳘वो हे ऽल᳘व ऽइ᳘ति व्व᳘दन्तः प᳘राबभूवुः॥  
## २४
(स्त᳘) त᳘त्रैताम᳘पि व्वा᳘चमूदुः॥  
(रु) उपजिज्ञा᳘स्याᳫँ᳭ स᳘ म्लेच्छस्त᳘स्मान्न᳘ ब्राह्मणो᳘ म्लेच्छेदसु᳘र्या हैषा व्वा᳘गेव᳘मे᳘वैष᳘ द्विषता᳘ᳫं᳘ सप᳘त्नानामा᳘दत्ते व्वा᳘चं᳘ ते ऽस्या᳘त्तवचसः प᳘राभवन्ति य᳘ एव᳘मेतद्वे᳘द᳘॥  
## २५
सो ऽयं᳘ यज्ञो᳘ व्वा᳘चमभि᳘दध्यौ॥  
मिथु᳘न्येनया स्यामि᳘ति ताᳫँ᳭ सं᳘बभूव॥  
## २६
(वे᳘) इ᳘न्द्रो ह वा᳘ ऽईक्षां᳘चक्रे॥  
महद्वा᳘ ऽइतो᳘ ऽभ्वं जनिष्यते यज्ञ᳘स्य च मिथुना᳘द्वाच᳘श्च य᳘न्मा त᳘न्नाभिभ᳘वेदि᳘ति स ऽइ᳘न्द्र एव ग᳘र्भो भू᳘त्वैत᳘न्मिथुनं प्र᳘विवेश॥  
## २७
स᳘ ह संव्वत्सरे जा᳘यमान ईक्षां᳘चक्रे॥  
महा᳘वीर्या वा᳘ ऽइयं यो᳘निर्या माम᳘दीधरत यद्वै᳘ मेतो᳘ मह᳘देवा᳘भ्वं᳘ नानुप्रजा᳘येत य᳘न्मा त᳘न्नाभिभ᳘वेदि᳘ति॥  
## २८
तां᳘ प्रतिपरामृ᳘श्यावेष्ट्या᳘च्छिनत्॥  
(त्तां᳘) तां᳘ यज्ञ᳘स्य शीर्षन्प्र᳘त्यदधाद्यज्ञो हि कृ᳘ष्णः स यः स᳘ यज्ञस्त᳘त्कृष्णाजिनं᳘ योषा यो᳘निः सा᳘ कृष्णविषाणा᳘ ऽथ य᳘देनामि᳘न्द्र ऽआवेष्ट्या᳘च्छिनत्त᳘स्मादा᳘वेष्टितेव स य᳘थैवा᳘त ऽइन्द्रो᳘ ऽजायत ग᳘र्भो भू᳘त्वैत᳘स्मान्मिथुना᳘देव᳘मे᳘वैषो᳘ ऽतो जायते ग᳘र्भो भू᳘त्वैत᳘स्मान्मिथुनात्॥  
## २९
(त्तां) तां वा᳘ ऽउत्ताना᳘मिव बध्नाति॥  
(त्यु) उत्ता᳘नेव वै यो᳘निर्ग᳘र्भं बिभर्त्य᳘थ द᳘क्षिणां भ्रु᳘वमुप᳘र्युपरि लला᳘टमु᳘पस्पृशती᳘न्द्रस्य यो᳘निरसीती᳘न्द्रस्य᳘ ह्येषा यो᳘निर᳘तो वा᳘ ह्येनां प्रविश᳘न्प्रविशत्य᳘तो वा जा᳘यमानो जायते त᳘स्मादाहे᳘न्द्रस्य यो᳘निरसीति [[???]]॥ [शतम् १५००]  
## ३०
(त्य) अथो᳘ल्लिखति॥  
सुसस्याः᳘ कृषी᳘स्कृधी᳘ति यज्ञ᳘मे᳘वैत᳘ज्जनयति यदा वै᳘ सुष᳘मं भ᳘वत्यथा᳘लं यज्ञा᳘य भवति य᳘दो दुःष᳘मं भ᳘वति न त᳘र्ह्यात्म᳘ने च ना᳘लं भवति त᳘द्यज्ञ᳘मे᳘वैत᳘ज्जनयति॥  
## ३१
(त्य᳘) अ᳘थ न᳘ दीक्षितः᳘॥  
काष्ठे᳘न वा नखे᳘न वा कण्डूयेत ग᳘र्भो वा᳘ ऽएष᳘ भवति यो दी᳘क्षते यो वै ग᳘र्भस्य काष्ठे᳘न वा नखे᳘न वा कण्डूयेद᳘पास्यन्म्रित्येत्त᳘तो दीक्षितः᳘ पामनो भ᳘वितोर्दीक्षितं वा ऽअ᳘नु रे᳘ताᳫंसि त᳘तो रे᳘ताᳫंसि पामना᳘नि ज᳘नितोः स्वा वै यो᳘नी रे᳘तो न᳘ हिनस्त्येषा वा᳘ ऽएत᳘स्य स्वा यो᳘निर्भवति य᳘त्कृष्णविषाणा त᳘थो हैनमेषा न᳘ हिनस्ति त᳘स्माद्दीक्षितः᳘ कृष्णविषाण᳘यैव᳘ कण्डूये᳘त᳘ नान्ये᳘न कृष्णविषाणा᳘याः॥  
## ३२
(ऽ) अ᳘थास्मै दण्डं प्र᳘यच्छति॥  
व्व᳘ज्रो वै᳘ दण्डो᳘ विरक्ष᳘स्तायै॥  
## ३३
(या ऽऔ᳘) औ᳘दुम्बरो भवति॥  
(त्य᳘) अ᳘न्नं वा ऽऊ᳘र्गुदुम्ब᳘र ऊ᳘र्जो ऽन्ना᳘द्यस्या᳘वरुद्ध्यै त᳘स्मादौ᳘दुम्बरो भवति॥  
## ३४
मु᳘खसंमितो भवति॥  
(त्ये) एता᳘वद्वै᳘ व्वी᳘र्यᳫँ᳭ स या᳘वदेव᳘ व्वी᳘र्यं ता᳘वांस्त᳘द्भवति य᳘न्मु᳘खसंमितः॥  
## ३५
(स्त) तमु᳘च्छ्रयति॥  
(त्यु᳘) उ᳘च्छ्रयस्व व्वनस्पत ऽऊर्ध्वो᳘ मा पाह्य᳘ᳫं᳘हस᳘ आस्य᳘ यज्ञ᳘स्योदृ᳘च ऽइ᳘त्यूर्ध्वो᳘ मा गोपा᳘यास्य [[???]] यज्ञ᳘स्य सᳫं᳭स्था᳘या इ᳘त्ये᳘वैत᳘दाह॥  
## ३६
(हा᳘) अ᳘त्र है᳘के॥  
(के ऽङ्गु᳘) अङ्गु᳘लीश्च न्य᳘चन्ति व्वा᳘चं च यच्छन्त्य᳘तो हि न किं᳘च न᳘ जपिष्यन्भ᳘वती᳘ति व्व᳘दन्तस्त᳘दु त᳘था न᳘ कुर्याद्य᳘था प᳘राञ्चं धा᳘वन्तमनुलि᳘प्सेत [[???]] तं नानुल᳘भेतैव᳘ᳫँ᳘ ह स᳘ यज्ञं ना᳘नु लभते त᳘स्मादमु᳘त्रै᳘वाङ्गु᳘लीर्न्य᳘चेदमु᳘त्र व्वा᳘चं यच्छेत्॥  
## ३७
(द᳘) अ᳘थ य᳘द्दीक्षितः [[???]]॥  
(ऽ) ऋ᳘चं वा य᳘जुर्वा सा᳘म वा ऽभिव्याह᳘रत्यभिस्थिर᳘मभिस्थिरमे᳘वैत᳘द्यज्ञमा᳘रभते त᳘स्मादमु᳘त्रै᳘वाङ्गु᳘लीर्न्य᳘चेदमु᳘त्र व्वा᳘चं यच्छेत्॥  
## ३८
(द᳘) अ᳘थ यद्वा᳘चं य᳘च्छति॥  
व्वाग्वै᳘ यज्ञो᳘ यज्ञ᳘मे᳘वैत᳘दात्म᳘न्धत्ते᳘ ऽथ य᳘द्वाचंयमो᳘ व्याह᳘रति त᳘स्मादु हैष व्वि᳘सृष्टो यज्ञः प᳘राङा᳘वर्तते त᳘त्रो व्वैष्णवीमृ᳘चं वा य᳘जुर्वा जपेद्यज्ञो वै व्वि᳘ष्णुस्त᳘द्यज्ञं पु᳘नरा᳘रभते त᳘स्यो हैषा प्रा᳘यश्चित्तिः॥  
## ३९
(र) अथै᳘क उ᳘द्वदति॥  
दीक्षि᳘तो ऽयं᳘ ब्राह्मणो᳘ दीक्षि᳘तो ऽयं᳘ ब्राह्मण इति [[???]] नि᳘वेदितमे᳘वैनमेतत्स᳘न्तं देवे᳘भ्यो नि᳘वेदयत्ययं᳘ महावीर्यो [[???]] यो᳘ यज्ञं प्रा᳘पदि᳘त्ययं᳘ युष्माकै᳘को ऽभूत्तं᳘ गोपायते᳘त्ये᳘वैत᳘दाह त्रिष्कृ᳘त्व ऽआह त्रिवृ᳘द्धि यज्ञः [[???]]॥  
## ४०
(ज्ञो᳘ ऽ) अ᳘थ य᳘द्ब्राह्मण इत्याह [[???]]॥  
(हा᳘) अ᳘नद्धेव वा᳘ ऽअस्या᳘तः पुरा जा᳘नं भवती᳘दᳫं᳘ ह्याहू र᳘क्षाᳫंसि योषि᳘तम᳘नुसचन्ते त᳘दुत र᳘क्षाᳫंस्येव रे᳘त ऽआ᳘दधतीत्यथा᳘त्राद्धा᳘ जायते यो ब्र᳘ह्मणो यो᳘ यज्ञाज्जा᳘यते त᳘स्माद᳘पि राज᳘न्यं [[???]] वा व्वै᳘श्यं वा ब्राह्मण इ᳘त्येव᳘ ब्रूयाद् ब्र᳘ह्मणो हि जा᳘यते यो᳘ यज्ञाज्जा᳘यते त᳘स्मादाहुर्न᳘ सवनकृ᳘तᳫं᳭ हन्यादेनस्वी᳘ हैव᳘ सवनकृते᳘ति॥  
