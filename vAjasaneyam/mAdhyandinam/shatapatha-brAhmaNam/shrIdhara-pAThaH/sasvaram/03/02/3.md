+++
title = "३"

+++
## ०१
आदित्यं᳘ चरुं᳘ प्रायणी᳘यं नि᳘र्व्वपति॥  
देवा᳘ ह वा᳘ ऽअस्यां᳘ यज्ञं᳘ तन्वाना᳘ ऽइमां᳘ यज्ञा᳘दन्त᳘रीयुः सा᳘ हैषामियं᳘ यज्ञं᳘ मोहया᳘ञ्चकार कथं नु म᳘यि यज्ञं᳘ तन्वाना मां᳘ यज्ञा᳘दन्त᳘रीयुरि᳘ति त᳘ᳫँ᳘ ह यज्ञं न प्र᳘जज्ञुः॥  
## ०२
(स्ते᳘) ते᳘ होचुः॥  
(र्य᳘) य᳘न्न्वस्या᳘मेव᳘ [[???]] यज्ञम᳘तᳫं᳭स्महि कथं नु᳘ नो ऽमुहत्कथं न प्र᳘जानीम इ᳘ति॥  
## ०३
ते᳘ होचुः॥  
(र) अस्या᳘मेव᳘ यज्ञं᳘ तन्वाना᳘ ऽइमां᳘ यज्ञा᳘दन्त᳘रगाम सा᳘ न ऽइय᳘मेव᳘ यज्ञ᳘ममूमुहदिमा᳘मेवो᳘पधावामे᳘ति॥  
## ०४
ते᳘ होचुः॥  
(र्य) यन्नु᳘ त्व᳘य्येव᳘ यज्ञम᳘तᳫं᳭स्महि कथं नु᳘ नो ऽमुहत्कथं न प्र᳘जानीम इ᳘ति॥  
## ०५
सा᳘ होवाच॥  
म᳘य्येव᳘ यज्ञं᳘ तन्वाना मां᳘ यज्ञा᳘दन्त᳘रगात सा᳘ वो ऽह᳘मेव᳘ यज्ञ᳘ममूमुहं भागं नु᳘ मे कल्पयता᳘थ यज्ञं᳘ द्रक्ष्यथा᳘थ प्र᳘ज्ञास्यथे᳘ति॥  
## ०६
तथे᳘ति देवा᳘ अब्रुवन्॥  
(वंस्त᳘) त᳘वैव᳘ प्रायणी᳘यस्त᳘वोदयनी᳘य इ᳘ति त᳘स्मादेष᳘ आदित्य᳘ ऽएव᳘ प्रायणी᳘यो भ᳘वत्यादित्य᳘ ऽउदयनी᳘य ऽइय᳘ᳫं᳘ [[???]] ह्येवा᳘दितिस्त᳘तो यज्ञ᳘मपश्यंस्त᳘मतन्वत॥  
## ०७
स य᳘दादित्यं᳘ चरुं᳘ प्रायणी᳘यं निर्व्व᳘पति॥  
यज्ञ᳘स्यैव दृ᳘ष्ट्यै यज्ञं᳘ दृष्ट्वा᳘ क्रीणानि तं᳘ तनवा ऽइ᳘ति त᳘स्मादादित्यं᳘ चरुं᳘ प्रायणी᳘यं नि᳘र्व्वपति तद्वै नि᳘रुप्तᳫँ᳭ हविरा᳘सीद᳘निष्टा देवता᳘ [[???]]॥  
## ०८
(ता᳘ ऽ) अ᳘थैभ्यः प᳘थ्या स्वस्तिः प्रा᳘रोचत॥  
ता᳘मयजन्वाग्वै᳘ प᳘थ्या स्वस्तिर्व्वाग्यज्ञस्त᳘द्यज्ञ᳘मपश्यंस्त᳘मतन्वत॥  
## ०९
(ता᳘ ऽ) अ᳘थैभ्यो ऽग्निः प्रा᳘रोचत॥  
त᳘मयजन्त्स य᳘दाग्नेयं᳘ यज्ञस्या᳘सीत्त᳘दपश्यन्यद्वै शु᳘ष्कं यज्ञ᳘स्य त᳘दाग्नेयं त᳘दपश्यंस्त᳘दतन्वत॥  
## १०
(ता᳘ ऽ) अ᳘थैभ्यः सो᳘मः प्रा᳘रोचत॥  
त᳘मयजन्त्स य᳘त्सौम्यं᳘ यज्ञस्या᳘सीत्त᳘दपश्यन्यद्वा᳘ ऽआर्द्रं᳘ यज्ञ᳘स्य त᳘त्सौम्यं त᳘दपश्यंस्त᳘दतन्वत॥  
## ११
(ता᳘ ऽ) अ᳘थैभ्यः सविता प्रा᳘रोचत॥  
त᳘मयजन्पश᳘वो वै᳘ सविता᳘ पश᳘वो यज्ञस्त᳘द्यज्ञ᳘मपश्यंस्त᳘मतन्वता᳘थ य᳘स्यै देव᳘तायै हविर्नि᳘रुप्तमा᳘सीत्ता᳘मयजन्॥  
## १२
(जंस्ता) ता वा᳘ ऽएताः [[???]]॥  
प᳘ञ्च देव᳘ता यजति यो वै स᳘ यज्ञो᳘ मुग्ध ऽआ᳘सीत्पा᳘ङ्क्तो वै स᳘ ऽआसीत्त᳘मेता᳘भिः पञ्चभिर्देव᳘ताभिः [[???]] प्रा᳘जानन्॥  
## १३
(न्नृ) ऋत᳘वो मुग्धा᳘ ऽआसन्प᳘ञ्च॥  
ता᳘नेता᳘भिरेव᳘ पञ्च᳘भिर्देव᳘ताभिः प्रा᳘जानन्॥  
## १४
(न्दि᳘) दि᳘शो मुग्धा᳘ ऽआसन्प᳘ञ्च॥  
ता᳘ ऽएता᳘भिरेव᳘ पञ्च᳘भिर्देव᳘ताभिः प्रा᳘जानन्॥  
## १५
(न्नु᳘) उ᳘दीचीमेव दि᳘शम्॥  
प᳘थ्यया [[???]] स्वस्त्या प्रा᳘जानंस्त᳘स्माद᳘त्रोत्तरा᳘ हि व्वा᳘ग्वदति कुरुपञ्चालत्रा व्वा᳘ग्घ्येषा᳘ निदा᳘नेनो᳘दीची᳘ᳫं᳘ ह्येत᳘या दि᳘शं प्रा᳘जानन्नु᳘दीची᳘ ह्येत᳘स्यै दिक् [[???]]॥  
## १६
(क्प्रा᳘) प्रा᳘चीमेव दि᳘शम्॥  
(म) अग्नि᳘ना प्रा᳘जानंस्त᳘स्मादग्निं᳘ पश्चात्प्रा᳘ञ्चमुद्धृत्यो᳘पासते प्रा᳘ची᳘ᳫं᳘ ह्येते᳘न दि᳘शं प्रा᳘जानन्प्रा᳘ची᳘ ह्येत᳘स्य दिक् [[???]]॥  
## १७
(ग्द᳘) द᳘क्षिणामेव दि᳘शम्॥  
(ᳫं᳭) सो᳘मेन प्रा᳘जानंस्त᳘स्मात्सो᳘मं क्रीतं᳘ दक्षिणा प᳘रिवहन्ति त᳘स्मादाहुः पितृदेव᳘त्यः सो᳘म ऽइ᳘ति द᳘क्षिणा᳘ᳫं᳘ ह्येते᳘न दि᳘शं प्रा᳘जानन्द᳘क्षिणा᳘ ह्येत᳘स्य दि᳘क्॥  
## १८
(क्प्र) प्रती᳘चीमेव दि᳘शम्॥  
(ᳫं᳭) सवित्रा प्रा᳘जानन्नेष व्वै᳘ सविता य᳘ एष त᳘पति त᳘स्मादेष᳘ प्रत्य᳘ङ्ङेति प्रती᳘ची᳘ᳫं᳘ ह्येते᳘न दि᳘शं प्रा᳘जानन्प्रती᳘ची᳘ ह्येत᳘स्य दि᳘क्॥  
## १९
(गू) ऊर्ध्वा᳘मेव दि᳘शम्॥  
(म᳘) अ᳘दित्या प्रा᳘जानन्नियं वा ऽअ᳘दितिस्त᳘स्मादस्या᳘मूर्ध्वा ओ᳘षधयो जा᳘यन्त ऽऊर्ध्वा व्व᳘नस्प᳘तय ऊर्ध्वा᳘ᳫं᳘ ह्येत᳘या दि᳘शं प्रा᳘जानन्नूर्ध्वा᳘ ह्येत᳘स्यै दिक् [[???]]॥  
## २०
(क्छि᳘) शि᳘रो वै᳘ यज्ञ᳘स्यातिथ्य᳘म्॥  
बाहू᳘ प्रायणीयोदयनीया᳘वभि᳘तो वै शि᳘रो बाहू᳘ भवतस्त᳘स्मादभि᳘त ऽआतिथ्य᳘मेते᳘ हवि᳘षी भवतः प्रायणी᳘यश्चोदयनी᳘यश्च॥  
## २१
त᳘दाहुः॥  
(र्य᳘) य᳘देव᳘ प्रायणी᳘ये क्रिये᳘त त᳘दुदयनी᳘ये क्रियेत य᳘देव᳘ प्रायणी᳘यस्य बर्हिर्भ᳘वति त᳘दुदयनी᳘यस्य बर्हि᳘र्भवती᳘ति त᳘दपोद्धृ᳘त्य नि᳘दधाति ता᳘ᳫँ᳘ स्थालीᳫँ᳭ स᳘क्षामकर्षां प्रमृ᳘ज्य मे᳘क्षणं नि᳘दधाति य᳘ ऽएव᳘ प्रायणी᳘यस्य ऽर्त्वि᳘जो भ᳘वन्ति त᳘ ऽउदयनी᳘यस्य ऽर्त्वि᳘जो भवन्ति तद्य᳘देत᳘त्समानं᳘ यज्ञे᳘ क्रिय᳘ते ते᳘न बाहू᳘ सदृ᳘शौ ते᳘न स᳘रूपौ॥  
## २२
त᳘दु त᳘था न᳘ कुर्यात्॥  
(त्का᳘) का᳘ममे᳘वैत᳘द्बर्हि᳘रनुप्रह᳘रेदेवं मे᳘क्षणं नि᳘र्णिज्य [[???]] स्थालीं नि᳘दध्याद्य᳘ ऽएव᳘ प्रायणी᳘यस्य ऽर्त्वि᳘जो भ᳘वन्ति त᳘ ऽउदयनी᳘यस्य ऽर्त्वि᳘जो भवन्ति य᳘द्यु ते᳘ व्विप्रे᳘ताः स्युर᳘प्यन्य᳘ ऽएव᳘ स्युः स यद्वै᳘ समानी᳘र्देव᳘ता य᳘जति समाना᳘नि हवी᳘ᳫं᳘षि भ᳘वन्ति ते᳘नैव᳘ बाहू᳘ सदृ᳘शौ ते᳘न स᳘रूपौ॥  
## २३
स वै प᳘ञ्च प्रायणी᳘ये देव᳘ता य᳘जति॥  
प᳘ञ्चोदयनी᳘ये त᳘स्मात्प᳘ञ्चेत्था᳘दङ्गु᳘ल᳘यः प᳘ञ्चेत्थात्त᳘च्छं᳘य्वन्तं भवति न प᳘त्नीः सं᳘याजयन्ति पूर्व्वार्धं वा ऽअ᳘न्वात्म᳘नो बाहू᳘ पूर्व्वार्ध᳘मे᳘वैत᳘द्यज्ञ᳘स्याभिसं᳘स्करोति त᳘स्माच्छं᳘य्वन्तं भवति न प᳘त्नीः सं᳘याजयन्ति॥  
