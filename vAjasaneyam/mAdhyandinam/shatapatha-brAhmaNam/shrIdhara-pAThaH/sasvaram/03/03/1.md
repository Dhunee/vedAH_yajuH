+++
title = "१"

+++
## ०१
सप्त᳘ पदा᳘न्यनु नि᳘क्रामति॥  
व्वृङ्क्त᳘ ऽए᳘वैनामेतत्त᳘स्मात्सप्त᳘ पदा᳘न्यनु नि᳘क्रामति य᳘त्र व्वै᳘ व्वाचः प्र᳘जातानि च्छ᳘न्दाᳫंसि सप्त᳘पदा वै ते᳘षां परा᳘र्ध्या श᳘क्वरी ता᳘मे᳘वैत᳘त्पर᳘स्तादर्व्वा᳘चीं वृङ्क्ते त᳘स्मात्सप्त᳘ पदा᳘न्यनु नि᳘क्रामति॥  
## ०२
स वै᳘ व्वाच᳘ ऽएव᳘ रूपे᳘णानुनि᳘क्रामति॥  
व्व᳘स्व्यस्य᳘दितिरस्यादि᳘त्या ऽसि रु᳘द्रा ऽसि च᳘न्द्रा ऽसी᳘ति व्व᳘स्वी᳘ ह्येषा᳘ ऽदिति᳘र्ह्ये᳘षा ऽऽदित्या᳘ ह्येषा᳘ रुद्रा᳘ ह्येषा᳘ चन्द्रा᳘ ह्येषा ब्बृ᳘हस्प᳘तिष्ट्वा सुम्ने᳘ रम्णात्वि᳘ति ब्र᳘ह्म वै ब्बृ᳘हस्प᳘तिर्बृ᳘हस्प᳘तिष्ट्वा साधुना᳘ ऽऽवर्तयत्वि᳘त्ये᳘वैत᳘दाह रुद्रो व्व᳘सुभिरा᳘चक ऽइत्य᳘प्रणाशायैत᳘दाह रुद्रᳫँ᳭ हि ना᳘ति पशवः᳘ [[???]]॥  
## ०३
(वो᳘ ऽथ) अ᳘थ सप्तमं᳘ पदं᳘ पर्यु᳘पविशन्ति॥  
स हि᳘रण्यं पदे᳘ निधा᳘य जुहोति न वा᳘ ऽअनग्नावा᳘हुतिर्हूयते ऽग्निरेतसं वै हि᳘रण्यं त᳘थो हास्यै᳘षा ऽग्निम᳘त्येवा᳘हुतिर्हुता᳘ भवति व्व᳘ज्रो वा ऽआ᳘ज्यं व्व᳘ज्रेणै᳘वैतदा᳘ज्येन स्पृणुते ता᳘ᳫं᳘ स्पृत्वा स्वी᳘कुरुते॥  
## ०४
स᳘ जुहोति॥  
(त्य᳘) अ᳘दित्यास्त्वा मूर्धन्ना᳘जिघर्मी᳘तीयं वै᳘ पृथिव्य᳘दितिरस्यै हि᳘ मूर्ध᳘ञ्जुहो᳘ति देवय᳘जनेति पृथिव्या ऽइ᳘ति देवय᳘जने हि᳘ पृथिव्यै᳘ जुहोती᳘डायास्पद᳘मसि घृत᳘वत्स्वाहे᳘ति गौर्व्वा ऽइ᳘डा गोर्हि᳘ पदे᳘ जुहो᳘ति घृत᳘वत्स्वाहे᳘ति घृत᳘व᳘द्ध्येत᳘दभि᳘हुतं भ᳘वति॥  
## ०५
(त्य᳘) अ᳘थ स्फ्य᳘मादा᳘य प᳘रिलिखति॥  
व्व᳘ज्रो वै स्फ्यो व्व᳘ज्रेणै᳘वैतत्प᳘रिलिखति त्रिष्कृ᳘त्वः प᳘रिलिखति त्रिवृ᳘तै᳘वैतद्व᳘ज्रेण समन्तं प᳘रिगृह्णात्य᳘नतिक्रमाय॥  
## ०६
स प᳘रिलिखति॥  
(त्य) अस्मे᳘ रमस्वे᳘ति य᳘जमाने रमस्वे᳘त्ये᳘वैत᳘दाहा᳘थ समुल्लि᳘ख्य पद᳘ᳫं᳘ स्थाल्याᳫं᳭ सं᳘व्वपत्यस्मे᳘ ते ब᳘न्धुरि᳘ति य᳘जमाने ते ब᳘न्धुरि᳘त्ये᳘वैत᳘दाह॥  
## ०७
(हा᳘) अ᳘थाप᳘ ऽउपनि᳘नयति॥  
य᳘त्र वा᳘ ऽअस्यै ख᳘नन्तः क्रूरीकुर्व्व᳘न्त्यपघ्न᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः सं᳘दधाति त᳘स्मादप᳘ ऽउपनि᳘नयति॥  
## ०८
(त्य᳘) अ᳘थ य᳘जमानाय पदं प्र᳘यच्छति॥  
त्वे रा᳘य इ᳘ति पश᳘वो वै रा᳘यस्त्व᳘यि पश᳘व ऽइ᳘त्ये᳘वैत᳘दाह तद्य᳘जमानः प्र᳘तिगृह्णाति मे रा᳘य इ᳘ति पश᳘वो वै रा᳘यो म᳘यि पश᳘व ऽइ᳘त्ये᳘वैत᳘दाह॥  
## ०९
(हा᳘) अ᳘थाध्वर्यु᳘रात्मा᳘नमु᳘पस्पृशति॥  
मा᳘ व्वय᳘ᳫँ᳘ रायस्पो᳘षेण व्वि᳘यौष्मे᳘ति त᳘थो हाध्वर्युः᳘ पशु᳘भ्य आत्मा᳘नं᳘ नान्त᳘रेति॥  
## १०
(त्य᳘) अ᳘थ प᳘त्न्यै पदं᳘ प्रतिप᳘राहरन्ति॥  
गृहा वै प᳘त्न्यै प्रतिष्ठा त᳘द्गृहे᳘ष्वे᳘वैनामेत᳘त्प्रतिष्ठा᳘यां प्र᳘तिष्ठापयति त᳘स्मात्प᳘त्न्यै पदं᳘ प्रतिप᳘राहरन्ति॥  
## ११
तां ने᳘ष्टा व्वाचयति॥  
तो᳘तो रा᳘य इत्य᳘थैनाᳫँ᳭ सोमक्र᳘यण्या सं᳘ख्यापयति व्वृ᳘षा वै सो᳘मो यो᳘षा प᳘त्न्येष वा ऽअ᳘त्र सो᳘मो भवति य᳘त्सोमक्र᳘यणी मिथुन᳘मे᳘वैत᳘त्प्रज᳘ननं क्रियते त᳘स्मादेनाᳫँ᳭ सोमक्र᳘यण्या सं᳘ख्यापयति॥  
## १२
स सं᳘ख्यापयति॥  
स᳘मख्ये देव्या᳘ धिया सं द᳘क्षिणयोरु᳘चक्षसा। मा᳘ म ऽआ᳘युः प्र᳘मोषी᳘र्मो ऽअहं त᳘व व्वीरं᳘ व्विदेय त᳘व देवि संदृशी᳘त्याशि᳘षमे᳘वैतदा᳘शास्ते पुत्रो वै व्वीरः᳘ पुत्रं᳘ व्विदेय तव [[???]] संदृशी᳘त्ये᳘वैत᳘दाह॥  
## १३
सा या᳘ बभ्रुः᳘ पिङ्गाक्षी [[???]]॥  
सा᳘ सोमक्र᳘यणी य᳘त्र वा ऽइ᳘न्द्रावि᳘ष्णू᳘ त्रेधा᳘ सह᳘स्रं व्यै᳘रयेतां तदेका᳘ ऽत्यरिच्यत तां᳘ त्रेधा प्रा᳘जनयतां त᳘स्माद्यो᳘ ऽप्येत᳘र्हि त्रेधा᳘ सह᳘स्रं व्याकुर्यादे᳘कैवा᳘तिरिच्येत॥  
## १४
सा या᳘ बभ्रुः᳘ पिङ्गाक्षी [[???]]॥  
सा᳘ सोमक्र᳘यण्य᳘थ या रो᳘हिणी सा व्वा᳘र्त्रघ्नी या᳘मिदᳫँ᳭ रा᳘जा संग्रामं᳘ जि᳘त्वोदाकुरुत᳘ ऽथ या रो᳘हिणी श्येताक्षी सा᳘ पितृदेव᳘त्या या᳘मिदं᳘ पितृ᳘भ्यो घ्न᳘न्ति॥ [शतम् १६०० ॥]  
## १५
सा या᳘ बभ्रुः᳘ पिङ्गाक्षी [[???]]॥  
सा᳘ सोमक्र᳘यणी स्याद्य᳘दि बभ्रुं᳘ पिङ्गाक्षीं न᳘ व्विन्दे᳘दरुणा᳘ स्याद्य᳘द्यरुणां न᳘ व्विन्देद्रो᳘हिणी व्वा᳘र्त्रघ्नी स्याद्रो᳘हिण्यै ह᳘ त्वेव᳘ श्येताक्ष्या᳘ ऽआशां᳘ नेयात्॥  
## १६
(त्सा᳘) सा᳘ स्याद᳘प्रवीता॥  
व्वाग्वा᳘ ऽएषा᳘ निदा᳘नेन य᳘त्सोमक्र᳘यण्य᳘यातयाम्नी वा᳘ ऽइयं व्वाग᳘यातयाम्न्य᳘प्रवीता त᳘स्माद᳘प्रवीता स्यात्सा᳘ स्याद᳘वण्डा᳘ ऽकूटा᳘ ऽकाणा᳘ ऽकर्णा᳘ ऽलक्षिता᳘ ऽसप्तशफा सा ह्ये᳘करूपै᳘करूपा᳘ हीयं व्वा᳘क्॥  
