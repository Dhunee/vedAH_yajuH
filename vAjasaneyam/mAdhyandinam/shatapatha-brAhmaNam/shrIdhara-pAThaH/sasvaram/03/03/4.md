+++
title = "४"

+++
## ०१
नीडे᳘ कृष्णाजिनमा᳘स्तृणाति॥  
(त्य᳘) अ᳘दित्यास्त्व᳘गसी᳘ति᳘ सो ऽसा᳘वेव ब᳘न्धुर᳘थैनमा᳘सादयत्य᳘दित्यै स᳘द ऽआ᳘सीदे᳘तीयं वै᳘ पृथिव्य᳘दितिः᳘ सेयं᳘ प्रतिष्ठा त᳘दस्या᳘मे᳘वैनमेत᳘त्प्रतिष्ठा᳘यां प्र᳘तिष्ठापयति त᳘स्मादाहा᳘दित्यै स᳘द ऽआसी᳘देति॥  
## ०२
(त्य᳘) अ᳘थैव᳘मभिप᳘द्य व्वाचयति॥  
(त्य᳘) अ᳘स्तभ्नाद्द्यां᳘ वृषभो᳘ ऽअन्त᳘रिक्षमि᳘ति देवा᳘ ह वै᳘ यज्ञं᳘ तन्वाना᳘स्ते ऽसुररक्षसे᳘भ्य ऽआसङ्गा᳘द्बिभयां᳘चक्रुस्त᳘ ऽएनमेतज्ज्या᳘याᳫं᳭समेव᳘ व्वधा᳘च्चक्रुर्यदाहा᳘स्तभ्नाद्द्यां᳘ व्वृषभो᳘ ऽअन्त᳘रिक्षमिति॥  
## ०३
(त्य᳘) अ᳘मिमीत व्वरिमा᳘णं पृथिव्या इ᳘ति॥  
त᳘देनेनेमाँ᳘ल्लोकाना᳘स्पृणोति त᳘स्य हि न᳘ हन्ता᳘ ऽस्ति न᳘ वधो ये᳘नेमे᳘ लोका ऽआ᳘स्पृतास्त᳘स्मादाहा᳘मिमीत व्वरिमा᳘णं पृथिव्या इ᳘ति॥  
## ०४
(त्या᳘) आ᳘सीदद्वि᳘श्वा भुवनानि [[???]] सम्राडि᳘ति॥  
त᳘देनेनेदᳫँ᳭ स᳘र्व्वमा᳘स्पृणोति त᳘स्य हि᳘ न᳘ हन्ता᳘स्ति न᳘ वधो ये᳘नेदᳫँ᳭ स᳘र्व्वमा᳘स्पृतं त᳘स्मादाहा᳘सीदद्वि᳘श्वा भु᳘वनानि सम्राडि᳘ति॥  
## ०५
व्विश्वेत्ता᳘नि व्व᳘रुणस्य व्व्रतानी᳘ति त᳘दस्मा ऽइदᳫँ᳭ स᳘र्व्वम᳘नुवर्त्म करोति य᳘दिदं किं᳘ च न कं᳘ चन᳘ प्रत्युद्यामि᳘नं त᳘स्मादाह व्विश्वेत्ता᳘नि व्व᳘रुणस्य व्व्रतानीति [[???]]॥  
## ०६
(त्य᳘) अ᳘थ सोमपर्याण᳘हनेन पर्या᳘णह्यति॥  
ने᳘देनं नाष्ट्रा र᳘क्षाᳫँ᳭सि प्रमृशानि᳘ति ग᳘र्भो वा᳘ ऽएष᳘ भवति तिर᳘ ऽइव वै ग᳘र्भास्तिर᳘ ऽइवैतद्य᳘त्पर्या᳘णद्धं [[???]] तिर᳘ ऽइव वै᳘ देवा᳘ मनु᳘ष्येभ्यस्तिर᳘ इवैतद्य᳘त्प᳘र्याणद्धं त᳘स्माद्वै᳘ पर्या᳘णह्यति॥  
## ०७
स᳘ पर्या᳘णह्यति॥  
व्व᳘नेषु व्यन्त᳘रिक्षं [[???]] तताने᳘ति व्व᳘नेषु᳘ हीद᳘मन्त᳘रिक्षं व्वि᳘ततं व्वृक्षाग्रे᳘षु व्वा᳘जम᳘र्व्वत्सु प᳘य उस्रि᳘यास्वि᳘ति व्वी᳘र्यं वै व्वा᳘जाः पु᳘माᳫँ᳭सो᳘ ऽर्व्वन्तः पु᳘ᳫं᳘स्वे᳘वैत᳘द्वी᳘र्यं [[???]] दधाति प᳘य उस्रि᳘यास्वि᳘ति प᳘यो᳘ हीदमुस्रि᳘यासु हित᳘ᳫं᳘ त्दृत्सु क्र᳘तुं व्व᳘रुणो व्वि᳘क्ष्वग्निमि᳘ति [[???]] त्दृत्सु᳘ ह्ययं [[???]] क्र᳘तुर्मनोजवः प्र᳘विष्टो व्वि᳘क्ष्वग्निमि᳘ति [[???]] विक्षु᳘ ह्ययं᳘ प्रजा᳘स्वग्नि᳘र्दिवि सू᳘र्यमदधात्सो᳘मम᳘द्रावि᳘ति दिवि᳘ ह्यसौ सू᳘र्यो हितः सो᳘मम᳘द्रावि᳘ति गिरि᳘षु हि सो᳘मस्त᳘स्मादाह दिवि सू᳘र्यमदधात्सो᳘मम᳘द्राविति [[???]]॥  
## ०८
(त्य᳘) अ᳘थ य᳘दि द्वे᳘ कृष्णाजिने भ᳘वतः॥  
(स्त᳘) त᳘योरन्यतर᳘त्प्रत्या᳘नह्यति प्रतीनाहभाजनं य᳘द्यु ऽए᳘कं भ᳘वति कृष्णाजिनग्रीवा᳘ ए᳘वावकृ᳘त्य प्रत्या᳘नह्यति प्रतीनाहभाजनᳫँ᳭ सू᳘र्यस्य च᳘क्षुरा᳘रोहाग्ने᳘रक्ष्णः᳘ कनी᳘नकम्। यत्रै᳘तशेभिरी᳘यसे भ्रा᳘जमानो विपश्चिते᳘ति सू᳘र्यमे᳘वैत᳘त्पुर᳘स्तात्करोति सू᳘र्यः पुर᳘स्तान्नाष्ट्रा र᳘क्षाᳫं᳭स्यपघ्न᳘न्नेत्यथा᳘भयेनानाष्ट्रे᳘ण प᳘रिवहन्ति॥  
## ०९
(त्यु᳘) उ᳘द्धते प्र ऽउ᳘ग्ये फ᳘लके भवतः॥  
(स्त) तद᳘न्तरेण ति᳘ष्ठन्त्सुब्रह्मण्यः प्रा᳘जति श्रे᳘यान्वा᳘ ऽए᳘षो ऽभ्यारोहा᳘द्भवति को᳘ ह्येतम᳘र्हत्यभ्या᳘रोढुं त᳘स्माद᳘न्तरेण ति᳘ष्ठन्प्रा᳘जति॥  
## १०
पलाशशाख᳘या प्रा᳘जति॥  
य᳘त्र वै᳘ गायत्री सो᳘ममच्छा᳘पतत्त᳘दस्या ऽआह᳘रन्त्या ऽअपाद᳘स्ताभ्याय᳘त्य पर्णं प्र᳘चिच्छेद गायत्र्यै [[???]] वा सो᳘मस्य वा रा᳘ज्ञस्त᳘त्पतित्वा᳘ प᳘र्णो ऽभवत्त᳘स्मात्पर्णो ना᳘म तद्य᳘देवा᳘त्र सो᳘मस्य᳘ न्यक्तं [[???]] त᳘दिहा᳘प्यसदि᳘ति त᳘स्मात्पलाशशाख᳘या प्रा᳘जति॥  
## ११
(त्य᳘) अ᳘थानड्वा᳘हावा᳘जन्ति॥  
तौ य᳘दि कृष्णौ स्या᳘तामन्यतरो᳘ वा कृष्णस्त᳘त्र व्विद्याद्वर्षिष्य᳘त्यैष᳘मः पर्ज᳘न्यो व्वृ᳘ष्टिमान्भविष्यती᳘त्येत᳘दु विज्ञा᳘नम्॥  
## १२
(म᳘) अ᳘थ युनक्ति॥  
(क्त्यु) उ᳘स्रावे᳘तं धूर्षाहावि᳘त्युस्रौ हि भ᳘वतो धूर्षाहावि᳘ति धूर्व्वाहौ हि भ᳘वतो युज्ये᳘थामनश्रू ऽइ᳘ति युज्ये᳘ते᳘ ह्यनश्रू [[???]] ऽइत्य᳘नार्तावि᳘ति तद᳘वीरहणावित्य᳘पापकृतावि᳘ति त᳘द्ब्रह्मचो᳘दनावि᳘ति ब्रह्मचो᳘दनौ हि भ᳘वतः स्वस्ति य᳘जमानस्य गृहा᳘न्गच्छतमि᳘ति य᳘थैनावन्तरा᳘ नाष्ट्रा र᳘क्षाᳫं᳭सि न᳘ हिᳫं᳭स्यु᳘रेव᳘मेत᳘दाह॥  
## १३
(हा᳘) अ᳘थ पश्चा᳘त्परिक्र᳘म्य॥  
(म्या) अपालम्ब᳘मभिप᳘द्याह सो᳘माय क्रीताया᳘नुब्रूही᳘ति सो᳘माय पर्युह्य᳘माणाये᳘ति व्वा᳘ ऽतो यतर᳘था काम᳘येत॥  
## १४
(ता᳘) अ᳘थ व्वाचयति॥  
भद्रो᳘ मे ऽसि प्र᳘च्यवस्व भुवस्पत ऽइ᳘ति भद्रो᳘ ह्यस्यैष [[???]] भ᳘वति त᳘स्मा᳘न्नान्यमा᳘द्रियते᳘ ऽप्यस्य रा᳘जानः सभागा ऽआ᳘गच्छन्ति पू᳘र्व्वो रा᳘ज्ञो ऽभि᳘वदति भद्रो हि भ᳘वति त᳘स्मादाह भद्रो᳘ मे ऽसी᳘ति प्र᳘च्यवस्व भुवस्पत ऽइ᳘ति भु᳘वनाना᳘ᳫं᳘ ह्येष प᳘तिर्वि᳘श्वान्यभि धा᳘मानीत्य᳘ङ्गानि वै व्वि᳘श्वानि धा᳘मान्य᳘ङ्गान्ये᳘वैत᳘द᳘भ्याह मा᳘ त्वा परिपरि᳘णो व्विदन्मा᳘ त्वा परिपन्थि᳘नो व्विदन्मा᳘ त्वा व्वृ᳘का अघाय᳘वो व्विदन्नि᳘ति य᳘थैनमन्तरा᳘ नाष्ट्रा र᳘क्षाᳫं᳭सि न᳘ विन्दे᳘युरेव᳘मेत᳘दाह॥  
## १५
श्येनो᳘ भूत्वा प᳘रापते᳘ति॥  
व्व᳘य ऽए᳘वैनमेत᳘द्भूतं प्र᳘पातयति यद्वा᳘ ऽउग्रं त᳘न्नाष्ट्रा र᳘क्षाᳫंसि᳘ नान्व᳘वयन्त्येतद्वै व्व᳘यसामो᳘जिष्ठं ब᳘लिष्ठं य᳘च्छ्येनस्त᳘मे᳘वैत᳘द्भूतं प्र᳘पातयति यदा᳘ह श्येनो᳘ भूत्वा प᳘रापतेति [[???]]॥  
## १६
(त्य᳘) अ᳘थ श᳘रीरमेवान्व᳘वहन्ति [[???]]॥  
य᳘जमानस्य गृहा᳘न्गच्छ त᳘न्नौ सᳫं᳭स्कृतमि᳘ति ना᳘त्र तिरो᳘हितमिवास्ति॥  
## १७
(स्त्य᳘) अ᳘थ सुब्रह्मण्यामा᳘ह्वयति॥  
य᳘था ये᳘भ्यः पक्ष्यन्त्स्यात्ता᳘न्ब्रूया᳘दित्यहे᳘ वः पक्तास्मी᳘त्येव᳘मे᳘वैत᳘द्देवे᳘भ्यो यज्ञं नि᳘वेदयति सुब्रह्मण्यो᳘ ३ᳫँ᳘ सुब्रह्मण्यो ३ मि᳘ति ब्र᳘ह्म हि᳘ देवा᳘न्प्रच्याव᳘यति त्रिष्कृ᳘त्व ऽआह त्रिवृद्धि᳘ यज्ञः [[???]]॥  
## १८
(ऽ) इन्द्रा᳘गच्छे᳘ति॥  
(ती᳘) इ᳘न्द्रो वै᳘ यज्ञ᳘स्य देव᳘ता त᳘स्मादाहेन्द्रा᳘गच्छे᳘ति ह᳘रिव आ᳘गच्छ मे᳘धातिथेर्मेषवृ᳘षणश्वस्य मेने॥ गौ᳘रावस्कन्दिन्न᳘हल्यायै जारे᳘ति तद्या᳘न्ये᳘वास्य च᳘रणानि तै᳘रे᳘वैनमेतत्प्र᳘मुमोदयिषति॥  
## १९
कौ᳘शिक ब्राह्मण गौ᳘तम ब्रुवाणे᳘ति॥  
श᳘श्वद्धैतदा᳘रुणिना ऽधुनोपज्ञातं [[???]] यद्गौ᳘तम ब्रुवणे᳘ति स य᳘दि काम᳘येत ब्रूया᳘देतद्य᳘द्यु काम᳘येता᳘पि ना᳘द्रियेतेत्यहे [[???]] सुत्यामि᳘ति यावदहे᳘ सु᳘त्या भ᳘वति॥  
## २०
दे᳘वा ब्र᳘ह्माण आ᳘गच्छते᳘ति॥  
त᳘द्देवां᳘श्च ब्राह्मणां᳘श्चाहैतैर्ह्य᳘त्रोभ᳘यैर᳘र्थो भ᳘वति य᳘द्देवै᳘श्च ब्राह्मणैश्च [[???]]॥  
## २१
(श्चा᳘) अ᳘थ प्रतिप्रस्थाता [[???]]॥  
(ता᳘ग्रे) अ᳘ग्रेण शा᳘लामग्नीषोमी᳘येण पशु᳘ना प्रत्यु᳘पतिष्ठते ऽग्नी᳘षो᳘मौ वा᳘ ऽएत᳘मन्तर्ज्जम्भ ऽआ᳘दधाते यो दी᳘क्षत ऽआग्नावैष्णव᳘ᳫं᳘ ह्यदो᳘ दीक्षणी᳘यᳫं᳭ हविर्भ᳘वति यो वै व्वि᳘ष्णुः सो᳘मः स᳘ हविर्वा᳘ ऽएष᳘ देवा᳘नां भवति यो दी᳘क्षते त᳘देनमन्तर्जम्भ ऽआ᳘दधाते त᳘त्पशु᳘ना ऽऽत्मा᳘नं नि᳘ष्क्रीणीते॥  
## २२
तद्धै᳘के॥  
(क ऽ) आहवनी᳘यादु᳘ल्मुकमा᳘हरन्त्यय᳘मग्नि᳘रयᳫं᳭ सो᳘मस्ता᳘भ्याᳫं᳭ सह᳘सद्भ्यां नि᳘ष्क्रेष्यामह ऽइ᳘ति व्व᳘दन्तस्त᳘दु त᳘था न᳘ कुर्याद्य᳘त्र वा᳘ ऽएतौ᳘ क्व [[???]] च त᳘त्स᳘हैव [[???]]॥  
## २३
स वै द्वि᳘रूपो भवति॥  
द्विदेव᳘त्यो हि भ᳘वति देव᳘तयोर᳘समदे कृष्ण᳘सारंगः स्यादि᳘त्याहुरेत᳘द्ध्येनयो रूप᳘तममिवे᳘ति य᳘दि कृष्ण᳘सारङ्गं न᳘ विन्देद᳘थो ऽअ᳘पि लो᳘हितसारङ्गः स्यात्॥  
## २४
(त्त᳘) त᳘स्मिन्वाचयति॥  
न᳘मो मित्र᳘स्य व्व᳘रुणस्य च᳘क्षसे महो᳘ देवा᳘य त᳘दृत᳘ᳫं᳘ सपर्यत। दूरेदृ᳘शे देव᳘जाताय केत᳘वे दिव᳘स्पुत्रा᳘य सू᳘र्याय शᳫं᳭सते᳘ति न᳘म ए᳘वास्मा ऽएत᳘त्करोति मित्रधे᳘यमे᳘वैनेनैत᳘त्कुरुते॥  
## २५
(ते᳘ ऽथा) अ᳘थाध्वर्यु᳘रारो᳘हणं व्वि᳘मुञ्चति॥  
व्व᳘रुणस्योत्त᳘म्भनमसी᳘त्युपस्त᳘म्भनेनो᳘पस्तभ्नाति व्व᳘रुणस्य स्कम्भस᳘र्जनी स्थ इ᳘ति श᳘म्ये ऽउ᳘द्वृहति स यदा᳘ह व्व᳘रुणस्य स्कम्भस᳘र्जनी स्थ इ᳘ति व्वरु᳘ण्यो᳘ ह्येष᳘ ऽएत᳘र्हि भ᳘वति यत्सो᳘मः क्रीतः [[???]]॥  
## २६
(तो᳘ ऽथ) अ᳘थ चत्वा᳘रो राजासन्दीमा᳘ददते॥  
द्वौ वा᳘ ऽअस्मै᳘ मानुषा᳘य रा᳘ज्ञ ऽआ᳘ददाते ऽअ᳘थैतां᳘ चत्वा᳘रो᳘ यो ऽस्य᳘ सकृत्स᳘र्व्वस्ये᳘ष्टे॥  
## २७
(ष्ट ऽ) औ᳘दुम्बरी भवति॥  
(त्य᳘) अ᳘न्नं वा ऽऊ᳘र्गुदुम्ब᳘र ऊ᳘र्जो ऽन्ना᳘द्यस्या᳘वरुद्ध्यै त᳘स्मादौ᳘दुम्बरी भवति॥  
## २८
नाभिदघ्ना᳘ भवति॥  
(त्य᳘) अ᳘त्र वा ऽअ᳘न्नं प्र᳘तितिष्ठन्य᳘न्नᳫं᳭ सो᳘मस्त᳘स्मान्नाभिदघ्ना᳘ भवत्य᳘त्रो ऽएव रे᳘तस आशयो रे᳘तः सो᳘मस्त᳘स्माद᳘त्रदघ्ना᳘ भवति॥  
## २९
ता᳘मभि᳘मृशति॥  
व्व᳘रुणस्य ऽऋतस᳘दन्यसीत्य᳘थ कृष्णाजिनमा᳘स्तृणाति व्व᳘रुणस्य ऽऋतस᳘दनमसीत्य᳘थैनमा᳘सादयति व्व᳘रुणस्य ऽऋतस᳘दनमा᳘सीदे᳘ति स यदा᳘ह व्व᳘रुणस्य ऽऋतस᳘दनमा᳘सीदे᳘ति व्वरु᳘ण्यो᳘ ह्येष᳘ एत᳘र्हि भ᳘वति॥  
## ३०
(त्य᳘) अ᳘थैनᳫँ᳭ शा᳘लां प्र᳘पादयति॥  
स᳘ प्रपाद᳘यन्वाचयति या᳘ ते᳘ धा᳘मानि हवि᳘षा य᳘जन्ति ता᳘ ते व्वि᳘श्वा परिभू᳘रस्तु यज्ञम्।  
गयस्फा᳘नः प्रत᳘रणः सुवीरो᳘ ऽव्वी᳘रहा प्र᳘चरा सोम दु᳘र्यानि᳘ति गृहा वै दु᳘र्या गृहा᳘न्नः शिवः᳘ शान्तो᳘ ऽपापकृत्प्र᳘चरे᳘त्ये᳘वैत᳘दाह॥  
## ३१
(हा᳘ ऽत्र) अ᳘त्र है᳘के॥  
(क ऽ) उदपात्र᳘मुपनि᳘नयन्ति य᳘था रा᳘ज्ञ ऽआ᳘गतायोदक᳘माह᳘रेदेव᳘मेत᳘दि᳘ति व्व᳘दन्तस्त᳘दु त᳘था न᳘ कुर्यान्मानुष᳘ᳫँ᳘ ह ते᳘ यज्ञे᳘ कुर्वन्ति᳘ व्यृद्धं वै त᳘द्यज्ञ᳘स्य य᳘न्मानुषं ने᳘द्व्यृद्धं यज्ञे᳘ कर᳘वाणी᳘ति त᳘स्मा᳘न्नोपनि᳘नयेत्॥  
