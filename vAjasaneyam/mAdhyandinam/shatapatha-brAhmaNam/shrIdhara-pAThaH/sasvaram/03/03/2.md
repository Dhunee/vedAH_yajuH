+++
title = "२"

+++
## ०१
पद᳘ᳫं᳘ समु᳘प्य पाणी ऽअ᳘वनेनिक्ते॥  
तद्य᳘त्पाणी᳘ ऽअवनेनिक्ते व्व᳘ज्रो वा ऽआ᳘ज्यᳫं᳭ रे᳘तः सो᳘मो नेद्व᳘ज्रेणा᳘ज्येन रे᳘तः सो᳘मᳫं᳭ हिन᳘सानी᳘ति त᳘स्मात्पाणी ऽअ᳘वनेनिक्ते॥  
## ०२
(क्ते᳘ ऽथा) अ᳘थास्याᳫं᳭ हि᳘रण्यं बध्नीते॥  
द्वयं वा᳘ ऽइदं न᳘ तृती᳘यमस्ति सत्यं᳘ चैवा᳘नृतं च सत्य᳘मेव᳘ देवा ऽअ᳘नृतं मनु᳘ष्या अग्निरेतसं वै हि᳘रण्यᳫं᳭ सत्ये᳘नाᳫं᳭शू᳘नुपस्पृशा᳘नि सत्ये᳘न सो᳘मं प᳘राहणानी᳘ति त᳘स्माद्वा᳘ ऽअस्याᳫं हि᳘रण्यं बध्नीते॥  
## ०३
(ते᳘ ऽथ) अ᳘थ सम्प्रे᳘ष्यति॥  
सोमोपन᳘हनमा᳘हर सोमपर्याण᳘हनमा᳘हरोष्णी᳘षमा᳘हरे᳘ति स य᳘देव᳘ शोभनं त᳘त्सोमोपन᳘हनᳫं᳭ स्याद्वा᳘सो᳘ ह्यस्यैतद्भ᳘वति[[!!]] शोभ᳘न᳘ᳫं᳘ ह्येत᳘स्य व्वा᳘सः स यो᳘ हैनᳫं᳭ शोभने᳘नोपच᳘रति शो᳘भते हा᳘थ य आ᳘ह य᳘देव किंचे᳘ति य᳘द्धैव किं᳘च भ᳘वति त᳘स्माद्य᳘देव᳘ शोभनं त᳘त्सोमोपन᳘हनᳫं᳭ स्याद्य᳘देव किं᳘च सोमपर्याण᳘हनम्॥  
## ०४
य᳘द्युष्णी᳘षं व्विन्दे᳘त्॥  
(दु) उष्णी᳘षः स्याद्य᳘द्युष्णी᳘षं न व्विन्दे᳘त्सोमपर्याण᳘हनस्यैव᳘ द्व्यङ्गुलं᳘ वा त्र्यङ्गुलं वा᳘ ऽवकृन्तेदुष्णीषभाजन᳘मध्वर्यु᳘र्वा य᳘जमानो वा सोमोपन᳘हनमादत्ते य᳘ एव क᳘श्च सोमपर्याण᳘हनम्॥  
## ०५
(म) अथा᳘ग्रेण रा᳘जानं वि᳘चिन्वन्ति॥  
त᳘दुदकुम्भ᳘ ऽउपनि᳘हितो भवति त᳘द्ब्राह्मण उ᳘पास्ते त᳘दभ्या᳘यन्ति प्रा᳘ञ्चः॥  
## ०६
(स्त᳘) त᳘दाय᳘त्सु व्वाचयति॥  
(त्ये) एष᳘ ते गायत्रो᳘ भाग इ᳘ति मे सो᳘माय ब्रूतादेष᳘ ते त्रै᳘ष्टुभो भाग ऽइ᳘ति मे सो᳘माय ब्रूतादेष᳘ ते जा᳘गतो भाग ऽइ᳘ति मे सो᳘माय ब्रूताच्छन्दोनामाना᳘ᳫँ᳘[[!!]] सा᳘म्राज्यं गच्छे᳘ति मे सो᳘माय ब्रूतादित्ये᳘कं वा᳘ ऽएष᳘ क्रीय᳘माणो ऽभि᳘क्रीयते च्छ᳘न्दसामेव᳘ राज्या᳘य च्छ᳘न्दसाᳫँ᳭ सा᳘म्राज्याय घ्नन्ति वा᳘ ऽएनमेतद्य᳘दभिषुण्व᳘न्ति त᳘मेत᳘दाह च्छ᳘न्दसामेव᳘ त्वा राज्या᳘य क्रीणा᳘मि च्छ᳘न्दसाᳫं᳭ सा᳘म्राज्याय न᳘ व्वधायेत्यथै᳘त्य प्राङु᳘पविशति᳘॥  
## ०७
सो ऽभि᳘मृशति॥  
(त्या) आस्मा᳘को ऽसी᳘ति स्व᳘ ऽइव᳘ ह्यस्यैतद्भ᳘वति[[!!]] यदा᳘गतस्त᳘स्मादाहास्मा᳘को ऽसी᳘ति शुक्र᳘स्ते ग्र᳘ह्य इ᳘ति शुक्रं᳘ᳫँ᳘ ह्यस्माद्ग्र᳘हं[[!!]] ग्रहीष्यन्भ᳘वति व्विचि᳘तस्त्वा व्वि᳘चिन्वन्त्वि᳘ति सर्व्वत्वा᳘यैत᳘दाह॥  
## ०८
(हा᳘) अ᳘त्र है᳘के॥  
तृ᳘णं वा काष्ठं᳘ वा व्वित्त्वा᳘ ऽपास्यन्ति त᳘दु त᳘था न᳘ कुर्यात् क्षत्रं वै सो᳘मो व्वि᳘डन्या ऽओ᳘षधयो᳘ ऽन्नं वै᳘ क्षत्रि᳘यस्य व्विट् स य᳘था ग्रसित᳘मनुहा᳘याच्छि᳘द्य परा᳘स्येदेवं तत्त᳘स्मादभ्येव᳘[[!!]] मृशेद्विचि᳘तस्त्वा व्वि᳘चिन्वन्त्वि᳘ति तद्य᳘ ऽए᳘वास्य व्विचेता᳘रस्त᳘ ऽएनं व्वि᳘चिन्वन्ति॥  
## ०९
(न्त्य᳘) अ᳘थ व्वा᳘सः॥  
(सो) द्वि᳘गुणं वा च᳘तुर्गुणं वा प्रा᳘ग्दशं वो᳘दग्दशं वो᳘पस्तृणाति तद्रा᳘जानं मिमीते स यद्रा᳘जानं मिमीते[[!!]] त᳘स्मान्मा᳘त्रा मनु᳘ष्येषु मा᳘त्रो᳘ यो चा᳘प्यन्या मा᳘त्रा॥  
## १०
सावित्र्या᳘ मिमीते॥  
सविता वै᳘ देवा᳘नां प्रसविता त᳘थो हास्मा ऽएष᳘ सवितृ᳘प्रसूत ऽएव᳘ क्रया᳘य भवति॥  
## ११
(त्य᳘) अ᳘तिच्छन्दसा मिमीते॥  
(त ऽए) एषा वै स᳘र्व्वाणि च्छ᳘न्दाᳫं᳭सि यद᳘तिच्छन्दास्त᳘थो हास्यैष स᳘र्व्वैरेव च्छ᳘न्दोभिर्मितो᳘ भवति त᳘स्माद᳘तिच्छन्दसा मिमीते॥  
## १२
स᳘ मिमीते॥  
(ते ऽभि) अभि त्यं᳘ देव᳘ᳫं᳘ सविता᳘रमो᳘ण्योः कवि᳘क्रतुम᳘र्चामि सत्य᳘सवᳫं᳭ रत्नधा᳘मभि᳘ प्रियं᳘ मतिं᳘ कवि᳘म्॥ ऊर्ध्वा य᳘स्याम᳘तिर्भा ऽअ᳘दिद्युतत्स᳘वीमनि हि᳘रण्यपाणिरमिमीत सुक्र᳘तुः कृपा स्वरि᳘ति[[!!]]॥  
## १३
(त्ये) एत᳘या स᳘र्व्वाभिः॥  
(रे) एत᳘या चतसृ᳘भिरेत᳘या तिसृ᳘भिरेत᳘या द्वा᳘भ्यामेतयै᳘कयैत᳘यैवै᳘कयैत᳘या[[!!]] द्वा᳘भ्यामेत᳘या तिसृ᳘भिरेत᳘या चतसृ᳘भिरेत᳘या स᳘र्व्वाभिः सम᳘स्याञ्जलि᳘ना ऽध्या᳘वपति॥  
## १४
स वा᳘ ऽउदा᳘चं न्या᳘चं मिमीते॥  
स य᳘दुदा᳘चं न्या᳘चं मि᳘मीत ऽइमा᳘ ऽए᳘वैत᳘दङ्गुलीर्नानाजानाः[[!!]] करोति त᳘स्मादिमा ना᳘ना जायन्ते᳘ ऽथ य᳘त्सह स᳘र्व्वाभिर्मि᳘मीते स᳘ᳫं᳘श्लिष्टा इव है᳘वैमा᳘ जायेरंस्त᳘स्माद्वा᳘ ऽउदा᳘चं न्या᳘चं मिमीते॥  
## १५
य᳘द्वे᳘वोदा᳘चं न्या᳘चं मि᳘मीते॥  
(त ऽ) इमा᳘ ऽए᳘वैतन्ना᳘नावीर्याः करोति त᳘स्मादिमा ना᳘नावीर्यास्त᳘स्माद्वा᳘ ऽउदा᳘चं न्या᳘चं मिमीते॥  
## १६
य᳘द्वे᳘वोदा᳘चं न्या᳘चं मि᳘मीते॥  
व्विरा᳘जमे᳘वैत᳘दर्व्वा᳘चीं च प᳘राचीं च युनक्ति प᳘राच्य᳘ह देवे᳘भ्यो यज्ञं व्व᳘हत्यर्व्वा᳘ची मनु᳘ष्यानवति त᳘स्माद्वा ऽउदा᳘चं न्या᳘चं मिमीते॥  
## १७
(ते᳘ ऽथ) अ᳘थ य᳘द्दश कृ᳘त्वो मि᳘मीते॥  
द᳘शाक्षरा वै᳘ विरा᳘ड् वैराजः सो᳘मस्त᳘स्माद्दशकृ᳘त्वो मिमीते॥  
## १८
(ते᳘ ऽथ) अ᳘थ सोमोपन᳘हनस्य समुत्पार्या᳘न्तान्॥  
(नु) उष्णी᳘षेण व्वि᳘ग्रथ्नाति प्रजा᳘भ्यस्त्वे᳘ति प्रजा᳘भ्यो᳘ ह्येनं क्रीणा᳘ति स य᳘दे᳘वेदᳫँ᳭ शि᳘रश्चा᳘ᳫँ᳘सौ चान्तरो᳘पेनितमिव त᳘दे᳘वास्यैत᳘त्करोति॥  
## १९
(त्य᳘) अ᳘थ म᳘ध्ये ऽङ्गु᳘ल्याकाशं᳘ करोति॥  
प्रजा᳘स्त्वानुप्रा᳘णन्त्वि᳘ति तम᳘यतीव वा᳘ ऽएनमेत᳘त्समाय᳘च्छन्नप्राणमिव करोति त᳘स्यैतद᳘त ऽएव᳘ मध्यतः[[!!]] प्राणमु᳘त्सृजति तं त᳘तः प्रा᳘णन्तं प्रजा᳘ ऽअनुप्रा᳘णन्ति त᳘स्मादाह प्रजा᳘स्त्वानुप्रा᳘णन्त्वि᳘ति त᳘ᳫँ᳘सोमविक्रयि᳘णे प्र᳘यच्छत्यथा᳘तः प᳘णनस्यैव[[!!]]॥  
