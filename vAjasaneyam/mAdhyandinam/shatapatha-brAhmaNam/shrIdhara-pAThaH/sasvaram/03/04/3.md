+++
title = "३"

+++
## ०१
आतिथ्येन[[!!]] वै᳘ देवा᳘ इष्ट्वा[[!!]]॥  
ता᳘न्त्सम᳘दविन्दत्ते᳘ तानूनप्त्रैः स᳘मशाम्यंस्त᳘ ऽएत᳘स्य प्रा᳘यश्चित्तिमैच्छन्य᳘द᳘न्यो ऽन्यं᳘ पा᳘पम᳘वदन्ना᳘ह पुरा ऽवभृ᳘थात्पु᳘नर्दीक्षा᳘मवा᳘कल्पयंस्त᳘ ऽएता᳘मवान्तरां᳘ दीक्षा᳘मपश्य᳘न्॥  
## ०२
(श्यंस्ते) ते ऽग्नि᳘नैव त्व᳘चं व्विप᳘ल्याङ्गयन्त॥  
त᳘पो वा᳘ ऽअग्निस्त᳘पो दीक्षा त᳘दवान्तरां᳘ दीक्षामु᳘पायंस्तद्य᳘दवान्तरां᳘ दीक्षा᳘मुपा᳘यँस्त᳘स्मादवान्तरदीक्षा᳘ सन्तरा᳘मङ्गु᳘लीरा᳘ञ्चन्त सन्तरां मे᳘खलां प᳘र्यस्तामे᳘वैनामेत᳘त्सतीं प᳘र्यास्यन्त त᳘थो ऽए᳘वैष᳘ एतद्यद᳘तः प्राची᳘नमव्रत्यं᳘ वा करो᳘त्यव्रत्यं᳘ वा व्व᳘दति त᳘स्यै᳘वैतत्प्रा᳘यश्चित्तिं कुरुते᳘॥  
## ०३
सो ऽग्नि᳘नैव त्व᳘चं व्विप᳘ल्यङ्गयते॥  
त᳘पो वा᳘ ऽअग्निस्त᳘पो दीक्षा त᳘दवान्तरां᳘ दीक्षामु᳘पैति सन्तरा᳘मङ्गु᳘लीर᳘चते सन्तरां मे᳘खलां प᳘र्यस्तामे᳘वैनामेत᳘त्सतीं प᳘र्यस्यते प्रजा᳘मु हैव त᳘द्देवा उ᳘पाय᳘न्॥  
## ०४
(यं᳘स्ते) ते ऽग्नि᳘नैव त्व᳘चं व्विप᳘ल्याङ्गयन्त॥  
(न्ता) अग्निर्व्वै᳘ मिथुन᳘स्य कर्ता᳘ प्रजनयिता त᳘त्प्रजामु᳘पायन्त्सन्तरा᳘मङ्गु᳘लीरा᳘ञ्चन्त सन्तरां मे᳘खलां त᳘त्प्रजा᳘मात्म᳘न्नकुर्व्वत त᳘थो ए᳘वैष᳘ ऽएत᳘त्प्रजा᳘मेवोपैति᳘॥  
## ०५
सो ऽग्नि᳘नैव त्व᳘चं व्विप᳘ल्यङ्गयते॥  
(ते ऽग्नि) अग्निर्व्वै᳘ मिथुन᳘स्य कर्ता᳘ प्रजनयिता त᳘त्प्रजामु᳘पैति सन्तरा᳘मङ्गु᳘लीर᳘चते सन्तरां मे᳘खलां त᳘त्प्रजा᳘मात्म᳘न्कुरुते॥  
## ०६
देवा᳘नामु ह स्म दीक्षिता᳘नाम्॥  
यः᳘ समिद्धारो᳘ वा स्वाध्यायं᳘ वा व्विसृज्य᳘ते त᳘ᳫं᳘ ह स्मे᳘तरस्यैवे᳘तरᳫं᳭ रूपेणे᳘तरस्ये᳘तरमसुररक्षसा᳘नि जिघाᳫं᳭सन्ति ते᳘ ह पापं व्व᳘दन्त ऽउपसमे᳘युरि᳘ति वै मां त्वम᳘चिकीर्षीरि᳘ति माजिघाᳫं᳭सीरि᳘त्यग्नि᳘र्हैव त᳘था᳘ नान्य᳘मुवा᳘दाग्निं त᳘था᳘ नान्यः[[!!]]॥  
## ०७
(स्ते᳘) ते᳘ होचुः॥  
(र᳘) अ᳘पीत्थन्त्वा᳘मग्ने ऽवादिषू३ रि᳘ति᳘ नै᳘वाह᳘मन्यं न मा᳘मन्य इ᳘ति᳘॥  
## ०८
ते ऽविदुः॥  
(र) अयं वै᳘ नो व्वि᳘रक्षस्तमो᳘ ऽस्यैव᳘ रूप᳘मसाम ते᳘न र᳘क्षाᳫं᳭स्यतिमोक्ष्या᳘महे ते᳘न स्वर्गं᳘ लोकᳫं᳭ स᳘मश्नुविष्यामह इ᳘ति᳘ ते ऽग्नि᳘रेव᳘ रूप᳘मभवंस्ते᳘न र᳘क्षाᳫं᳭स्यत्य᳘मुच्यन्त ते᳘न स्वर्गं᳘ लोकᳫं᳭ स᳘माश्नुवत त᳘थो ऽए᳘वैष᳘ ऽएत᳘दग्ने᳘रेव᳘ रूपं᳘ भवति ते᳘न र᳘क्षाᳫं᳭स्यतिमुच्य᳘ते ते᳘न स्वर्गं᳘ लोकᳫं᳭ स᳘मश्नुते स वै᳘ समि᳘धमे᳘वाभ्याद᳘धदवान्तरदीक्षामु᳘पैति॥  
## ०९
स᳘ समि᳘धमभ्या᳘दधाति[[!!]]॥  
(त्य᳘) अ᳘ग्ने व्व्रतपास्त्वे᳘ व्व्रतपा इ᳘त्यग्निर्हि᳘ देवा᳘नां व्व्रत᳘पतिस्त᳘स्मादाहा᳘ग्ने व्व्रतपास्त्वे᳘ व्व्रतपा इ᳘ति या त᳘व तनू᳘रियᳫं᳭ सा म᳘यि[[!!]] यो म᳘म तनू᳘रेषा सा त्व᳘यि॥ सह᳘ नौ व्व्रतपते व्व्रतानी᳘ति त᳘दग्नि᳘ना त्वचं[[!!]] व्विप᳘ल्यङ्गयते᳘ ऽनु मे दीक्षां᳘ दीक्षा᳘पतिर्म᳘न्यताम᳘नुत᳘पस्त᳘पस्पतिरि᳘ति त᳘दवान्तरां᳘ दीक्षामु᳘पैति सन्तरा᳘मङ्गु᳘लीर᳘चते सन्तरां मे᳘खलां प᳘र्यस्तामे᳘वैनामेत᳘त्सतीं प᳘र्य्यस्यते॥  
## १०
(ते᳘ ऽथै) अ᳘थैनम᳘तो म᳘दन्तीभिरु᳘पचरन्ति॥  
त᳘पो वा᳘ अग्निस्त᳘पो म᳘दन्त्यस्त᳘स्मादेनं म᳘दन्तीभिरु᳘पचरन्ति॥  
## ११
(न्त्य᳘) अ᳘थ म᳘दन्तीभिरुपस्पृ᳘श्य॥  
रा᳘जानमा᳘प्याययन्ति तद्यन्म᳘दन्तीरुपस्पृ᳘श्य रा᳘जानमाप्याय᳘यन्ति व्व᳘ज्रो वा आ᳘ज्यᳫं᳭ रे᳘तः सोमो[[!!]] नेद्व᳘ज्रेणा᳘ज्येन रे᳘तः सो᳘मᳫँ᳭ हिन᳘सामे᳘ति त᳘स्मान्म᳘दन्तीरुपस्पृ᳘श्य रा᳘जानमा᳘प्याययन्ति॥  
## १२
त᳘दाहुः॥  
(र्य᳘) य᳘स्मा ऽएत᳘दाप्या᳘यनं क्रियत[[!!]] ऽआतिथ्यᳫँ᳭ सो᳘माय त᳘मेवा᳘ग्र ऽआप्याययेयुर᳘थावान्तरदीक्षाम᳘थ[[!!]] तानूनप्त्राणी᳘ति त᳘दु त᳘था न᳘ कुर्याद्यज्ञ᳘स्य वा᳘ ऽएवं कर्मा᳘त्र वा᳘ ऽएनान्त्सम᳘दविन्दत्ते᳘ सᳫं᳭शम᳘मेव पू᳘र्व्वमुपायन्न᳘थावान्तरदीक्षाम᳘थाप्या᳘यनम्[[!!]]॥  
## १३
तद्य᳘दाप्याय᳘यन्ति॥  
देवो वै सो᳘मो दिवि हि सो᳘मो व्वृत्रो वै सो᳘म आसीत्त᳘स्यैतच्छ᳘रीरं य᳘द्गिर᳘यो यद᳘श्मानस्त᳘दे᳘षो ऽशाना नामौ᳘षधिर्जायत इ᳘ति ह स्माह श्वेत᳘केतुरौ᳘द्दालकिस्ता᳘मेत᳘दात्दृ᳘त्याभि᳘षुण्वन्ति तां᳘ दीक्षोपस᳘द्भिस्तानूनप्त्रैराप्या᳘यनेन सो᳘मं कुर्वन्ती᳘ति त᳘थो ऽए᳘वैनामेष᳘ ऽए᳘त᳘द्दीक्षोपस᳘द्भिस्तानूनप्त्रै᳘राप्या᳘यनेन सो᳘मं करोति॥  
## १४
म᳘धु सारघमि᳘ति वा᳘ आहुः॥  
(र्य) यज्ञो᳘ ह वै म᳘धुसारघम᳘थैत᳘ ऽएव᳘ सर᳘घो मधुकृ᳘तो य᳘दृत्वि᳘जस्तद्य᳘था म᳘धु मधुकृ᳘त ऽआप्याय᳘येयुरेव᳘मे᳘वैत᳘द्यज्ञमा᳘प्याययन्ति॥  
## १५
यज्ञे᳘न वै᳘ देवाः᳘॥  
(०) इमां जि᳘तिं जिग्यु᳘र्यैषामियं जि᳘तिस्ते᳘ होचुः कथं᳘ न इदं᳘ मनु᳘ष्यैरनभ्यारोह्य᳘ᳫं᳘ स्यादि᳘ति ते᳘ यज्ञ᳘स्य र᳘सं धीत्वा य᳘था म᳘धु मधुकृ᳘तो निर्द्ध᳘येयुर्व्विदु᳘ह्य यज्ञं यूपेन[[!!]] योपयित्वा᳘ ति᳘रो ऽभवन्नथ[[!!]] य᳘देनेना᳘योपयंस्त᳘स्माद्यूपो[[!!]] नाम[[!!]]॥  
## १६
तद्वा ऋ᳘षीणाम᳘नुश्रुतमास॥  
ते᳘ यज्ञᳫँ᳭ स᳘मभरन्य᳘था ऽयं᳘ यज्ञः स᳘म्भृत ऽएवं वा[[!!]] ऽएष᳘ यज्ञᳫं᳭ स᳘म्भरति यो दी᳘क्षते व्वाग्वै᳘ यज्ञस्तद्य᳘देवा᳘त्र यज्ञ᳘स्य निर्धीतं[[!!]] यद्वि᳘दुग्धं त᳘दे᳘वैतत्पु᳘नरा᳘प्याययति॥  
## १७
ते वै ष᳘ड्भूत्वा᳘ ऽऽप्याययन्ति॥  
षड्वा᳘ ऋत᳘व ऽऋत᳘व ऽए᳘वैत᳘द्भूत्वा᳘ ऽऽप्याययन्ति॥  
## १८
त ऽआ᳘प्याययन्ति॥  
(न्त्य) अᳫँ᳭शुरᳫँ᳭शुष्टे देव सोमा᳘प्यायतामि᳘ति त᳘दस्याशुं᳘ᳫ᳭मᳫं᳭शुमेवा᳘प्याययन्ती᳘न्द्रायैकधनवि᳘द ऽइती᳘न्द्रो वै᳘ यज्ञ᳘स्य देव᳘ता त᳘स्मादाहे᳘न्द्राये᳘त्येकधनवि᳘द ऽइ᳘ति शत᳘ᳫँ᳘ शतᳫँ᳭ ह स्म वा᳘ एष᳘ देवान्प्रत्ये᳘कैक ऽए᳘वाᳫँ᳭शुरे᳘कधना᳘नाप्यायते[[!!]] द᳘श दश वा तु᳘भ्यमि᳘न्द्रः प्या᳘यतामा त्वमि᳘न्द्राय प्यायस्वेती᳘न्द्रो वै᳘ यज्ञ᳘स्य देव᳘ता सा᳘ यैव᳘ यज्ञ᳘स्य देव᳘ता ता᳘मे᳘वैतदा᳘प्याययत्या त्वमि᳘न्द्राय प्यायस्वे᳘ति त᳘देत᳘स्मिन्नाप्या᳘यनं दधात्या᳘प्याययास्मान्त्स᳘खीन्त्सन्या᳘ मेधये᳘ति स य᳘त्सनो᳘ति तत्त᳘दाह य᳘त्सन्येत्य᳘थ य᳘दनुब्रूते त᳘दु त᳘दाह य᳘न्मेधये᳘ति स्वस्ति᳘ ते देव सोम सुत्या᳘मशीयेत्ये᳘का वा᳘ ऽएते᳘षामाशी᳘र्भवत्यृत्वि᳘जां च य᳘जमानस्य च यज्ञ᳘स्योदृ᳘चं गच्छेमे᳘ति यज्ञ᳘स्योदृ᳘चं गच्छानी᳘त्ये᳘वैत᳘दाह॥  
## १९
(हा᳘) अ᳘थ प्रस्तरे नि᳘ह्नुवते॥  
(त ऽ) उत्तरत᳘उपचारो वै᳘ यज्ञो᳘ ऽथैत᳘द्दक्षि᳘णेवान्वित्याप्याययन्त्यग्निर्वै᳘[[!!]] यज्ञस्त᳘द्यज्ञं᳘ पृष्ठतः᳘ कुर्व्वन्ति त᳘न्मिथ्या᳘ कुर्व्वन्ति देवे᳘भ्य ऽआ᳘वृश्च्यन्ते यज्ञो वै᳘ प्रस्तरस्त᳘द्यज्ञं पु᳘नरा᳘रभन्ते त᳘स्यो हैषा प्रा᳘यश्चित्तिस्त᳘थो हैषामेतन्न᳘ मिथ्या᳘कृतं भ᳘वति न᳘ देवे᳘भ्य आ᳘वृश्च्यन्ते त᳘स्मात्प्रस्तरे नि᳘ह्नुवते॥  
## २०
त᳘दाहुः॥  
(र) अक्ते᳘ निह्नुवीरा ३ न᳘नक्ता ३ इत्य᳘नक्ते हैव नि᳘ह्नुवीरन्न नु प्रह᳘रण᳘ᳫं᳘[[!!]] ह्ये᳘वाक्त᳘स्य॥  
## २१
ते नि᳘ह्नुवते॥  
(त ऽ) ए᳘ष्टा रा᳘यः᳘ प्रेषे भ᳘गाय ऽऋत᳘मृतवादि᳘भ्य इ᳘ति सत्य᳘ᳫँ᳘ सत्यवादि᳘भ्य ऽइ᳘त्यै᳘वैत᳘दाह न᳘मो द्या᳘वापृथिवी᳘भ्यामि᳘ति त᳘दाभ्यां द्या᳘वापृथिवी᳘भ्यां नि᳘ह्नुवते य᳘योरिदᳫँ᳭ स᳘र्वमधि[[!!]]॥  
## २२
(ध्य᳘) अ᳘थाह समुल्लु᳘प्य प्रस्तर᳘म्॥  
(म᳘) अ᳘ग्नीन्म᳘दन्त्यापा ३ इ᳘ति म᳘दन्ती᳘त्यग्नी᳘दाह ता᳘भिरेही᳘त्युप᳘र्य्युपर्य्यग्निम᳘तिहरति स य᳘न्नानुप्रह᳘रत्येते᳘न ह्य᳘त ऊर्द्ध्वान्य᳘हानि प्रचरिष्यन्भ᳘वत्य᳘थ य᳘दुप᳘र्य्युपर्य्यग्नि᳘मतिह᳘रति त᳘दे᳘वास्यानुप्रत्दृतभाजनं᳘ भवति त᳘मग्नी᳘धे प्र᳘यच्छति त᳘मग्नीन्नि᳘दधाति॥  
