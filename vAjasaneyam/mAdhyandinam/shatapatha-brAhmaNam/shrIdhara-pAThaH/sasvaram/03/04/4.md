+++
title = "४"

+++
## ०१
ग्रीवा वै᳘ यज्ञ᳘स्योपस᳘दः शि᳘रः प्रव᳘र्ग्यः॥  
(स्त᳘) त᳘स्माद्य᳘दि प्रव᳘र्ग्यवान्भ᳘वति प्रव᳘र्ग्येण प्रचर्या᳘थोपस᳘द्भिः प्र᳘चरन्ति त᳘द्ग्रीवाः प्र᳘तिदधति॥  
## ०२
तद्याः᳘ पूर्व्वा᳘ह्णे ऽनुवा᳘क्या भ᳘वन्ति॥  
ता᳘ अपराह्णे᳘ या᳘ज्या या᳘ या᳘ज्यास्ता᳘ ऽअनुवा᳘क्यास्तद्व्य᳘तिषजति त᳘स्मादिमा᳘नि ग्रीवा᳘णां प᳘र्व्वाणि व्य᳘तिषक्तानीमान्य᳘स्थीनि॥  
## ०३
देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे ततो᳘ ऽसुरा ऽएषु᳘ लोके᳘षु पु᳘रश्चक्रिरे ऽयस्म᳘यीमे᳘वास्मिँ᳘ल्लोके᳘ रजता᳘मन्त᳘रिक्षे ह᳘रिणीं दिवि [[???]]॥  
## ०४
तद्वै᳘ देवा᳘ ऽअस्पृण्वत᳘॥  
त᳘ ऽएता᳘भिरुपस᳘द्भिरु᳘पासीदंस्तद्य᳘दुपा᳘सीदंस्त᳘स्मादुपस᳘दो ना᳘म ते पु᳘रः प्रा᳘भिन्दन्निमाँ᳘ल्लोकान्प्रा᳘जयंस्त᳘स्मादाहुरुपस᳘दा पु᳘रं जयन्ती᳘ति यद᳘होपा᳘सते ते᳘नेमां᳘ मानुषीं पु᳘रं जयन्ति॥  
## ०५
(न्त्ये) एता᳘भिर्व्वै᳘ देवा᳘ ऽउपस᳘द्भिः॥  
पु᳘रः प्रा᳘भिन्दन्निमाँ᳘ल्लोकान्प्रा᳘जयंस्त᳘थो ऽए᳘वैष᳘ ऽएतन्ना᳘है᳘वास्मा ऽअस्मिँ᳘ल्लोके क᳘श्चन पु᳘रः कुरुत᳘ ऽइमा᳘ने᳘वैत᳘ल्लोका᳘न्प्रभिन᳘त्तीमाँ᳘ल्लोकान्प्र᳘जयति त᳘स्मादुपस᳘द्भिर्यजते॥  
## ०६
ता वा ऽआ᳘ज्यहविषो भवन्ति॥  
व्वज्रो [[???]] वा ऽआ᳘ज्यमेते᳘न वै᳘ दे᳘वा व्व᳘ज्रेणा᳘ज्येन पु᳘रः प्रा᳘भिन्दन्निमाँ᳘ल्लोकान्प्राजयंस्त᳘थो ऽए᳘वैष᳘ ऽएते᳘न व्व᳘ज्रेणा᳘ज्येनेमाँ᳘ल्लोका᳘न्प्रभिन᳘त्तीमाँ᳘ल्लोकान्प्र᳘जयति त᳘स्मादा᳘ज्यहविषो भवन्ति॥  
## ०७
स वा᳘ ऽअष्टौ कृ᳘त्वो जुह्वां᳘ गृह्णाति॥  
चतु᳘रुपभृत्य᳘थो इतर᳘था ऽऽहुश्चतु᳘रेव कृ᳘त्वो जुह्वां᳘ गृह्णीया᳘दष्टौ कृ᳘त्व उपभृती᳘ति॥  
## ०८
स वा᳘ ऽअष्टा᳘वेव कृ᳘त्वो जुह्वां᳘ गृह्णा᳘ति॥  
चतु᳘रुपभृ᳘ति तद्व᳘ज्रमभि᳘भारं करोति ते᳘न व्व᳘ज्रेणाभि᳘भारेणेमाँ᳘ल्लोका᳘न्प्रभिन᳘त्तीमाँ᳘ल्लोकान्प्र᳘जयति॥  
## ०९
(त्य) अग्नीषो᳘मौ वै᳘ देवा᳘नाᳫं᳭सयु᳘जौ॥  
ता᳘भ्याᳫँ᳭ सार्द्धं᳘ गृह्णा᳘ति व्वि᳘ष्णव ऽएकाकि᳘ने ऽन्यतर᳘मे᳘वाघारमा᳘घारयति य᳘ᳫं᳘ स्रुवे᳘ण प्र᳘तिक्रामति वा ऽउ᳘त्तर᳘माघा᳘रमाघार्याभि᳘जित्या ऽअभि᳘जयानी᳘ति [[???]] त᳘स्मादन्यतर᳘मे᳘वाघारमा᳘घारयति य᳘ᳫं᳘ स्रुवेण [[???]]॥  
## १०
(णा) अथाश्रा᳘व्य न हो᳘तारं प्र᳘वृणीते॥  
सी᳘द होतरि᳘त्ये᳘वाहो᳘पविशति हो᳘ता होतृष᳘दन ऽउपवि᳘श्य प्र᳘सौति प्र᳘सूतो ऽध्वर्युः स्रु᳘चावा᳘दत्ते॥  
## ११
स᳘ आहातिक्रा᳘मन्नग्नये᳘ ऽनुब्रूही᳘ति॥  
(त्या) आश्रा᳘व्याहाग्निं᳘ यजे᳘ति व्व᳘षट्कृते जुहोति॥  
## १२
(त्य᳘) अ᳘थाह सो᳘माया᳘नुब्रूही᳘ति॥  
(त्या) आश्रा᳘व्याह सो᳘मं यजे᳘ति व्व᳘षट्कृते जुहोति॥  
## १३
(त्य᳘) अ᳘थ य᳘दुपभृत्या᳘ज्यं भ᳘वति॥  
त᳘त्समान᳘यमान आह व्वि᳘ष्णवे᳘ ऽनुब्रूही᳘त्याश्रा᳘व्याह व्वि᳘ष्णुं यजे᳘ति व्व᳘षट्कृते जुहोति॥  
## १४
स य᳘त्समान᳘त्र ति᳘ष्ठञ्जुहो᳘ति॥  
न य᳘थेदं᳘ प्रच᳘रन्त्सञ्च᳘रत्यभि᳘जित्या ऽअभि᳘जयानीत्य᳘थ य᳘देता᳘ देव᳘ता य᳘जति व्व᳘ज्रमे᳘वैतत्स᳘ᳫं᳘स्करोत्यग्निम᳘नीकᳫँ᳭ सो᳘मᳫँ᳭ शल्यं वि᳘ष्णुं कु᳘ल्मलम्॥  
## १५
(ᳫँ᳭) संव्वत्सरो हि व्व᳘ज्रः॥  
(ज्रो ऽग्नि) अग्निर्वा ऽअ᳘हः सो᳘मो रा᳘त्रिर᳘थ यद᳘न्तरेण तद्वि᳘ष्णुरेतद्वै᳘ परिप्ल᳘वमानᳫं᳭ संव्वत्सरं᳘ करोति॥  
## १६
संवत्सरो व्व᳘ज्रः॥  
(ऽ) एते᳘न वै᳘ देवाः᳘ संव्वत्सरे᳘ण व्व᳘ज्रेण पु᳘रः प्रा᳘भिन्दन्निमाँ᳘ल्लोकान्प्रा᳘जयंस्त᳘थो ऽए᳘वैष᳘ एते᳘न संव्वत्सरे᳘ण व्व᳘ज्रेणेमाँ᳘ल्लोका᳘न्प्रभिन᳘त्तीमाँ᳘ल्लोकान्प्र᳘जयति त᳘स्मादेता᳘ देव᳘ता यजति॥  
## १७
स वै᳘ तिस्र᳘ ऽउपस᳘द ऽउ᳘पेयात्॥  
(त्त्र᳘) त्र᳘यो वा᳘ ऽऋत᳘वः संव्वत्सर᳘स्य संव्वत्सर᳘स्यै᳘वैत᳘द्रूपं᳘ क्रिय᳘ते संव्वत्सर᳘मे᳘वैतत्स᳘ᳫं᳘स्करोति द्विरे᳘कया प्रच᳘रति द्विरेकया [[???]]॥  
## १८
ताः षट् स᳘म्पद्यन्ते॥  
षड्वा᳘ ऽऋत᳘वः संव्वत्सर᳘स्य संव्वत्सर᳘स्यै᳘वैत᳘द्रूपं᳘ क्रिय᳘ते संव्वत्सर᳘मे᳘वैतत्स᳘ᳫं᳘स्करोति॥  
## १९
य᳘द्यु द्वा᳘दशोपस᳘द ऽउपेयाद् [[???]]॥  
(द्द्वा᳘) द्वा᳘दश वै मा᳘साः संव्वत्सर᳘स्य संव्वत्सर᳘स्यै᳘वैत᳘द्रूपं᳘ क्रिय᳘ते संव्वत्सर᳘मे᳘वैतत्स᳘ᳫं᳘स्करोति द्विरे᳘कया प्रच᳘रति द्विरे᳘कया॥  
## २०
ताश्च᳘तुर्विᳫँ᳭शतिः स᳘म्पद्यन्ते॥  
च᳘तुर्विᳫँ᳭शतिर्वै संव्वत्सर᳘स्यार्द्धमासाः᳘ संव्वत्सर᳘स्यै᳘वैत᳘द्रूपं᳘ क्रिय᳘ते संव्वत्सर᳘मे᳘वैतत्स᳘ᳫँ᳘स्करोति॥  
## २१
स य᳘त्साय᳘म्प्रातः प्रच᳘रति॥  
त᳘था᳘ ह्येव᳘ सम्प᳘त्सम्प᳘द्यते स य᳘त्पूर्वाह्णे᳘ प्रच᳘रति त᳘ज्जयत्य᳘थ य᳘दपराह्णे᳘ प्रच᳘रति सु᳘जितमसदित्य᳘थ य᳘ज्जुहो᳘तीदं वै पु᳘रं युद्ध्यन्ति तां᳘ जित्वा स्वा᳘ᳫं᳘ सतीं प्र᳘पद्यन्ते॥  
## २२
स य᳘त्प्रच᳘रति॥ 
त᳘द्युध्यत्य᳘थ य᳘त्सन्ति᳘ष्ठते त᳘ज्जयत्य᳘थ य᳘ज्जुहो᳘ति स्वा᳘मे᳘वैत᳘त्सतीं प्र᳘पद्यते॥  
## २३
स᳘ जुहोति॥  
य᳘या द्विरे᳘कस्या᳘ह्नः प्रचरिष्यन्भ᳘वति या᳘ ते ऽअग्ने ऽयःशया᳘ तनूर्व्व᳘र्षिष्ठा गह्वरेष्ठा [[???]]॥ उग्रं व्व᳘चो अ᳘पावधीत्त्वेषं व्व᳘चो अ᳘पावधीत्स्वाहे᳘त्येव᳘ᳫँ᳘रूपा हि सा᳘ ऽऽसीदयस्म᳘यी हि सा᳘ ऽऽसीत्॥  
## २४
(द᳘) अ᳘थ जुहोति॥  
य᳘या द्विरे᳘कस्या᳘ह्नः प्रचरिष्यन्भ᳘वति या᳘ ते ऽअग्ने रजःशया᳘ तनूर्व्व᳘र्षिष्ठा गह्वरेष्ठा [[???]]॥ उग्रं व्व᳘चो ऽअ᳘पावधीत्त्वेषं व्व᳘चो ऽअ᳘पावधीत्स्वाहे᳘त्येव᳘ᳫँ᳘रूपा हि सा᳘ ऽऽसीद्रजता हि सा᳘ ऽऽसीत्॥  
## २५
(द᳘) अ᳘थ जुहोति॥  
य᳘या द्विरे᳘कस्या᳘ह्नः [[???]] प्रचरिष्यन्भ᳘वति या᳘ ते ऽअग्ने हरिशया᳘ तनूर्व्व᳘र्षिष्ठा गह्वरेष्ठा। उग्रं व्व᳘चो ऽअ᳘पावधीत्त्वेषं व्व᳘चो ऽअ᳘पावधीत्स्वाहे᳘त्येव᳘ᳫँ᳘रूपा हि सा᳘ ऽऽसीद्ध᳘रिणी हि सा᳘ ऽऽसीद्य᳘द्यु द्वा᳘दशोपस᳘द ऽउपेया᳘च्चतुरहमे᳘कया प्रच᳘रेच्चतुरहमे᳘कया॥  
## २६
(या ऽथा᳘) अथा᳘तो व्व्रतोपस᳘दामेव᳘॥  
पर᳘उर्वीर्व्वा᳘ अन्या᳘ ऽउपस᳘दः प᳘रो ऽह्वीरन्याः स या᳘सामे᳘क प्रथमाहं दोग्ध्य᳘थ द्वाव᳘थ त्रींस्ताः᳘ पर᳘उर्वीर᳘थ या᳘सां त्री᳘न्प्रथमाहं दोग्ध्य᳘थ द्वावथै᳘कं ताः᳘ प᳘रो ऽह्वीर्या वै᳘ प᳘रो ऽह्वीस्ताः᳘ पर᳘उर्व्वीर्याः᳘ पर᳘उर्व्वीस्ताः᳘ प᳘रो ऽह्वीः॥  
## २७
(स्त᳘) त᳘पसा वै᳘ लोकं᳘ जयन्ति॥  
त᳘दस्यैत᳘त्परः᳘पर एव व्व᳘रीयस्त᳘पो भवति परः᳘परः श्रे᳘याᳫँ᳭सं लोकं᳘ जयति व्व᳘सीयानु है᳘वास्मिँ᳘ल्लोके᳘ भवति य᳘ एवं विद्वा᳘न्प᳘रो ऽह्वीरुपस᳘द ऽउपै᳘ति त᳘स्मादु प᳘रो ऽह्वीरे᳘वोपस᳘द ऽउ᳘पेयाद्य᳘द्यु द्वा᳘दशोपस᳘द ऽउपेयात्त्रीं᳘श्चतुरहं᳘ दोह᳘येद्द्वौ᳘ चतुरहमे᳘कं चतुरहम् [[???]]॥  
