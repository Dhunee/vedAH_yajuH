+++
title = "१"

+++
## ०१
तद्य᳘ ऽएष᳘ पूर्वा᳘र्द्ध्यो व्व᳘र्षिष्ठः स्थूणाराजो भ᳘वति॥  
त᳘स्मात्प्राङ्प्र᳘क्रामति त्री᳘न्विक्रमांस्त᳘च्छङ्कुं नि᳘हन्ति᳘ सो ऽन्तः᳘पातः[[!!]]॥  
## ०२
(स्त᳘) त᳘स्मान्मध्यमा᳘च्छङ्कोः᳘॥  
(र्द) दक्षिणा प᳘ञ्चदश व्विक्रमान्प्र᳘क्रामति त᳘च्छङ्कुं नि᳘हन्ति सा द᳘क्षिणा श्रो᳘णिः॥  
## ०३
(स्त᳘) त᳘स्मान्मध्यमा᳘च्छङ्कोः᳘॥  
(रु᳘) उ᳘दङ्प᳘ञ्चदश व्विक्रमान्प्र᳘क्रामति त᳘च्छङ्कुं नि᳘हन्ति सो᳘त्तरा श्रो᳘णिः॥  
## ०४
(स्त᳘) त᳘स्मान्मध्यमा᳘च्छङ्कोः᳘॥    
प्राङ्ष᳘ट्त्रिᳫँ᳭शतं व्विक्रमान्प्र᳘क्रामति त᳘च्छङ्कुं[[!!]] नि᳘हन्ति स᳘ पूर्वार्धः[[!!]]॥  
## ०५
(स्त᳘) त᳘स्मान्मध्यमा᳘च्छङ्कोः᳘॥  
(र्द) दक्षिणा द्वा᳘दश व्विक्रमान्प्र᳘क्रामति त᳘च्छङ्कुं नि᳘हन्ति स द᳘क्षिणो᳘ ऽᳫं᳘सः॥  
## ०६
(स्त᳘) त᳘स्मान्मध्यमा᳘च्छङ्कोः᳘॥    
(रु᳘) उ᳘दङ्द्वा᳘दश व्विक्रमान्प्र᳘क्रामति त᳘च्छङ्कुं नि᳘हन्ति स उ᳘त्तरो᳘ ऽᳫं᳘स ऽएषा मा᳘त्रा व्वे᳘देः॥  
## ०७
(र᳘) अ᳘थ य᳘त्त्रिᳫं᳭श᳘द्विक्रमा पश्चाद्भ᳘वति॥  
त्रिᳫं᳭श᳘दक्षरा वै᳘ व्विरा᳘ड् विरा᳘जा वै᳘ देवा᳘ ऽअस्मिँ᳘ल्लोके प्र᳘त्यतिष्ठंस्त᳘थो ऽए᳘वैष᳘ ऽएत᳘द्विरा᳘जै᳘वास्मिँ᳘ल्लोके प्र᳘तितिष्ठति॥  
## ०८
(त्य᳘) अ᳘थो ऽअ᳘पि त्र᳘यस्त्रिᳫं᳭शत्स्युः॥  
(स्त्र᳘) त्र᳘यस्त्रिᳫं᳭शदक्षरा वै᳘ व्विरा᳘ट्त᳘द्विरा᳘जै᳘वास्मिँ᳘ल्लोके प्र᳘तितिष्ठति॥  
## ०९
(त्य᳘) अ᳘थ यत्ष᳘ट्त्रिᳫं᳭शद्विक्रमा प्रा᳘ची भ᳘वति॥  
ष᳘ट्त्रिᳫं᳭शदक्षरा वै᳘ बृहती᳘ बृहत्या वै᳘ देवाः᳘ स्वर्गं᳘ लोकᳫं᳭ स᳘माश्नुवत᳘ त᳘थो ऽए᳘वैष᳘ ऽएत᳘द् बृह᳘त्यैव᳘ स्वर्गं᳘ लोकᳫं᳭ स᳘मश्नुते᳘ सो ऽस्य दि᳘व्याहवनी᳘यो भवति॥  
## १०
(त्य᳘) अ᳘थ यच्च᳘तुर्विᳫं᳭शतिविक्रमा पुर᳘स्ताद्भ᳘वति॥  
च᳘तुर्विᳫं᳭शत्यक्षरा वै᳘ गायत्री᳘ पूर्व्वार्द्धो वै᳘ यज्ञ᳘स्य गायत्री᳘ पूर्व्वार्द्ध᳘ ऽएष᳘ यज्ञ᳘स्य त᳘स्माच्च᳘तुर्विᳫं᳭शतिविक्रमा पुर᳘स्ताद्भवत्येषा मा᳘त्रा व्वे᳘देः॥  
## ११
(र᳘) अ᳘थ य᳘त्पश्चाद्व᳘रीयसी भ᳘वति॥  
पश्चाद्व᳘रीयसी पृथु᳘श्रोणिरि᳘ति वै यो᳘षां प्र᳘शᳫं᳭सन्ति य᳘द्वेव᳘ पश्चाद्व᳘रीयसी भ᳘वति पश्चा᳘दे᳘वैतद्व᳘रीयः प्रज᳘ननं करोति त᳘स्मात्पश्चाद्व᳘रीयसः प्रज᳘ननादिमाः᳘ प्रजाः प्र᳘जायन्ते॥  
## १२
ना᳘सिका ह वा᳘ ऽएषा᳘ यज्ञ᳘स्य य᳘दुत्तरवेदिः[[!!]]॥  
(र᳘) अ᳘थ य᳘देनामु᳘त्तरां व्वे᳘देरुपकिर᳘ति त᳘स्मादुत्तरवेदिर्ना᳘म॥  
## १३
द्व᳘य्यो ह वा᳘ ऽइदम᳘ग्रे प्रजा᳘ आसुः॥  
(रा) आदित्या᳘श्चैवा᳘ङ्गिरसश्च ततो᳘ ऽङ्गिरसः पू᳘र्व्वे यज्ञᳫं᳭ स᳘मभरंस्ते᳘ यज्ञ᳘ᳫं᳘ सम्भृ᳘त्योचुरग्नि᳘मिमां᳘ नः श्वःसुत्या᳘मा᳘दित्ये᳘भ्यः प्र᳘ब्रूह्यने᳘न नो यज्ञे᳘न याजयतेति[[!!]]॥  
## १४
ते᳘ हादित्या᳘ ऽऊचुः॥  
(रु᳘) उ᳘पजानीत य᳘था वा ऽस्मा᳘नेवा᳘ङ्गिरसो याज᳘यान्न᳘ व्वयम᳘ङ्गिरस इ᳘ति॥  
## १५
ते᳘ होचुः॥  
(र्न) न वा᳘ ऽअन्ये᳘न यज्ञा᳘दपक्र᳘मणमस्त्य᳘न्तरामेव᳘ सुत्यां᳘ ध्रियामहा ऽइ᳘ति ते᳘ यज्ञᳫं᳭ स᳘ञ्जह्रुस्ते᳘ यज्ञ᳘ᳫं᳘ सम्भृ᳘त्योचुः श्वःसुत्यां वै त्व᳘मस्म᳘भ्यमग्ने प्रा᳘वोचो᳘ ऽथ व्वय᳘मद्य सुत्या᳘मेव तु᳘भ्यं प्र᳘ब्रूमो᳘ ऽङ्गिरोभ्यश्च ते᳘षां नस्त्वᳫं᳭ हो᳘ता ऽसी᳘ति᳘॥  
## १६
ते ऽन्य᳘मेव᳘ प्रतिप्र᳘जिघ्युः॥  
(र᳘) अ᳘ङ्गिरसो᳘ ऽच्छ ते हाप्य᳘ङ्गिरसो ऽग्न᳘ये ऽन्वाग᳘त्य चुक्रुधु᳘रिव कथं नु᳘ नो दूतश्च᳘रन्न᳘ प्रत्या᳘दृथा ऽइ᳘ति॥  
## १७
स᳘ होवाच॥  
(चा) अनिन्द्या वै᳘ मा ऽवृषत᳘ सो ऽनिन्द्यै᳘र्व्वृतो᳘ नाशकम᳘पक्रमितुमि᳘ति त᳘स्मादु हानिन्द्य᳘स्य व्वृतो ना᳘पक्रामेत्त᳘ ऽएते᳘न सद्यःक्रिया᳘ ऽङ्गिरस ऽआदित्या᳘नयाजयन्त्स᳘ सद्यःक्रीः[[!!]]॥  
## १८
(स्ते᳘) ते᳘भ्यो व्वा᳘चं द᳘क्षिणामा᳘नयन्॥  
(यंस्तां) तां न प्र᳘त्यगृह्णन्हास्या᳘महे य᳘दि प्रतिग्रहीष्या᳘म ऽइ᳘ति त᳘दु त᳘द्यज्ञ᳘स्य क᳘र्म्म न᳘ व्यमुच्यत[[!!]] य᳘द्दाक्षिणमा᳘सीत्॥  
## १९
(द᳘) अ᳘थैभ्यः सू᳘र्यं द᳘क्षिणामा᳘नयन्॥  
(यंस्तं) तं प्र᳘त्यगृह्णंस्त᳘स्मादु ह स्माहुर᳘ङ्गिरसो व्वयं वा ऽआ᳘र्त्विजीनाः स्मो᳘ व्वयं᳘ दक्षिणी᳘या ऽअ᳘पि वा᳘ ऽअस्मा᳘भिरेष प्र᳘तिगृहीतो य᳘ ऽएष त᳘पती᳘ति त᳘स्मात्सद्यःक्रियो᳘ ऽश्वः श्वेतो द᳘क्षिणा॥  
## २०
त᳘स्य रुक्मः᳘ पुर᳘स्ताद्भवति॥  
त᳘देत᳘स्य रूपं᳘ क्रिय᳘ते य[[!!]] एष त᳘पति य᳘द्यश्वᳫँ᳭ श्वेतं न᳘ विन्देद᳘पि गौ᳘रेव᳘ श्वेतः[[!!]] स्यात्त᳘स्य रुक्मः᳘ पुर᳘स्ताद्भवति त᳘देत᳘स्य रूपं᳘ क्रियते य᳘ ऽएष त᳘पति॥  
## २१
ते᳘भ्यो ह व्वा᳘क् चुक्रोध॥  
के᳘न म᳘देष श्रे᳘यान्ब᳘न्धुना ३ केना ३ य᳘देतं᳘ प्रत्य᳘ग्रहीष्ट न मामि᳘ति सा᳘ हैभ्यो᳘ ऽपचक्राम᳘ सोभ᳘यान᳘न्तरेण देवासुरान्त्सं᳘यत्तान्त्सिᳫँ᳭ही᳘ भू᳘त्वा ऽऽद᳘दाना चचार तामु᳘पैव᳘ देवा ऽअ᳘मन्त्रयन्तोपा᳘सुरा अग्नि᳘रेव᳘ देवा᳘नां दूत ऽआ᳘स सह᳘रक्षा ऽइ᳘त्यसुररक्षसम᳘सुराणाम्॥  
## २२
(ᳫँ᳭) सा᳘ देवा᳘नुपावर्त्स्य᳘न्त्युवाच॥  
य᳘द्वा ऽउपाव᳘र्तेय किं᳘ मे त᳘तः स्यादि᳘ति पू᳘र्व्वामेव᳘ त्वा ऽग्नेरा᳘हुतिः प्रा᳘प्स्यतीत्य᳘थ हैषा᳘ देवा᳘नुवाच याम् म᳘या का᳘ञ्चाशि᳘षमाशासिष्य᳘ध्वे सा᳘ वः स᳘र्व्वा स᳘मर्द्धिष्यत इ᳘ति᳘ सैवं᳘ देवा᳘नुपा᳘ववर्त॥  
## २३
स य᳘द्धार्य᳘माणे ऽग्नौ᳘॥  
(ग्ना ऽउ) उत्तरवेदिं᳘ व्याघार᳘यति य᳘दे᳘वैनामदो᳘ देवा ऽअ᳘ब्रुवन्पू᳘र्व्वां त्वा ऽग्नेरा᳘हुतिः प्रा᳘प्स्यती᳘ति त᳘दे᳘वैनामेतत्पू᳘र्व्वामग्नेरा᳘हुतिः प्रा᳘प्नोति वा᳘ग्घ्येषा᳘ निदा᳘नेना᳘थ य᳘दुत्तरवेदि᳘मुपकिर᳘ति यज्ञ᳘स्यैव᳘ सर्व्वत्वा᳘य व्वाग्घि᳘ यज्ञो᳘ व्वा᳘गु᳘ ह्येषा॥  
## २४
तां वै᳘ युगशम्ये᳘न व्वि᳘मिमीते॥  
युगे᳘न य᳘त्र ह᳘रन्ति श᳘म्यया य᳘तो ह᳘रन्ति युगशम्ये᳘न वै यो᳘ग्यं युञ्जन्ति सा य᳘दे᳘वादः᳘ सिᳫँ᳭ही᳘ भूत्वा᳘ शान्तेवा᳘चरत्त᳘दे᳘वैनामेत᳘द्यज्ञे᳘ युनक्ति॥  
## २५
त᳘स्मान्निवृत्तदक्षिणां न प्र᳘तिगृह्णीयात्॥  
(त्सि) सिᳫँ᳭ही᳘ हैनं भूत्वा᳘ क्षिणोति᳘ नो हामा᳘ कुर्वीत सिᳫँ᳭ही᳘ है᳘वैनं भूत्वा᳘ क्षिणोति᳘ नो हान्य᳘स्मै दद्याद्यज्ञं त᳘दन्य᳘त्रात्म᳘नः कुर्वीत᳘ तस्मा᳘द्यो ऽस्या᳘पि[[!!]] पाप᳘ ऽइव समान᳘बन्धुः स्यात्त᳘स्मा ऽएनां दद्यात्स यद्द᳘दाति त᳘देनᳫँ᳭ सिᳫँ᳭ही᳘ भूत्वा न᳘ क्षिणोति य᳘दु समान᳘बन्धवे द᳘दाति त᳘दु᳘ नान्य᳘त्रात्म᳘नः कुरुत ऽए᳘षो निवृत्तदक्षिणा᳘यै प्रतिष्ठा॥  
## २६
(ष्ठा᳘ ऽथ᳘) अ᳘थ शम्याञ्च[[!!]] स्फ्यञ्चा᳘दत्ते॥  
तद्य᳘ ऽएष᳘ पूर्व्वा᳘र्द्ध्य ऽउत्तरा᳘र्द्ध्यः शङ्कुर्भ᳘वति त᳘स्मात्प्र᳘त्यङ्प्रक्रामति[[!!]] त्री᳘न्विक्रमांस्तच्चा᳘त्वालं प᳘रिलिखति सा चा᳘त्वालस्य मा᳘त्रा ना᳘त्र मा᳘त्रा ऽस्ति य᳘त्रैव᳘ स्वयं म᳘नसा म᳘न्येता᳘ग्रेणोत्करं तच्चा᳘त्वालं प᳘रिलिखेत्॥  
## २७
(त्स᳘) स᳘ व्वेद्यन्तात्[[!!]]॥  
(दु᳘) उ᳘दीचीᳫं᳭ श᳘म्यां नि᳘दधाति स प᳘रिलिखति तप्ता᳘यनी मे ऽसी᳘तीमा᳘मे᳘वैत᳘दाहास्याᳫँ᳭ हि᳘ तप्त एति[[!!]]॥  
## २८
(त्य᳘) अ᳘थ पुर᳘स्तात्॥  
(दु᳘) उ᳘दीचीᳫं᳭ श᳘म्यां नि᳘दधाति स प᳘रिलिखति व्वित्ता᳘यनी मे ऽसी᳘तीमा᳘मे᳘वैत᳘दाहास्याᳫं᳭ हि᳘ व्विविदान एति[[!!]]॥  
## २९
(त्य᳘) अ᳘थानुवेद्यन्तम्[[!!]]॥  
(म्प्रा᳘) प्रा᳘चीᳫं᳭ श᳘म्यां नि᳘दधाति स प᳘रिलिखत्य᳘वतान्मा नाथितादि᳘तीमा᳘मे᳘वैत᳘दाह य᳘त्र ना᳘थै त᳘न्मा ऽवतादिति[[!!]]॥  
## ३०
(त्य᳘) अ᳘थोत्तरतः॥  
प्रा᳘चीᳫं᳭ श᳘म्यां नि᳘दधाति स प᳘रिलिखत्य᳘वतान्मा व्यथितादि᳘तीमा᳘मे᳘वैत᳘दाह य᳘त्र व्य᳘थै त᳘न्मा ऽवतादिति[[!!]]॥  
## ३१
(त्य᳘) अ᳘थ हरति॥  
य᳘त्र ह᳘रति त᳘दग्नीदु᳘पसीदति स वा᳘ ऽअग्नीना᳘मेव ना᳘मानि गृह्णन्हरति[[!!]] यान्वा᳘ ऽअमू᳘न्देवा ऽअ᳘ग्रे ऽग्नी᳘न्होत्रा᳘य प्रा᳘वृणत ते प्रा᳘धन्वंस्त᳘ ऽइमा᳘ ऽएव᳘ पृथिवीरु᳘पासर्पन्निमाम᳘हैव द्वे᳘ ऽअस्याः प᳘रे ते᳘नै᳘वैत᳘न्निदा᳘नेन हरति॥  
## ३२
स प्र᳘हरति॥ 
व्विदे᳘दग्निर्न᳘भो नामा᳘ग्ने ऽअङ्गिर ऽआ᳘युना नाम्नेही᳘ति स यत्प्रा᳘धन्वंस्तदा᳘युर्दधाति तत्स᳘मीरयति᳘ यो ऽस्यां᳘ पृथिव्यामसी᳘ति᳘ यो ऽस्यां᳘ पृथिव्यामसी᳘ति त्दृत्वा नि᳘दधाति यत्ते᳘ ऽनाधृष्टं ना᳘म यज्ञि᳘यं ते᳘न त्वा᳘ ऽऽदध इ᳘ति यत्ते᳘ ऽनाधृष्टᳫं र᳘क्षोभिर्ना᳘म यज्ञि᳘यं ते᳘न त्वा᳘ ऽऽदध ऽइ᳘त्ये᳘वैत᳘दाहा᳘नु त्वा देव᳘वीतय ऽइ᳘ति चतुर्थ᳘ᳫं᳘ हरति देवे᳘भ्यस्त्वाजु᳘ष्टाᳫं हरामी᳘त्ये᳘वैत᳘दाह तां वै च᳘तुःस्रक्तेश्चा᳘त्वालाद्धरति च᳘तस्रो वै दि᳘शः स᳘र्व्वाभ्य ऽए᳘वैनामेत᳘द्दिग्भ्यो᳘ हरति॥  
## ३३
(त्य᳘) अ᳘थानु᳘ व्यूहति॥  
सि᳘ᳫं᳘ह्यसि[[!!]] सपत्नसाही᳘ देवे᳘भ्यः कल्पस्वे᳘ति सा य᳘दे᳘वादः᳘ सिᳫं᳭ही᳘ भूत्वा᳘ शान्तेवा᳘चरत्त᳘दे᳘वैनामेत᳘दाह सि᳘ᳫं᳘ह्यसी᳘ति सपत्नसाही᳘ति त्व᳘या व्वय᳘ᳫं᳘ सप᳘त्नान्पा᳘पीयसः क्रियास्मे᳘त्ये᳘वैत᳘दाह देवे᳘भ्यः कल्पस्वे᳘ति यो᳘षा वा᳘ ऽउत्तरवेदिस्ता᳘मे᳘वैत᳘द्देवे᳘भ्यः कल्पयति॥  
## ३४
तां वै᳘ युगमात्रीं᳘ वा सर्व्व᳘तः करो᳘ति॥  
य᳘जमानस्य वा द᳘शदश पदा᳘नि द᳘शाक्षरा वै᳘ व्विराड्वाग्वै᳘ व्विराड्वा᳘ग्यज्ञो म᳘ध्ये नाभिका᳘मिव करोति समानत्रा᳘सीनो व्या᳘घारयाणी᳘ति॥  
## ३५
ता᳘मद्भि᳘र᳘भ्युक्षति॥  
सा᳘ य᳘देवादः᳘ सिᳫं᳭ही᳘ भू᳘त्वा᳘ शान्तेवा᳘चरच्छा᳘न्तिरा᳘पस्ता᳘मद्भिः᳘ शमयति यो᳘षा वा᳘ ऽउत्तरवेदिस्ता᳘मे᳘वैत᳘द्देवे᳘भ्यो हिन्वति त᳘स्मादद्भि᳘र᳘भ्युक्षति᳘॥  
## ३६
सो᳘ ऽभ्युक्षति॥  
सि᳘ᳫं᳘ह्यसि [[????]] सपत्नसाही᳘ देवे᳘भ्यः शुन्धस्वेत्य᳘थ सि᳘कताभिरनुवि᳘किरत्यलङ्कारो᳘ न्वेव सि᳘कता भ्रा᳘जन्त ऽइव हि सि᳘कता ऽअग्नेर्वा ऽएत᳘द्वैश्वानर᳘स्य[[!!]] भ᳘स्म यत्सि᳘कता ऽअग्निं वा᳘ ऽअस्यामाधास्य᳘न्भवति त᳘थो हैनामग्निर्न᳘ हिनस्ति त᳘स्मात्सि᳘कताभिरनुवि᳘किरति᳘ सो ऽनुवि᳘किरति सि᳘ᳫं᳘ह्यसि [[????]]  सपत्नसाही᳘ देवे᳘भ्यः शुम्भस्वेत्य᳘थैनां छादयति᳘ सा᳘ च्छ᳘न्नैताᳫँ᳭ रा᳘त्रिं व्वसति॥  
