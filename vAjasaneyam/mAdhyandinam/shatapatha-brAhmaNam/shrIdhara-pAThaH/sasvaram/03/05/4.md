+++
title = "४"

+++
## ०१
द्वयं वा᳘ ऽअ᳘भ्युपरवाः᳘ खायन्ते॥  
शि᳘रो वै᳘ यज्ञ᳘स्य हविर्द्धा᳘नं तद्य᳘ ऽइमे᳘ शीर्षं᳘श्चत्वा᳘रः कूपा ऽइमाव᳘ह[[!!]] द्वा᳘विमौ द्वौ ता᳘ने᳘वैत᳘त्करोति त᳘स्मादुपरवा᳘न्खनति॥  
## ०२
देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे ततो᳘ ऽसु᳘रा ऽएषु[[!!]] लोके᳘षु कृत्यां᳘ वलगान्नि᳘चख्नुरु᳘तैव᳘ञ्चिद्देवा᳘नभि᳘भवेमे᳘ति॥  
## ०३
तद्वै᳘ देवा᳘ ऽअस्पृण्वत᳘॥  
त᳘ ऽएतैः᳘ कृत्यां᳘ वलगानु᳘दखनन्यदा वै᳘ कृत्या᳘मुत्ख᳘नन्त्य᳘थ᳘ सा ऽलसा मो᳘घा भवति त᳘थो ऽए᳘वैष᳘ ऽएतद्य᳘द्यस्मा ऽअ᳘त्र क᳘श्चिद्द्विषन्भ्रा᳘तृव्यः कृत्यां᳘ व्वलगा᳘न्निख᳘नति ता᳘ने᳘वैतदु᳘त्किरति त᳘स्मादुपरवा᳘न्खनति स द᳘क्षिणस्य हविर्द्धा᳘नस्या᳘ ऽधो ऽधः प्र᳘उगं खनति॥  
## ०४
सो᳘ ऽभ्रिमा᳘दत्ते॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामा᳘ददे ना᳘र्य्यसी᳘ति समान᳘ एत᳘स्य य᳘जुषो ब᳘न्धुर्यो᳘षो वा᳘ ऽएषा यद᳘भ्रि᳘स्त᳘स्मादाह ना᳘र्य्यसी᳘ति॥  
## ०५
ता᳘न्प्रादेशमात्रं व्वि᳘ना प᳘रिलिखति॥  
(ती) इद᳘महᳫँ᳭ र᳘क्षसां ग्रीवा ऽअ᳘पिकृन्तामी᳘ति व्व᳘ज्रो वा अ᳘भ्रिर्व्व᳘ज्रेणै᳘वैत᳘न्नाष्ट्रा᳘णाᳫँ᳭र᳘क्षसां ग्रीवा ऽअ᳘पिकृन्तति॥  
## ०६
तद्या᳘वेतौ पू᳘र्व्वौ॥  
त᳘योर्द᳘क्षिणमेवा᳘ग्रे प᳘रिलिखेदथा᳘परयोरु᳘त्तरमथा᳘परयोर्द्द᳘क्षिणम᳘थ पू᳘र्व्वयोरु᳘त्तरम्॥  
## ०७
(म᳘) अ᳘थो ऽइतर᳘था ऽऽहुः॥  
(र᳘) अ᳘परयोरेवा᳘ग्र ऽउ᳘त्तरं प᳘रिलिखेद᳘थ पू᳘र्व्वयोर्द᳘क्षिणमथा᳘परयोर्द᳘क्षिणम᳘थ पू᳘र्व्वयोरु᳘त्तरमित्य᳘थो ऽअ᳘पि समी᳘च एव प᳘रिलिखेदेतं᳘ त्वे᳘वोत्तमं प᳘रिलिखेद्य᳘ ऽएष पू᳘र्व्वयोरु᳘त्तरो भ᳘वति॥  
## ०८
ता᳘न्यथापरिलिखित᳘मेव᳘ यथापूर्व्वं᳘ खनति॥  
बृह᳘न्नसि बृह᳘द्रवा ऽइत्यु᳘पस्तौत्ये᳘वैनानेत᳘न्मह᳘यत्येव यदा᳘ह बृह᳘न्नसि बृह᳘द्रवा ऽइ᳘ति बृ᳘हतीमि᳘न्द्राय व्वा᳘चं व्वदेती᳘न्द्रो वै᳘ यज्ञ᳘स्य देव᳘ता व्वैष्णव᳘ᳫँ᳘ हविर्द्धा᳘नं तत्से᳘न्द्रं करोति त᳘स्मादाह बृहतीमि᳘न्द्राय व्वा᳘चं व्वदे᳘ति॥  
## ०९
रक्षोह᳘णं व्वलगह᳘नमि᳘ति॥  
र᳘क्षसा᳘ᳫं᳘ ह्येते᳘ व्वलगा᳘नां व्वधा᳘य खाय᳘न्ते व्वैष्णवीमि᳘ति व्वैष्णवी हि᳘ हविर्द्धा᳘ने व्वाक्[[!!]]॥  
## १०
(क्ता᳘) ता᳘न्यथाखात᳘मेवो᳘त्किरति॥  
(ती) इद᳘महं तं᳘ व्वलगमु᳘त्किरामि य᳘म्मे नि᳘ष्ठ्यो य᳘ममा᳘त्यो निचखाने᳘ति नि᳘ष्ठ्यो वा᳘ वा ऽअमा᳘त्यो[[!!]] वा कृत्यां᳘ व्वलगन्नि᳘खनति ता᳘ने᳘वैतदु᳘त्किरति॥  
## ११
(ती) इद᳘महं तं᳘ व्वलगमु᳘त्किरामि॥  
य᳘म्मे समानो यम᳘समानो निचखाने᳘ति समानो᳘ वा वा ऽअ᳘समानो वा कृत्यां᳘ व्वलगान्नि᳘खनति ता᳘ने᳘वैतदु᳘त्किरति॥  
## १२
(ती) इद᳘महं तं व्वलगमु᳘त्किरामि॥  
य᳘म्मे स᳘बन्धुर्यम᳘सबन्धुर्निचखाने᳘ति स᳘बन्धुर्व्वा वा ऽअ᳘सबन्धुर्व्वा कृत्यां᳘ व्वलगान्नि᳘खनति ता᳘ने᳘वैतदु᳘त्किरति॥  
## १३
(ती) इद᳘महं तं᳘ व्वलगमु᳘त्किरामि॥  
य᳘म्मे सजातो यम᳘सजातो निचखाने᳘ति सजातो᳘ वा वा ऽअ᳘सजातो वा कृत्यां᳘ व्वलगान्नि᳘खनति ता᳘ने᳘वैतदु᳘त्किरत्यु᳘त्कृत्यां᳘ किरामी᳘त्यन्तत ऽउ᳘द्वपति त᳘त्कृत्यामु᳘त्किरति॥  
## १४
ता᳘न्बाहुमात्रा᳘न्खनेत्॥  
(द᳘) अ᳘न्तो वा᳘ ऽएषो᳘ ऽन्तेनै᳘वैत᳘त्कृत्यां᳘ मोहयति ता᳘नक्ष्णया स᳘न्तृन्दन्ति य᳘द्यक्ष्णया न᳘ शक्नुयाद᳘पि समी᳘चस्त᳘स्मादिमे᳘ प्राणाः᳘ परः स᳘न्तृण्णाः॥  
## १५
(स्ता᳘) ता᳘न्यथाखात᳘मेवा᳘वमर्शयति॥  
स्वरा᳘डसि सपत्नहा᳘ सत्ररा᳘डस्यभिमातिहा᳘ जनरा᳘डसि रक्षोहा᳘ सर्व्वरा᳘डस्यमित्रहे᳘त्याशी᳘रे᳘वै᳘षैत᳘स्य क᳘र्मण ऽआशि᳘षमे᳘वैतदा᳘शास्ते॥  
## १६
(स्ते᳘ ऽथा) अ᳘थाध्वर्यु᳘श्च य᳘जमानश्च स᳘म्मृशेते॥  
पू᳘र्व्वयोर्द्द᳘क्षिणे ऽध्वर्युर्भ᳘वत्य᳘परयोरु᳘त्तरे य᳘जमानः᳘[[!!]] सो ऽध्वर्युः᳘ पृच्छति य᳘जमान किमत्रे᳘ति भद्रमि᳘त्याह त᳘न्नौ सहे᳘त्युपा᳘ᳫं᳘श्वध्वर्युः᳘॥  
## १७
(र) अथा᳘परयोर्द्द᳘क्षिणे ऽध्वर्यु᳘र्भ᳘वति॥  
पू᳘र्वयोरु᳘त्तरे य᳘जमानः स य᳘जमानः पृच्छत्य᳘ध्वर्यो किमत्रे᳘ति भद्रमि᳘त्याह त᳘न्म इ᳘ति य᳘जमानस्तद्य᳘देव᳘ᳫँ᳘ सम्मृशे᳘ते प्राणा᳘ने᳘वैत᳘त्सयु᳘जः कुरुतस्त᳘स्मादिमे᳘ प्राणाः᳘ परः सं᳘विद्रे᳘ ऽथ य᳘त्पृष्टो᳘ भद्रमि᳘ति प्रत्या᳘ह कल्या᳘णमे᳘वैत᳘न्मानुष्यै᳘ व्वाचो᳘ व्वदति त᳘स्मात्पृष्टो᳘ भद्रमि᳘ति प्र᳘त्याहा᳘थ प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्याने᳘वैत᳘त्करोति॥  
## १८
स प्रो᳘क्षति॥  
रक्षोह᳘णो वो व्वलगह᳘न ऽइ᳘ति रक्षोह᳘णो᳘ ह्येते᳘ व्वलगह᳘नो᳘ ह्येते प्रो᳘क्षामि व्वैष्णवानि᳘ति व्वैष्णवा᳘ ह्येते᳘॥  
## १९
(ते᳘ ऽथ) अ᳘थ याः प्रो᳘क्षण्यः परिशिष्य᳘न्ते॥  
ता᳘ ऽअवटेष्व᳘वनयति तद्या᳘ ऽइमाः᳘ प्राणेष्वा᳘पस्ता᳘ ऽए᳘वैत᳘द्दधाति त᳘स्मादेषु᳘ प्राणे᳘ष्विमा ऽआ᳘पः॥  
## २०
सो᳘ ऽवनयति॥  
रक्षोह᳘णो वो व्वलगहनो᳘ ऽवनयामि व्वैष्णवानित्य᳘थ बर्ही᳘ᳫँ᳘षि प्राची᳘नाग्राणि चोदीची᳘नाग्राणि चा᳘वस्तृणाति तद्या᳘नीमा᳘नि प्राणे᳘षु[[!!]] लो᳘मानि ता᳘न्ये᳘वैत᳘द्दधाति त᳘स्मादेषु᳘ प्रा᳘णेष्विमा᳘नि लो᳘मानि॥  
## २१
सो᳘ ऽवस्तृणाति॥  
रक्षोह᳘णो वो व्वलगहनो᳘ ऽवस्तृणामि व्वैष्णवानित्य᳘थ बर्ही᳘ᳫं᳘षि तनू᳘नीवोप᳘रिष्टात्प्र᳘च्छादयति के᳘शा है᳘वास्यैते[[!!]]॥  
## २२
(ते᳘ ऽथा) अ᳘थाधिष᳘वणे फ᳘लके ऽउ᳘पदधाति॥  
रक्षोह᳘णौ वां व्वलगह᳘ना ऽउ᳘पदधामि व्वैष्णवी ऽइ᳘ति ह᳘नू है᳘वास्यैते ऽअ᳘थ प᳘र्यूहति रक्षोह᳘णौ वां व्वलगह᳘नौ प᳘र्यूहामि व्वैष्णवी ऽइ᳘ति दृ᳘ᳫं᳘हत्ये᳘वैने[[!!]] ऽएतद᳘शिथिले करोति॥  
## २३
(त्य᳘) अ᳘थाधिष᳘वणं प᳘रिकृत्तं भव᳘ति॥  
सर्व्वरोहितं जिह्वा᳘ है᳘वा᳘स्यैषा तद्य᳘त्सर्व्व᳘रोहितं भ᳘वति लो᳘हिनीव᳘ हीयं᳘ जिह्वा तन्नि᳘दधाति व्वैष्णव᳘मसी᳘ति व्वैष्णव᳘ᳫं᳘[[!!]] ह्येतत्[[!!]]॥  
## २४
(द᳘) अ᳘थ ग्रा᳘व्ण उपा᳘वहरति॥  
द᳘न्ता है᳘वास्य ग्रा᳘वाणस्तद्यद्ग्रा᳘वभिरभिषुण्व᳘न्ति य᳘था दद्भिः᳘ प्साया᳘देवं तत्तान्नि᳘दधाति व्वैष्णवा स्थे᳘ति व्वैष्णवा᳘ ह्येत᳘ ऽएत᳘दु यज्ञ᳘स्य शि᳘रः स᳘ᳫं᳘स्कृतम्॥  
