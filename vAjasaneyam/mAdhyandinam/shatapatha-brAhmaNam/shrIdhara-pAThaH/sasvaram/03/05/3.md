+++
title = "३"

+++
## ०१
पु᳘रुषो वै᳘ यज्ञः᳘॥  
पु᳘रुषस्ते᳘न यज्ञो य᳘देनं पु᳘रुषस्तनुत᳘ ऽएष वै᳘ ताय᳘मानो या᳘वानेव पु᳘रुषस्ता᳘वान्वि᳘धीयते त᳘स्मात्पु᳘रुषो यज्ञः [[???]]॥  
## ०२
शि᳘र ऽए᳘वास्य हविर्द्धा᳘नम्॥  
व्वैष्णवं᳘ देव᳘तया᳘थ य᳘दस्मिन्त्सो᳘मो भ᳘वति हविर्व्वै᳘ देवा᳘नाᳫँ᳭ सो᳘मस्त᳘स्माद्धविर्द्धा᳘नं ना᳘म॥  
## ०३
मु᳘खमे᳘वास्याहवनी᳘यः॥  
स य᳘दाहवनी᳘ये जुहो᳘ति य᳘था मु᳘ख ऽआसिञ्चे᳘देवं त᳘त्॥  
## ०४
(त्स्तु) स्तुप᳘ ऽए᳘वास्य यू᳘पः॥  
(पो) बाहू᳘ ऽए᳘वास्याग्नीध्री᳘यश्च मार्जाली᳘यश्च॥  
## ०५
(श्चो) उद᳘रमे᳘वास्य स᳘दः॥  
(स्त᳘) त᳘स्मात्स᳘दसि भक्षय᳘न्ति यद्धीदं [[???]] कि᳘ञ्चाश्न᳘न्त्युद᳘र ऽए᳘वेदᳫं᳭ स᳘र्व्वं प्र᳘तितिष्ठत्य᳘थ य᳘दस्मिन्वि᳘श्वे देवा ऽअ᳘सीदंस्त᳘स्मात्स᳘दो ना᳘म त᳘ उ ऽए᳘वास्मिन्नेते᳘ ब्राह्मणा᳘ व्विश्व᳘गोत्राः सीदन्ति॥  
## ०६
(न्त्य᳘) अ᳘थ या᳘वेतौ᳘ जघ᳘नेनाग्नी [[???]]॥  
पा᳘दावे᳘वास्यैता᳘वेष वै᳘ ताय᳘मानो या᳘वानेव पु᳘रुषस्ता᳘वान्वि᳘धीयते त᳘स्मात्पु᳘रुषो यज्ञः᳘॥  
## ०७
(ऽ) उभय᳘तोद्वा᳘रᳫं᳭ हविर्द्धा᳘नं भ᳘वति॥  
(त्यु) उभय᳘तोद्वारᳫं᳭ स᳘दस्त᳘स्मादयं पु᳘रुष ऽआन्तᳫं᳭ स᳘न्तृण्णः प्र᳘णिक्ते हविर्द्धा᳘ने ऽउ᳘पतिष्ठते॥  
## ०८
ते᳘ सम᳘ववर्तयन्ति॥  
द᳘क्षिणेनैवं द᳘क्षिणमु᳘त्तरेणो᳘त्तरं यद्व᳘र्षीयस्तद्द᳘क्षिणᳫं᳭ स्यात्॥  
## ०९
(त्त᳘) त᳘योः सम᳘ववृत्तयोः॥  
(श्छ) छदि᳘रधिनि᳘दधति य᳘दि च्छदिर्न᳘ विन्दे᳘युश्छदिः᳘सम्मितां भित्तिं᳘ प्रत्या᳘नह्यन्ति ररा᳘ट्यां प᳘रिश्रयन्त्युच्छ्रायी᳘भ्यां छदिः᳘ पश्चा᳘दधिनि᳘दधति च्छदिः᳘सम्मितां वा भित्तिम्॥  
## १०
(म᳘) अ᳘थ पु᳘नः प्रप᳘द्य॥  
चतुर्गृहीतमा᳘ज्यं गृहीत्वा᳘ सावित्रं᳘ प्रसवा᳘य जुहोति सविता वै᳘ देवा᳘नां प्रसविता᳘ सवितृ᳘प्रसूताय यज्ञं᳘ तनवामहा ऽइ᳘ति त᳘स्मात्सावित्रं᳘ जुहोति॥  
## ११
स᳘ जुहोति॥  
युञ्ज᳘ते म᳘न ऽउत᳘ युञ्जते धि᳘य ऽइ᳘ति म᳘नसा च वै᳘ व्वाचा᳘ च यज्ञं᳘ तन्वते स यदा᳘ह यु᳘ञ्जते म᳘न ऽइ᳘ति तन्म᳘नो युनक्त्युत᳘ युञ्जते धि᳘य इ᳘ति तद्वा᳘चं युनक्ति धिया᳘ धिया᳘ ह्येत᳘या मनु᳘ष्या जु᳘ज्यूषन्त्य᳘नूक्तेनेव प्रकामो᳘द्येनेव गा᳘थाभिरिव ता᳘भ्यां युक्ता᳘भ्यां यज्ञं᳘ तन्वते॥  
## १२
व्वि᳘प्रा व्वि᳘प्रस्य बृहतो᳘ व्विपश्चि᳘त इ᳘ति॥  
ये वै᳘ ब्राह्मणाः᳘ शुश्रुवा᳘ᳫं᳘सो ऽनूचानास्ते व्वि᳘प्रास्ता᳘ने᳘वैत᳘द᳘भ्याह बृहतो᳘ व्विपश्चि᳘त ऽइ᳘ति यज्ञो वै᳘ बृह᳘न्विपश्चि᳘द्यज्ञ᳘मे᳘वैत᳘द᳘भ्याह व्विहो᳘त्रा दधे व्वयुनाविदे᳘क इदि᳘ति व्वि हि हो᳘त्रा द᳘धते य᳘ज्ञं तन्वाना᳘ मही᳘ देव᳘स्य सवितुः प᳘रिष्टुतिः स्वाहे᳘ति त᳘त्सावित्रं᳘ प्रसवा᳘य जुहोति॥  
## १३
(त्य) अथा᳘परं चतुर्गृहीतमा᳘ज्यं गृही᳘त्वा॥  
(त्वो) उपनि᳘ष्क्रामति दक्षिणया [[???]] द्वारा प᳘त्नीं नि᳘ष्क्रामयन्ति स द᳘क्षिणस्य हविर्द्धा᳘नस्य द᳘क्षिणायां वर्तन्याᳫं᳭ हि᳘रण्यं निधा᳘य जुहोतीदं व्वि᳘ष्णुर्व्वि᳘चक्रमे त्रेधा नि᳘दधे पद᳘म्। स᳘मूढमस्य पाᳫं᳭सुरे स्वाहे᳘ति सᳫं᳭स्रवं प᳘त्न्यै पाणावा᳘नयति सा᳘क्षस्य सन्तापमु᳘पानक्ति देवश्रु᳘तौ देवेष्वा᳘घोषतमि᳘ति प्र᳘यच्छति प्रतिप्रस्थात्रे स्रु᳘चं चाज्यविला᳘पनीं च पर्या᳘णयन्ति प᳘त्नीमुभौ᳘ जघ᳘नेनाग्नी᳘॥  
## १४
चतुर्गृहीतमा᳘ज्यं गृहीत्वा᳘॥  
प्रतिप्रस्थातो᳘त्तरस्य हविर्द्धा᳘नस्य द᳘क्षिणायां वर्तन्याᳫं᳭ हिरण्यं [[???]] निधा᳘य जुहोती᳘रावती धेनुम᳘ती हि᳘ भूत᳘ᳫं᳘ सूयवसि᳘नी म᳘नवे दशस्या। व्य᳘स्कभ्ना रो᳘दसी व्विष्णवेते᳘ दाध᳘र्थ पृथिवी᳘मभि᳘तो मयू᳘खैः स्वाहे᳘ति सᳫं᳭स्रुवं प᳘त्न्यै पाणावा᳘नयति सा᳘क्षस्य सन्तापमु᳘पानक्ति देवश्रु᳘तौ देवेष्वा᳘घोषतमि᳘ति तद्य᳘देवं᳘ जुहो᳘ति॥  
## १५
देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य आसङ्गा᳘द्बिभया᳘ञ्चक्रुर्व्व᳘ज्रो वा ऽआ᳘ज्यं त᳘ ऽएते᳘न व्व᳘ज्रेणा᳘ज्येन दक्षिणतो᳘ नाष्ट्रा र᳘क्षाᳫं᳭स्य᳘वाघ्नंस्त᳘थैषां निया᳘नं᳘ नान्व᳘वायंस्त᳘थो ऽए᳘वैष᳘ ऽएते᳘न व्व᳘ज्रेणा᳘ज्येन दक्षिणतो᳘ नाष्ट्रा र᳘क्षाᳫं᳭स्य᳘वहन्ति त᳘थास्य निया᳘नं᳘ नान्व᳘वयन्ति तद्य᳘द्वैष्णवी᳘भ्यामृग्भ्यां᳘ जुहो᳘ति व्वैष्णवᳫं᳭ हि᳘ हविर्द्धा᳘नम्॥  
## १६
(म᳘) अ᳘थ यत्पत्न्य᳘क्षस्य सन्ताप᳘मुपान᳘क्ति॥  
प्रज᳘ननमे᳘वैतत्क्रियते यदा वै᳘ स्त्रियै᳘ च पुᳫँ᳭स᳘श्च सन्तप्यते᳘ ऽथ रे᳘तः सिच्यते तत्त᳘तः प्र᳘जायते प᳘रागु᳘पानक्ति प᳘रा᳘ग्घ्येव रे᳘तः सिच्यते᳘ ऽथाह हविर्द्धा᳘नाभ्यां प्रवर्त्य᳘मानाभ्याम᳘नुब्रूहीति [[????]]॥  
## १७
(त्य᳘) अ᳘थ व्वाचयति॥  
प्रा᳘ची प्रे᳘तमध्वरं᳘ कल्प᳘यन्ती ऽइ᳘त्यध्वरो वै᳘ यज्ञः प्रा᳘ची प्रे᳘तं यज्ञं᳘ कल्प᳘यन्ती ऽइ᳘त्ये᳘वैत᳘दाहोर्ध्वं᳘ यज्ञं᳘ नयतं मा᳘ जिह्वरतमि᳘त्यूर्ध्व᳘मिमं᳘ यज्ञं᳘ देवलोकं᳘ नयतमि᳘त्ये᳘वैत᳘दाह मा᳘ जिह्वरतमि᳘ति त᳘देत᳘स्मा ऽअ᳘ह्वलामा᳘शास्ते समुद्गृ᳘ह्येव प्र᳘वर्तयेयुर्य्य᳘था᳘ नोत्स᳘र्जेतामसु᳘र्य्या वा᳘ ऽएषा व्वाग्या᳘ ऽक्षे ने᳘दि᳘हासु᳘र्या वाग्व᳘दादि᳘ति य᳘द्युत्स᳘र्जेताम्॥  
## १८
(मे) एत᳘द्वाचयेत्॥  
(त्स्व᳘) स्व᳘ङ्गोष्ठमा᳘वदतं देवी [[???]] दुर्य्ये ऽआ᳘युर्मा नि᳘र्व्वादिष्टं प्रजां मा नि᳘र्व्वादिष्टमि᳘ति त᳘स्यो हैषा प्रा᳘यश्चित्तिः॥  
## १९
(स्त᳘) त᳘दाहुः॥  
(रु) उत्तरवेदेः [[???]] प्रत्यङ्प्र᳘क्रामेत्त्री᳘न्विक्रमांस्त᳘द्धविर्द्धा᳘ने स्थापयेत्सा᳘ हविर्द्धा᳘नयोर्मात्रे᳘ति ना᳘त्र मा᳘त्रा ऽस्ति य᳘त्रैव᳘ स्वयं म᳘नसा म᳘न्येत ना᳘हैव᳘ सत्रा᳘ ऽत्यन्तिके᳘ नो दूरे त᳘त्स्थापयेत्॥  
## २०
(त्ते᳘) ते᳘ ऽअभि᳘मन्त्रयते॥  
(ते᳘ ऽत्र) अ᳘त्र रमेथां व्व᳘र्ष्मन्पृथिव्या ऽइ᳘ति व्व᳘र्ष्म᳘ ह्येत᳘त्पृथिव्यै भ᳘वति दिवि᳘ ह्यस्याहवनी᳘यो [[???]] भ᳘वति नभ्यस्थे᳘ करोति तद्धि क्षे᳘मस्य रूपम् [[???]]॥  
## २१
(म) अथो᳘त्तरेण पर्य्ये᳘त्याध्वर्य्युः [[???]]॥  
(र्द᳘) द᳘क्षिणᳫँ᳭ हविर्द्धा᳘नमु᳘पस्तभ्नाति व्वि᳘ष्णोर्नु᳘कं व्वी᳘र्य्याणि प्र᳘वोचं यः पा᳘र्थिवानि व्विममे र᳘जाᳫं᳭सि। यो ऽअ᳘स्कभायदु᳘त्तरᳫं᳭ सध᳘स्थं व्विचक्रमाण᳘स्त्रे᳘धोरुगायो व्वि᳘ष्णवे त्वे᳘ति मेथी᳘मुपनि᳘हन्तीतर᳘तस्त᳘तो य᳘दु च मानुषे [[???]]॥  
## २२
(षे᳘ ऽथ) अ᳘थ प्रतिप्रस्थाता᳘॥  
(तो᳘) उ᳘त्तरᳫं᳭ हविर्द्धा᳘नमु᳘पस्तभ्नाति दिवो᳘ वा व्विष्ण ऽउत᳘ वा पृथिव्या᳘ महो᳘ वा व्विष्ण ऽउरो᳘रन्त᳘रिक्षात्। उभा हि ह᳘स्ता व्व᳘सुना पृणस्वा प्र᳘यच्छ द᳘क्षिणा᳘दोत᳘ सव्याद्वि᳘ष्णवे त्वे᳘ति मेथी᳘मुपनि᳘हन्तीतर᳘त᳘स्ततो [[???]] य᳘दु च मानु᳘षे तद्य᳘द्वैष्णवैर्य्य᳘जुर्भिरुपच᳘रन्ति व्वैष्णवᳫँ᳭हि᳘ हविर्द्धा᳘नम्॥  
## २३
(म᳘) अ᳘थ मध्यमं᳘ छदि᳘रुपस्पृ᳘श्य व्वाचयति॥  
प्रतद्वि᳘ष्णुस्तवते व्वी᳘र्य्येण मृगो न᳘ भीमः᳘ कुचरो᳘ गिरिष्ठाः [[???]]। य᳘स्योरु᳘षु त्रिषु᳘ व्विक्र᳘मणेष्वधिक्षिय᳘न्ति भु᳘वनानि व्विश्वे᳘तीद᳘ᳫँ᳘ है᳘वास्यैत᳘च्छीर्षकपालं य᳘दिद᳘मुप᳘रिष्टाद᳘धीव᳘ ह्येत᳘त्क्षिय᳘न्त्यन्या᳘नि शीर्षकपाला᳘नि त᳘स्मादाहाधिक्षियन्तीति [[???]]॥  
## २४
(त्य᳘) अ᳘थ ररा᳘ट्यामुपस्पृ᳘श्य व्वाचयति॥  
व्वि᳘ष्णो ररा᳘टमसी᳘ति लला᳘टᳫँ᳭ है᳘वास्यैतद᳘थोच्छ्रा᳘या ऽउपस्पृ᳘श्य व्वाचयति व्वि᳘ष्णोः श्न᳘प्त्रे स्थ इ᳘ति स्र᳘क्वे है᳘वास्यैते ऽअ᳘थ य᳘दिदं᳘ पश्चा᳘च्छदिर्भ᳘वतीद᳘ᳫँ᳘ है᳘वास्यैत᳘च्छीर्षकपालं य᳘दिदं᳘ पश्चात् [[???]]॥  
## २५
(द᳘) अ᳘थ लस्पूजन्या᳘ स्प᳘न्द्यया [[???]] प्र᳘सीव्यति॥  
व्वि᳘ष्णोः स्यू᳘रसीत्य᳘थ ग्रन्थिं᳘ करोति व्वि᳘ष्णोर्ध्रु᳘वो ऽसी᳘ति ने᳘द्व्यवप᳘द्याता ऽइ᳘ति तं प्र᳘कृते क᳘र्म्मन्वि᳘ष्यति त᳘थो हाध्वर्युं᳘ वा य᳘जमानं वा ग्राहो न᳘ विन्दति तन्नि᳘ष्ठितमभि᳘मृशति व्वैष्णव᳘मसी᳘ति व्वैष्णवᳫँ᳭ हि᳘ हविर्द्धा᳘नम्॥  
