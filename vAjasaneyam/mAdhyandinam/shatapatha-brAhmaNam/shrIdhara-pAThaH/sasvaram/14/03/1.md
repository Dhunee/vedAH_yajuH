+++
title = "१"

+++
## ०१
स वै᳘ तृतीये᳘ ऽहन्॥  
(न्ष) षष्ठे᳘ वा द्वादशे᳘ वा प्प्रवर्ग्योपस᳘दौ सम᳘स्य प्प्रव᳘र्ग्यमु᳘त्सादयत्यु᳘त्सन्नमिव᳘ हीदᳫँ᳭ शि᳘रस्तद्य᳘देत᳘मभि᳘तो भ᳘वति तत्स᳘र्व्वᳫँ᳭ समादाया᳘ग्ग्रेण शा᳘लामन्तर्व्वे᳘द्युपसमा᳘यन्ति॥  
## ०२
(न्त्य᳘) अथा᳘ग्नीध्रः॥  
(ऽ) आहवनी᳘ये त्री᳘ञ्छालाकानु᳘पकल्पयते ते᳘षामे᳘कमुज्ज्वल᳘य्य मुखदघ्ने᳘ धार᳘यमाणो जुहोति यज्ञ᳘स्य शीर्षच्छिन्न᳘स्य शुगु᳘दक्राम᳘त्सेमां᳘ल्लोकाना᳘विशत्त᳘यै᳘वैनमेत᳘च्छुचा स᳘मर्द्धयति कृत्स्न᳘ङ्करोति॥  
## ०३
(त्य᳘) अ᳘थ य᳘न्मुखदघ्ने᳘॥  
(घ्न᳘ ऽउ) उप᳘रीव वै तद्य᳘न्मुखदघ्न᳘मुप᳘रीव तद्य᳘दसौ᳘ लोकस्त᳘द्या ऽमुं [[???]] लोकᳫँ᳭ शुगा᳘विशत्त᳘यै᳘वैनमेत᳘च्छुचा स᳘मर्द्धयति कृत्स्न᳘ङ्करोति॥  
## ०४
या᳘ ते घर्म दिव्या शुगि᳘ति᳘॥  
यैव᳘ दिव्या शुग्या᳘ गायत्र्या᳘ᳫँ᳘ हविर्द्धा᳘न ऽइ᳘ति᳘ यैव᳘ गायत्र्या᳘ᳫँ᳘ हविर्द्धा᳘ने सा᳘ त ऽआ᳘प्यायतान्नि᳘ष्ट्यायतान्त᳘स्यै ते स्वाहे᳘ति ना᳘त्र तिरो᳘हितमिवास्ति॥  
## ०५
(स्त्य᳘) अ᳘थ द्विती᳘यमुज्ज्वल᳘य्य॥  
नाभिदघ्ने᳘ धार᳘यमाणो जुहोति म᳘ध्यमिव वै तद्य᳘न्नाभिदघ्नम्म᳘ध्यमिवान्तरिक्षलोकस्त᳘द्या ऽन्तरिक्षलोकᳫँ᳭ शुगा᳘विशत्त᳘यै᳘वैनमेत᳘च्छुचा स᳘मर्द्धयति कृत्स्न᳘ङ्करोति॥  
## ०६
या᳘ ते घर्मान्त᳘रिक्षे शुगि᳘ति᳘॥  
यै᳘वान्त᳘रिक्षे शुग्या᳘ त्रिष्टुब्भ्या᳘ग्नीध्र ऽइ᳘ति᳘ यैव᳘ त्रिष्टुब्भ्या᳘ग्नीध्रे सा᳘ त ऽआ᳘प्यायतान्नि᳘ष्ट्यायतान्त᳘स्यै ते स्वाहे᳘ति ना᳘त्र तिरो᳘हितमिवास्ति॥  
## ०७
(स्त्य᳘) अ᳘थ तृती᳘यमभ्याधा᳘य॥  
त᳘स्मिन्ना᳘सीनो जुहोत्यध᳘ ऽइव वै तद्यदा᳘सीनो ऽध᳘ ऽइव तद्य᳘दयं᳘ लोकस्त᳘द्येमं᳘ लोकᳫँ᳭ शुगा᳘विशत्त᳘यै᳘वैनमेत᳘च्छुचा स᳘मर्द्धयति कृत्स्न᳘ङ्करोति॥  
## ०८
या᳘ ते घर्म्म पृथिव्याᳫँ᳭ शुगि᳘ति᳘॥  
यैव᳘ पृथिव्याᳫँ᳭ शुग्या ज᳘गत्याᳫँ᳭ सदस्ये᳘ति [[???]] यैव ज᳘गत्याᳫँ᳭ सद᳘स्या सा᳘ त᳘ ऽआ᳘प्यायतान्नि᳘ष्ट्यायतान्त᳘स्यै ते स्वाहे᳘ति ना᳘त्र तिरो᳘हितमिवास्ति॥  
## ०९
(स्त्य᳘) अ᳘थोपनि᳘ष्क्रामति॥  
क्षत्त्र᳘स्य त्वा परस्पाये᳘त्येतद्वै दै᳘वं क्षत्त्रं य᳘ ऽएष त᳘पत्यस्य᳘ त्वा मानुष᳘स्य क्षत्त्र᳘स्य परस्पायत्वाये᳘त्ये᳘वैत᳘दाह ब्र᳘ह्मणस्तन्व᳘म्पाही᳘ति ब्र᳘ह्मण ऽआत्मा᳘नङ्गोपाये᳘त्ये᳘वैत᳘दाह व्वि᳘शस्त्वा ध᳘र्म्मणा व्वयमि᳘ति यज्ञो वै व्वि᳘ड्यज्ञ᳘स्य त्वा᳘ ऽरिष्ट्या ऽइ᳘त्ये᳘वैत᳘दाहानुक्रामाम सुविता᳘य न᳘व्यस ऽइ᳘ति यज्ञ᳘स्य त्वा ऽरिष्ट्या ऽअ᳘ह्वलाया ऽइ᳘त्ये᳘वैत᳘दाह [[???]]॥  
## १०
(हा᳘) अ᳘थाह सा᳘म गाये᳘ति॥  
सा᳘म ब्रूही᳘ति वा गाये᳘ति᳘ त्वेव᳘ ब्रूयाद्गा᳘यन्ति हि सा᳘म तद्यत्सा᳘म गा᳘यति ने᳘दिमा᳘न्बहिर्द्धा᳘ यज्ञाच्छ᳘रीरान्नाष्ट्रा र᳘क्षाᳫँ᳭सि हिन᳘सन्नि᳘ति सा᳘म हि᳘ नाष्ट्रा᳘णाᳫँ᳭ र᳘क्षसामपह᳘न्ता॥  
## ११
(न्ता ऽऽग्ने) आग्नेय्या᳘ङ्गायति॥  
(त्य) अग्निर्हि र᳘क्षसामपहन्ता᳘ ऽतिच्छन्दसि गायत्येषा वै स᳘र्व्वाणि च्छ᳘न्दाᳫँ᳭सि यद᳘तिच्छन्दास्त᳘स्माद᳘तिच्छन्दसि गायति॥  
## १२
स᳘ गायति॥  
(त्य) अग्नि᳘ष्टपति प्र᳘तिदहत्यहा᳘वो ऽहा᳘व ऽइ᳘ति त᳘न्नाष्ट्रा᳘ ऽए᳘वै तद्र᳘क्षाᳫँ᳭स्यतो᳘ ऽपहन्ति॥  
## १३
त ऽउ᳘दञ्चो नि᳘ष्क्रामन्ति॥  
जघ᳘नेन चा᳘त्वालम᳘ग्ग्रेणा᳘ग्नीध्रमेषा हि᳘ यज्ञ᳘स्य द्वाः स य᳘स्यान्त᳘तो दिश्या᳘पो भ᳘वन्ति त᳘द्यन्ति॥  
## १४
तम्वै᳘ परिष्यन्द ऽउ᳘त्सादयेत्॥  
(त्त) तप्तो वा᳘ ऽएष᳘ शुशुचानो᳘ भवति तं य᳘दस्या᳘मुत्साद᳘येदिमा᳘मस्य शु᳘गृच्छेद्य᳘द᳘प्सूत्साद᳘येद᳘पो ऽस्य शु᳘गृच्छेद᳘थ य᳘त्परिष्यन्द᳘ ऽउत्साद᳘यति त᳘थो ह᳘ नै᳘वापो᳘ हिन᳘स्ति᳘ नेमां यद᳘हाप्सु न प्रा᳘स्यति ते᳘नापो न᳘ हिनस्त्य᳘थ य᳘त्समन्तमा᳘पः परिय᳘न्ति शा᳘न्तिर्व्वा ऽआ᳘पस्ते᳘नो ऽइमान्न᳘ हिनस्ति त᳘स्मात्परिष्यन्द ऽउ᳘त्सादयेत्॥  
## १५
(दु) उत्तरवेदौ᳘ त्वेवो᳘त्सादयेत्॥  
(द्य) यज्ञो वा᳘ ऽउत्तरवेदिः शि᳘रः प्रव᳘र्ग्यो यज्ञ᳘ ऽए᳘वैतच्छि᳘रः प्र᳘तिदधाति॥  
## १६
(त्यु) उत्तरनाभ्या स᳘ᳫँ᳘स्पृष्टम्प्रथमं᳘ प्रव᳘र्ग्यमु᳘त्सादयति ॥  
व्वाग्वा᳘ ऽउत्तरनाभिः शि᳘रः प्रव᳘र्ग्यः शीर्षंस्तद्वा᳘चन्दधाति॥  
## १७
च᳘तुःस्रक्तिरि᳘ति॥  
(त्ये) एष वै च᳘तुःस्रक्तिर्य्य᳘ ऽएष त᳘पति दि᳘शो᳘ ह्येत᳘स्य स्रक्त᳘यस्त᳘स्मादाह च᳘तुःस्रक्तिरि᳘ति॥  
## १८
ना᳘भिर्ऋत᳘स्य सप्र᳘था ऽइ᳘ति॥  
सत्यम्वा᳘ ऽऋत᳘ᳫँ᳘ सत्य᳘स्य ना᳘भिः सप्र᳘था ऽइ᳘त्ये᳘वैत᳘दाह स᳘ नो व्विश्वा᳘युः सप्र᳘था ऽइ᳘ति स᳘ नः सर्व्वा᳘युः सप्र᳘था ऽइ᳘त्ये᳘वैत᳘दाह॥  
## १९
(हा᳘) अ᳘प द्वे᳘षो ऽअ᳘प ह्व᳘र ऽइ᳘ति॥  
ना᳘त्र तिरो᳘हितमिवास्त्यन्य᳘व्व्रतस्य सश्चिमे᳘त्यन्यद्वा᳘ ऽएत᳘स्य व्व्रत᳘मन्य᳘न्मनु᳘ष्याणान्त᳘स्मादाहान्य᳘व्व्रतस्य सश्चिमे᳘त्येवमि᳘तरौ प्प्रा᳘ञ्चौ त᳘त्त्रिवृ᳘त्त्रिवृ᳘द्धीदᳫँ᳭ शि᳘रः॥  
## २०
पुर᳘स्तादुपशयाम्मृ᳘दम्॥  
(म्माᳫँ᳭) माᳫँ᳭स᳘मे᳘वास्मिन्नेत᳘द्दधाति त᳘दभि᳘तः परीशासौ᳘ बाहू᳘ ऽए᳘वास्मिन्नेत᳘द्दधात्यभि᳘तः प᳘रे रौहिणह᳘वन्यौ स्रु᳘चौ ह᳘स्तावे᳘वास्मिन्नेत᳘द्दधाति॥  
## २१
(त्यु) उत्तरतो᳘ ऽब्भ्रिम्॥  
(न्त) तद्धि त᳘स्या ऽआय᳘तनं दक्षिणतः᳘ सम्म्राडासन्दीन्तद्धि त᳘स्या ऽआय᳘तनमुत्तरतः᳘ कृष्णाजिनन्तद्धि त᳘स्याय᳘तनᳫँ᳭ सर्व्व᳘तो धवि᳘त्राणि प्प्राणा वै᳘ धवि᳘त्राणि प्प्राणा᳘ने᳘वास्मिन्नेत᳘द्दधाति त्री᳘णि भवन्ति त्र᳘यो वै᳘ प्प्राणाः᳘ प्प्राण᳘ ऽउदानो᳘ व्व्यानस्ता᳘ने᳘वास्मिन्नेत᳘द्दधाति॥  
## २२
(त्य᳘) अ᳘थैत᳘द्रज्जुसन्दान᳘म्॥  
(मु) उपय᳘मन्यामाधा᳘य पश्चात्प्रा᳘चीमा᳘सादयत्युद᳘रमे᳘वास्मिन्नेत᳘द्दधाति त᳘दभि᳘तः पि᳘न्वने ऽआण्डा᳘वे᳘वास्मिन्नेत᳘द्दधात्याण्डा᳘भ्याᳫँ᳭ हि व्वृ᳘षा पि᳘न्वते पश्चा᳘त्स्थूणामयूख᳘मूरू᳘ ऽए᳘वास्मिन्नेत᳘द्दधाति पश्चा᳘द्रौहिणकपाले जा᳘नुनी ऽए᳘वास्मिन्नेत᳘द्दधाति ते यदे᳘ककपाले भ᳘वत ऽए᳘ककपाले ऽइव᳘ हीमे जा᳘नुनी पश्चाद्धृ᳘ष्टी पा᳘दावे᳘वास्मिन्नेत᳘द्दधाति पा᳘दाभ्याᳫँ᳭ हि धृ᳘ष्टम्प्रह᳘रत्युत्तरतः ख᳘रौ प्रचरणी᳘यौ तद्धि त᳘योराय᳘तनन्दक्षिणतो᳘ मार्ज्जाली᳘यन्तद्धि त᳘स्याय᳘तनम्॥  
## २३
(म᳘) अ᳘थास्मिन्प᳘य ऽआ᳘नयति॥  
घ᳘र्म्मैत᳘त्ते पु᳘रीषमित्य᳘न्नम्वै पु᳘रीषम᳘न्नमे᳘वास्मिन्नेत᳘द्दधाति ते᳘न व्व᳘र्द्धस्व चा᳘ च प्यायस्वे᳘ति ना᳘त्र तिरो᳘हितमिवास्ति व्वर्द्धिषीम᳘हि च व्वयमा᳘ च प्यासिषीमही᳘त्याशि᳘षमे᳘वैतदा᳘शास्ते॥  
## २४
स वै न स᳘र्व्वमिवा᳘नयेत्॥  
(न्ने) नेद्य᳘जमानात्प᳘राग᳘न्नम᳘सदि᳘त्यर्द्ध᳘म्वा भू᳘यो वा प᳘रिशिनष्टि त᳘स्मिन्नपराह्णे य᳘जमानाय᳘ व्व्रत᳘मभ्युत्सि᳘च्य प्प्र᳘यच्छति तद्य᳘जमान ऽए᳘वैत᳘दन्ना᳘द्यन्दधाति त᳘थो ह य᳘जमानान्न प᳘राग᳘न्नम्भवति॥  
## २५
(त्य᳘) अ᳘थैनमद्भिः प᳘रिषिञ्चति॥  
शा᳘न्तिर्व्वा ऽआ᳘पः शम᳘यत्ये᳘वैनमेत᳘त्सर्व्व᳘तः प᳘रिषिञ्चति सर्व्व᳘त ऽए᳘वैनमेत᳘च्छमयति त्रिष्कृ᳘त्वः प᳘रिषिञ्चति त्रिवृद्धि᳘ यज्ञः॥  
## २६
(ज्ञो᳘ ऽथा) अ᳘थाह व्वार्षाहरᳫँ᳭ सा᳘म गाय᳘ति॥  
(त्ये) एष वै व्वृ᳘षा ह᳘रिर्य्य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह व्वार्षाहरᳫँ᳭ सा᳘म गाये᳘ति॥  
## २७
(त्य᳘) अ᳘थ चा᳘त्वाले मार्ज्जयन्ते॥  
सुमित्रिया᳘ न ऽआ᳘प ऽओ᳘षधयः सन्त्वि᳘त्यञ्जलि᳘ना ऽप ऽउ᳘पाचति व्व᳘ज्रो वा आ᳘पो व्व᳘ज्रेणै᳘वैत᳘न्मित्रधे᳘यङ्कुरुते दुर्म्मित्रियास्त᳘स्मै सन्तु᳘ यो ऽस्मान्द्वे᳘ष्टि य᳘ञ्च व्वय᳘न्द्विष्म ऽइ᳘ति या᳘मस्य दि᳘शन्द्वे᳘ष्यः स्यात्तान्दि᳘शम्प᳘रासिञ्चेत्ते᳘नैव तम्प᳘राभावयति॥  
## २८
(त्य᳘) अ᳘थ प्रा᳘ङिवो᳘दङ्ङु᳘त्क्रामति॥  
(त्यु᳘) उ᳘द्वयन्त᳘मसस्प᳘रीति पाप्मा वै त᳘मः पाप्मा᳘नमेव तमो᳘ ऽपहते᳘ स्वः [[???]] प᳘श्यन्त ऽउ᳘त्तरमि᳘त्ययम्वै᳘ लो᳘को ऽद्भ्य ऽउ᳘त्तरो ऽस्मि᳘न्नेव᳘ लोके प्प्र᳘तितिष्ठति देव᳘न्देवत्रा सू᳘र्य्यम᳘गन्म ज्यो᳘तिरुत्तममि᳘ति स्वर्ग्गो वै᳘ लोकः सू᳘र्य्यो ज्यो᳘तिरुत्तम᳘ᳫँ᳘ स्वर्ग्ग᳘ ऽएव᳘ लो᳘के ऽन्ततः प्प्र᳘तितिष्ठत्य᳘नपेक्षमे᳘त्याहवनी᳘ये समि᳘धमभ्या᳘दधाति समि᳘दसि ते᳘जो ऽसि ते᳘जो म᳘यि धेही᳘त्याशि᳘षमे᳘वैतदा᳘शास्ते᳘॥  
## २९
(स्ते᳘ ऽथ) अ᳘थ प्र᳘सुते दधिघर्म्मे᳘ण प्प्रचरन्ति॥  
यज्ञो वै सो᳘मः शि᳘रः प्प्रव᳘र्ग्यो यज्ञ᳘ ऽए᳘वैतच्छि᳘रः प्प्र᳘तिदधाति मा᳘ध्यन्दिने स᳘वन ऽएतद्वा ऽइ᳘न्द्रस्य नि᳘ष्केवल्यᳫँ᳭ स᳘वनं यन्मा᳘ध्यन्दिनᳫँ᳭ स᳘वनᳫँ᳭ स्व᳘ ऽए᳘वैनमेत᳘द्भागे᳘ प्प्रीणाति स्तुते मा᳘ध्यन्दिने प᳘वमाने प्प्राणो वै मा᳘ध्यन्दिनः प᳘वमानः प्प्राण᳘मे᳘वास्मिन्नेत᳘द्दधात्यग्निहोत्रह᳘वण्या मु᳘खम्वा᳘ ऽएत᳘द्यज्ञा᳘नां य᳘दग्निहोत्र᳘ᳫँ᳘ शीर्षंस्तन्मु᳘खन्दधाति॥  
## ३०
स᳘ ऽआनीय᳘मान ऽआह॥  
हो᳘तर्व्व᳘दस्व य᳘त्ते व्वा᳘द्यमि᳘ति व्व᳘दते ह्य᳘त्र होता᳘ ऽथोपोत्ति᳘ष्ठन्नाह श्रात᳘ᳫँ᳘ हविरि᳘ति श्रातᳫँ᳭ हि भ᳘वत्यतिक्र᳘म्याश्रा᳘व्याह दधिघर्म्म᳘स्य यजे᳘ति व्व᳘षट्कृते जुहोत्यनुव᳘षट्कृत ऽआ᳘हरति भक्षं तं य᳘जमानाय प्प्र᳘यच्छति॥  
## ३१
स᳘ ऽउपहव᳘मिष्ट्वा᳘ भक्षयति॥  
म᳘यि त्य᳘दिन्द्रिय᳘म्बृहदि᳘त्येतद्वा᳘ ऽइन्द्रिय᳘म्बृहद्य᳘ ऽएष त᳘पति म᳘यि द᳘क्षो म᳘यि क्र᳘तुरि᳘ति क्र᳘तूद᳘क्षावे᳘वात्म᳘न्द्धत्ते [[???]] घ᳘र्म्मस्त्रिशुग्वि᳘राजती᳘ति घर्म्मो᳘ ह्येष᳘ त्रिशु᳘ग्विरा᳘जति व्विरा᳘जा ज्यो᳘तिषा सहे᳘ति व्विरा᳘जा᳘ ह्येष᳘ ज्यो᳘तिषा स᳘ह ब्र᳘ह्मणा ते᳘जसा सहे᳘ति ब्र᳘ह्मणा᳘ ह्येष ते᳘जसा स᳘ह प᳘यसो रे᳘त ऽआ᳘भृतमि᳘ति प᳘यसो᳘ ह्येतद्रे᳘त ऽआ᳘भृतन्त᳘स्य दो᳘हमशीमह्यु᳘त्तरामुत्तराᳫँ᳭ स᳘मामि᳘त्याशि᳘षमे᳘वैतदा᳘शास्ते᳘ ऽथ चा᳘त्वाले मार्ज्जयन्ते ऽसा᳘वेव ब᳘न्धुः॥  
## ३२
(र) अथा᳘तो द᳘क्षिणानाम्॥  
(नाᳫँ᳭) सुव᳘र्ण्णᳫँ᳭ हि᳘रण्यᳫँ᳭ शत᳘मानम्ब्रह्म᳘णे ददात्या᳘सीनो वै᳘ ब्रह्मा य᳘शः श᳘यानᳫँ᳭ हि᳘रण्यन्त᳘स्मात्सुव᳘र्ण्णᳫँ᳭ हि᳘रण्यᳫँ᳭ शत᳘मानम्ब्रह्म᳘णे ददाति॥  
## ३३
(त्य᳘) अ᳘थ᳘ यैषा᳘ घर्म्मदु᳘घा॥  
ता᳘मध्वर्य्य᳘वे ददाति तप्त᳘ ऽइव वै᳘ घर्म्म᳘स्तप्त᳘मिवाध्वर्य्युर्नि᳘ष्क्रामति त᳘स्मात्ता᳘मध्वर्य्य᳘वे ददाति॥  
## ३४
(त्य᳘) अ᳘थ᳘ यैषा य᳘जमानस्य व्व्रतदु᳘घा॥  
ताᳫँ᳭ हो᳘त्रे ददाति यज्ञो वै हो᳘ता यज्ञो य᳘जमानस्त᳘स्मात्ताᳫँ᳭ हो᳘त्रे ददाति॥  
## ३५
(त्य᳘) अ᳘थ᳘ यैषा प᳘त्न्यै व्व्रतदु᳘घा॥  
ता᳘मुद्गातृ᳘भ्यो ददाति पत्नीक᳘र्म्मेव वा᳘ ऽएते᳘ ऽत्र कुर्व्वन्ति य᳘दुद्गाता᳘रस्त᳘स्मात्ता᳘मुद्गातृ᳘भ्यो ददाति॥  
## ३६
(त्य᳘) अ᳘थैतद्वै॥ 
(द्वा ऽआ᳘) आयुरेतज्ज्यो᳘तिः प्प्र᳘विशति [[???]] य᳘ ऽएतम᳘नु वा [[???]] ब्रूते᳘ भक्ष᳘यति वा [[???]] त᳘स्य व्व्रतचर्य्या या सृ᳘ष्टौ॥  
