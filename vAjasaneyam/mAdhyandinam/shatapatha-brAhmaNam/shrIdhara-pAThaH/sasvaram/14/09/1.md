+++
title = "१"

+++
## ०१
श्वेत᳘केतुर्ह वा᳘ ऽआरुणेयः᳘॥  
पञ्चाला᳘नाम्परिष᳘दमा᳘जगाम स ऽआ᳘जगाम जै᳘वलम्प्रवा᳘हणम्परिचार᳘यमाणन्त᳘मुदी᳘क्ष्या᳘भ्युवाद कु᳘मारा३ ऽइ᳘ति स᳘ भो३ ऽइ᳘ति प्प्र᳘तिशुश्रावा᳘नुशिष्टो᳘ न्वसि[[!!]] पित्रेत्योमि᳘ति होवाच॥  
## ०२
व्वे᳘त्थ य᳘थेमाः[[!!]] प्प्रजाः᳘॥  
प्प्रय᳘त्यो व्विप्रतिप᳘द्यान्ता३ ऽइ᳘ति ने᳘ति होवाच व्वे᳘त्थ य᳘थेमँ᳘ल्लोकम्पु᳘नराप᳘द्यान्ता३ ऽइ᳘ति ने᳘ति है᳘वोवाच व्वे᳘त्थ य᳘था ऽसौ᳘ लोक᳘ ऽएव᳘म्बहु᳘भिः पु᳘नःपुनः प्प्रय᳘द्भिर्न्न स᳘म्पूर्य्यता३ ऽइ᳘ति[[!!]] ने᳘ति है᳘वोवाच॥  
## ०३
व्वे᳘त्थ य᳘तिथ्यामा᳘हुत्याᳫँ᳭ हुता᳘याम्॥  
(मा᳘) आ᳘पः पुरुषवा᳘चो भूत्वा᳘ समुत्था᳘य व्व᳘दन्ती३ ऽइ᳘ति ने᳘ति है᳘वोवाच व्वे᳘त्थो देवया᳘नस्य वा पथः᳘ प्प्रतिप᳘दम्पितृयाण᳘स्य[[!!]] वा य᳘त्कृत्वा᳘ देवया᳘नम्वा प᳘न्थानम्प्रतिप᳘द्यते पितृया᳘णम्वा॥  
## ०४
(वा᳘ ऽपि) अ᳘पि हि न ऽऋ᳘षेर्व्व᳘चः श्रुतम्[[!!]]॥  
(न्द्वे᳘) द्वे᳘ सृती᳘ ऽअशृणवम्पितृणा᳘मह᳘न्देवा᳘नामुत म᳘र्त्यानाम्। ता᳘भ्यामिदम्वि᳘श्वमे᳘जत्स᳘मेति य᳘दन्तरा᳘ पित᳘रम्मात᳘रञ्चे᳘ति᳘ नाहम᳘त ऽए᳘कञ्चन᳘ व्वेदे᳘ति होवाच॥  
## ०५
(चा᳘) अ᳘थ हैनम्व᳘सत्योपमन्त्रया᳘ञ्चक्रे॥  
(क्रे ऽना) अ᳘नादृत्य व्व᳘सतिङ्कुमारः प्प्र᳘दुद्द्राव स ऽआ᳘जगाम पित᳘रन्त᳘ᳫँ᳘ होवाचे᳘ति वाव कि᳘ल नो भ᳘वान्पुरा᳘ ऽनुशिष्टान᳘वोच ऽइ᳘ति कथ᳘ᳫँ᳘ सुमेध ऽइ᳘ति प᳘ञ्च मा प्प्रश्ना᳘न्न्राज᳘न्यबन्धुरप्प्राक्षीत्त᳘तो[[!!]] नै᳘कञ्चन᳘ व्वेदे᳘ति होवाच कतमे त ऽइ᳘तीम ऽइ᳘ति ह प्प्रतीका᳘न्युदा᳘जहार॥  
## ०६
स᳘ होवाच॥  
त᳘था नस्त्व᳘न्तात जानीथा य᳘था य᳘दहङ्कि᳘ञ्च व्वे᳘द स᳘र्व्वमहन्तत्तु᳘भ्यम᳘वोचम्प्रे᳘हि तु त᳘त्र प्प्रती᳘त्य ब्ब्रह्मचर्य्य᳘म्वत्स्याव ऽइ᳘ति भ᳘वानेव᳘ गच्छत्वि᳘ति॥  
## ०७
स ऽआ᳘जगाम गौतमः[[!!]]॥  
(मो) य᳘त्र प्प्रवा᳘हणस्य जै᳘वलेरा᳘स त᳘स्मा ऽआसन᳘माहा᳘र्य्योदक᳘माहारया᳘ञ्चकारा᳘थ हास्मा ऽअर्घ᳘ञ्चकार॥  
## ०८
स᳘ होवाच॥  
व्व᳘रम्भ᳘वते गौतमा᳘य दद्म ऽइ᳘ति स᳘ होवाच प्प्र᳘तिज्ञातो म ऽएष व्व᳘रो यान्तु᳘ कुमारस्या᳘न्ते व्वा᳘चम᳘भाषथास्ता᳘म्मे ब्ब्रूही᳘ति॥  
## ०९
स᳘ होवाच॥  
दै᳘वेषु वै᳘ गौतम तद्व᳘रेषु मा᳘नुषाणाम्ब्रूही᳘ति॥  
## १०
स᳘ होवाच॥  
व्वि᳘ज्ञायते हा᳘स्ति हि᳘रण्यस्या᳘पात्तङ्गो ऽअश्वा᳘नान्दासी᳘नाम्प्रवरा᳘णाम्परिधाना᳘नाम्मा᳘ नो भ᳘वान्बहो᳘रनन्त᳘स्यापर्य्यन्त᳘स्याभ्यवदा᳘न्यो भूदि᳘ति स वै᳘ गौतम तीर्थे᳘नेच्छासा ऽइत्युपैम्यहम्भ᳘वन्तमि᳘ति[[!!]] व्वाचा᳘ ह स्मैव पू᳘र्व्व ऽउ᳘पयन्ति॥  
## ११
स᳘ होपायनकीर्ता᳘ ऽउवाच॥  
त᳘था नस्त्व᳘ङ्गौतम मा᳘ ऽपराधास्त᳘व च पितामहा य᳘थेय᳘म्वि᳘द्येतः पू᳘र्व्वन्न क᳘स्मिँश्चन᳘ ब्राह्मण᳘ ऽउवा᳘स ता᳘न्त्वहन्तुभ्यम्वक्ष्यामि[[!!]] को᳘ हि᳘ त्वैवम्ब्रु᳘वन्तम᳘र्हति प्प्रत्या᳘ख्यातुमि᳘ति॥  
## १२
(त्य) असौ वै᳘ लो᳘को ऽग्नि᳘र्गौतम॥  
त᳘स्यादित्य᳘ ऽएव᳘ समि᳘द्द्रश्म᳘यो धूमो᳘ ऽहरर्च्चि᳘श्चन्द्र᳘मा ऽअ᳘ङ्गारा न᳘क्षत्राणि व्विष्फुलि᳘ङ्गास्त᳘स्मिन्नेत᳘स्मिन्नग्नौ᳘ देवाः᳘ श्रद्धां᳘ जुह्वति त᳘स्या ऽआहुतेः[[!!]] सो᳘मो रा᳘जा सं᳘भवति॥  
## १३
पर्ज्ज᳘न्यो वा᳘ ऽअग्नि᳘र्ग्गौतम॥  
त᳘स्य सम्वत्सर᳘ ऽएव᳘ समि᳘दभ्भ्रा᳘णि धूमो᳘ व्विद्यु᳘दर्च्चि᳘रश᳘निर᳘ङ्गारा ह्रादु᳘नयो व्विष्फुलिं᳘गास्त᳘स्मिन्नेत᳘स्मिन्नग्नौ᳘ देवाः सो᳘मञ्जुह्वति त᳘स्या ऽआ᳘हुतेर्व्वृ᳘ष्टिः स᳘म्भवति॥  
## १४
(त्य) अयम्वै᳘ लो᳘को ऽग्नि᳘र्ग्गौतम॥  
त᳘स्य पृथि᳘व्येव᳘ समि᳘द्वायु᳘र्द्धूमो रा᳘त्रिरर्च्चिर्द्दिशो᳘ ऽङ्गारा ऽअवान्तरदि᳘शो व्विष्फुलिं᳘गास्त᳘स्मिन्नेत᳘स्मिन्नग्नौ᳘ देवा व्वृ᳘ष्टिं जुह्वति त᳘स्या ऽआ᳘हुतेर᳘न्नᳫँ᳭ स᳘म्भवति॥  
## १५
पु᳘रुषो वा᳘ ऽअग्नि᳘र्ग्गौतम॥  
त᳘स्य व्व्या᳘त्तमेव᳘ समि᳘त्प्राणो᳘ धूमो व्वा᳘गर्च्चिश्च᳘क्षुर᳘ङ्गाराः श्रो᳘त्रम्विष्फुलिं᳘गास्त᳘स्मिन्नेत᳘स्मिन्नग्नौ᳘ देवा ऽअ᳘न्नं जुह्वति त᳘स्या ऽआ᳘हुते रे᳘तः स᳘म्भवति॥  
## १६
यो᳘षा वा᳘ ऽअग्नि᳘र्ग्गौतम॥  
त᳘स्या ऽउप᳘स्थ ऽएव᳘ समि᳘ल्लोमा᳘नि धूमो यो᳘निरर्च्चिर्य्य᳘दन्तः᳘ करो᳘ति ते᳘ ऽङ्गारा ऽअभिन᳘न्दा व्विष्फुलिं᳘गास्त᳘स्मिन्नेत᳘स्मिन्नग्नौ᳘ देवा रे᳘तो जुह्वति त᳘स्या ऽआ᳘हुतेः पु᳘रुषः स᳘म्भवति स᳘ जायते स᳘ जीवति या᳘वज्जी᳘वत्य᳘थ यदा᳘ म्म्रियते᳘ ऽथैनमग्न᳘ये हरन्ति॥  
## १७
त᳘स्याग्नि᳘रे᳘वाग्नि᳘र्भ्भवति॥  
समि᳘त्समि᳘द्धूमो᳘ धू᳘मो ऽर्च्चि᳘रर्च्चिर᳘ङ्गारा ऽअङ्गारा व्विष्फुलि᳘ङ्गा व्विष्फुलि᳘ङ्गास्त᳘स्मिन्नेत᳘स्मिन्नग्ग्नौ᳘ देवाः पु᳘रुषं जुह्वति त᳘स्या ऽआ᳘हुतेः पु᳘रुषो भा᳘स्वरवर्ण्णः स᳘म्भवति॥  
## १८
ते य᳘ ऽएव᳘मेत᳘द्विदुः᳘॥  
(र्य्ये᳘) ये᳘ चामी ऽअ᳘रण्ये श्रद्धा᳘ᳫँ᳘ सत्य᳘मुपा᳘सते᳘ ते ऽर्च्चि᳘रभिस᳘म्भवन्त्यर्च्चिषो᳘ ऽहर᳘ह्न ऽआपूर्य्यमाणपक्ष᳘मापूर्य्यमाणपक्षाद्यान्षण्मा᳘सानु᳘दङ्ङादित्य ऽए᳘ति मा᳘सेभ्यो देवलोक᳘न्देवलोका᳘दादित्य᳘मादित्याद्वै᳘द्युतं तान्वै᳘द्युतात्पु᳘रुषो मानस ऽए᳘त्य ब्ब्रह्मलोका᳘न्गमयति ते ते᳘षु ब्ब्रह्मलोके᳘षु प᳘राः पराव᳘तो व्वसन्ति ते᳘षामिह न पु᳘नरा᳘वृत्तिरस्ति॥  
## १९
(स्त्य᳘) अ᳘थ ये᳘ यज्ञे᳘न दाने᳘न त᳘पसा लोकञ्ज᳘यन्ति ते᳘ धूम᳘मभिस᳘म्भवन्ति धूमाद्रा᳘त्रिᳫँ᳭ रा᳘त्रेरपक्षीयमाणपक्ष᳘मपक्षीयमाणपक्षाद्यान्षण्मा᳘सान्दक्षि᳘णा ऽदित्य ऽए᳘ति मा᳘सेभ्यः पितृलोक᳘म्पितृलोका᳘च्चन्द्द्रन्ते᳘ चन्द्द्रम्प्राप्या᳘न्नम्भवन्ति ताँस्त᳘त्र देवा य᳘था सो᳘मᳫँ᳭ रा᳘जानमा᳘प्यायस्वा᳘पक्षीयस्वे᳘त्येव᳘मेनाँस्त᳘त्र भक्षयन्ति ते᳘षां यदा त᳘त्पर्य्यवैत्य᳘थेम᳘मे᳘वाकाश᳘मभिनि᳘ष्पद्यन्त ऽआकाशा᳘द्वायु᳘म्वायोर्व्वृ᳘ष्टिम्वृ᳘ष्टेः प्पृथिवीन्ते᳘ प्पृथिवीम्प्राप्या᳘न्नं भवन्ति त᳘ ऽएव᳘मे᳘वानुप᳘रिवर्तन्ते᳘ ऽथ य᳘ ऽएतौ प᳘न्थानौ न᳘ व्विदुस्ते᳘ कीटाः᳘ पत᳘ङ्गा य᳘दिद᳘न्दन्दशू᳘कम्॥  
