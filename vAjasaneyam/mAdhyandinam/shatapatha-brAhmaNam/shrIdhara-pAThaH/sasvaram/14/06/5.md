+++
title = "५"

+++


## ०१
<details><summary>मूलम् - श्रीधरादि</summary>

अ᳘थ हैनमुषस्तश्चा᳘क्रायणः पप्प्रच्छ॥  
या᳘ज्ञवल्क्ये᳘ति होवाच य᳘त्साक्षाद᳘परोक्षाद्ब्र᳘ह्म य᳘ ऽआत्मा᳘ सर्व्वान्तरस्त᳘म्मे व्व्या᳘चक्ष्वे᳘त्येष᳘ त ऽआत्मा᳘ सर्व्वान्तरः[[!!]] कतमो᳘ याज्ञवल्क्य सर्व्वान्तरो यः᳘ प्प्राणे᳘न प्प्रा᳘णिति स᳘ त ऽआत्मा᳘ सर्व्वान्तरो[[!!]] यो ऽपाने᳘नापा᳘निति स᳘ त ऽआत्मा᳘ सर्व्वान्तरो यो व्व्याने᳘न[[!!]] व्व्य᳘निति स᳘ त ऽआत्मा᳘ सर्व्वान्तरो य᳘ ऽउदाने᳘नोद᳘निति स᳘ त ऽआत्मा᳘ सर्व्वान्तरो यः᳘ समाने᳘न समा᳘निति स᳘ त ऽआत्मा᳘ सर्व्वान्तरः स᳘ होवाचोषस्तश्चा᳘क्रायणो य᳘था वै᳘ ब्ब्रूया᳘दसौ गौ᳘रसाव᳘श्व ऽइ᳘त्येव᳘मे᳘वैतद्व्य᳘पदिष्टम्भवति य᳘देव᳘ साक्षाद᳘परोक्षाद्ब्र᳘ह्म य᳘ ऽआत्मा᳘ सर्व्वान्तरस्त᳘म्मे व्व्या᳘चक्ष्वे᳘त्येष᳘ त ऽआत्मा᳘ सर्व्वान्तरः[[!!]] कतमो᳘ याज्ञवल्क्य सर्व्वान्तरो न᳘ दृष्टे᳘र्द्द्रष्टा᳘रम्पश्येर्न्न᳘ श्रु᳘तेः श्रोता᳘रᳫँ᳭ शृणुया न᳘ मते᳘र्म्मन्ता᳘रम्मन्वीथा न᳘ व्विज्ञाते᳘र्व्विज्ञाता᳘रम्वि᳘जानीया ऽएष᳘ त ऽआत्मा᳘ सर्व्वान्तरो᳘ ऽतो ऽन्यदा᳘र्तन्त᳘तो होषस्तश्चा᳘क्रायण ऽउ᳘परराम॥
</details>