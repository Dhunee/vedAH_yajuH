+++
title = "९"

+++
## ०१
अ᳘थ हैनम्विदग्धः शा᳘कल्यः पप्प्रच्छ॥  
क᳘ति देवा᳘ याज्ञवल्क्ये᳘ति स᳘ हैत᳘यैव᳘ निवि᳘दा प्प्र᳘तिपेदे या᳘वन्तो व्वैश्वदेव᳘स्य निवि᳘द्युच्य᳘न्ते त्र᳘यश्च त्री᳘ च शता त्र᳘यश्च त्री᳘ च सहस्रेत्योमि᳘ति होवाच॥  
## ०२
क᳘त्येव᳘ देवा᳘ याज्ञवल्क्ये᳘ति॥  
त्र᳘यस्त्रिᳫँ᳭शदित्योमि᳘ति होवाच क᳘त्येव᳘ देवा᳘ याज्ञवल्क्ये᳘ति षडित्योमि᳘ति होवाच क᳘त्येव᳘ देवा᳘ याज्ञवल्क्ये᳘ति त्र᳘य ऽइत्योमि᳘ति होवाच क᳘त्येव᳘ देवा᳘ याज्ञवल्क्ये᳘ति द्वावित्योमि᳘ति होवाच क᳘त्येव᳘ देवा᳘ याज्ञवल्क्येत्य᳘ध्यर्द्ध ऽइत्योमि᳘ति होवाच क᳘त्येव᳘ देवा᳘ याज्ञवल्क्येत्ये᳘क ऽइत्योमि᳘ति होवाच कतमे ते त्र᳘यश्च त्री᳘ च शता त्र᳘यश्च त्री᳘ च सहस्रे᳘ति॥  
## ०३
स᳘ होवाच॥  
महिमा᳘न ऽए᳘वैषामेते त्र᳘यस्त्रिᳫँ᳭श᳘त्त्वेव᳘ देवा ऽइ᳘ति कतमे ते त्र᳘यस्त्रिᳫँ᳭शदि᳘त्यष्टौ व्व᳘सव ऽए᳘कादश रुद्रा द्वा᳘दशादित्यास्त ऽए᳘कत्रिᳫँ᳭शदि᳘न्द्द्रश्चैव᳘ प्प्रजा᳘पतिश्च त्रयस्त्रिᳫँ᳭शावि᳘ति॥  
## ०४
कतमे व्व᳘सव ऽइ᳘ति॥  
(त्य) अग्नि᳘श्च प्पृथिवी᳘ च व्वायुश्चान्त᳘रिक्षाञ्चादित्य᳘श्च द्यौ᳘श्च चन्द्र᳘माश्च न᳘क्षत्राणि चैते व्व᳘सव ऽएते᳘षु हीदᳫँ᳭ स᳘र्व्वम्व᳘सु हितमेते᳘[[!!]] हीदᳫँ᳭ स᳘र्व्वम्वास᳘यन्ते तद्य᳘दिदᳫँ᳭ स᳘र्व्वम्वास᳘यन्ते त᳘स्माद्व᳘सव ऽइ᳘ति॥  
## ०५
कतमे᳘ रुद्रा ऽइ᳘ति॥  
द᳘शेमे पु᳘रुषे प्प्राणा᳘ ऽआ᳘त्मैकादशस्ते᳘ य᳘दा ऽस्मान्म᳘र्त्याच्छ᳘रीरादुत्क्रा᳘मन्त्य᳘थ रोदयन्ति तद्य᳘द्रोद᳘यन्ति त᳘स्माद्रुद्रा ऽइ᳘ति॥  
## ०६
कतम᳘ ऽआदित्या ऽइ᳘ति॥  
द्वा᳘दश मा᳘साः सम्वत्सर᳘स्यैत᳘ ऽआदित्या᳘ ऽएते᳘ हीदᳫँ᳭ स᳘र्व्वमाद᳘दाना य᳘न्ति तद्य᳘दिदᳫँ᳭ स᳘र्व्वमाद᳘दाना य᳘न्ति त᳘स्मादादित्या ऽइ᳘ति॥  
## ०७
कतम ऽइ᳘न्द्रः कतम᳘श्च प्प्रजा᳘पतिरि᳘ति॥  
स्तनयित्नु᳘रेवे᳘न्द्रो यज्ञः᳘ प्प्रजा᳘पतिरि᳘ति कतम᳘ स्तनयित्नुरि᳘त्यश᳘निरि᳘ति कतमो᳘ यज्ञ ऽइ᳘ति पश᳘व ऽइ᳘ति॥  
## ०८
कतमे षडि᳘ति॥  
(त्य) अग्नि᳘श्च प्पृथिवी᳘ च व्वायु᳘श्चान्त᳘रिक्षञ्चादित्य᳘श्च द्यौ᳘श्चैते[[!!]] षडि᳘त्येते᳘ ह्येवेदᳫँ᳭ स᳘र्व्वᳫँ᳭ षडि᳘ति॥  
## ०९
कतमे ते त्र᳘यो देवा ऽइ᳘ति॥
(ती) इम᳘ ऽएव त्र᳘यो लोका᳘ ऽएषु᳘ हीमे स᳘र्व्वे देवा ऽइ᳘ति कतमौ द्वौ᳘ देवावित्य᳘न्नञ्चैव᳘ प्प्राणश्चे᳘ति कतमो᳘ ऽध्यर्द्ध ऽइ᳘ति᳘ यो ऽयम्प᳘वत ऽइ᳘ति॥  
## १०
त᳘दाहुः॥  
(र्य्य᳘) य᳘दयमे᳘क ऽएव पवते᳘ ऽथ[[!!]] कथम᳘ध्यर्द्ध ऽइ᳘ति य᳘दस्मिन्निदᳫँ᳭ स᳘र्व्वमध्या᳘र्ध्नोत्तेना᳘ध्यर्द्ध ऽइ᳘ति कतम ऽए᳘को देव ऽइ᳘ति स ब्ब्र᳘ह्म त्यदित्या᳘चक्षते॥  
## ११
प्पृथि᳘व्येव य᳘स्याय᳘तनम्॥  
(ञ्च᳘) च᳘क्षुर्ल्लोको म᳘नो ज्योतिर्य्यो वै तम्पु᳘रुषम्विद्यात्स᳘र्व्वस्यात्म᳘नः परा᳘यणᳫँ᳭ स वै᳘ व्वेदिता᳘ स्याद्याज्ञवल्क्य व्वे᳘द वा᳘ ऽअहन्तम्पु᳘रुषᳫँ᳭ स᳘र्व्वस्यात्म᳘नः परा᳘यणं यमा᳘त्थ य᳘ ऽए᳘वाय᳘ᳫँ᳘ शारीरः पु᳘रुषः स᳘ ऽएष व्व᳘दैव᳘ शाकल्य त᳘स्य का᳘ देवते᳘ति स्त्रि᳘य ऽइ᳘ति होवाच॥  
## १२
रूपा᳘ण्येव य᳘स्याय᳘तनम्॥  
(ञ्च᳘) च᳘क्षुर्ल्लोको म᳘नो ज्योतिर्य्यो वै तम्पु᳘रुषम्विद्यात्स᳘र्व्वस्यात्म᳘नः परा᳘यणᳫँ᳭ स वै᳘ व्वेदिता᳘ स्याद्याज्ञवल्क्य व्वे᳘द वा᳘ ऽअहन्तम्पु᳘रुषᳫँ᳭ स᳘र्व्वस्यात्म᳘नः परा᳘यणं यमा᳘त्थ य᳘ ऽए᳘वासा᳘वादित्ये पु᳘रुषः स᳘ ऽएष व्व᳘दैव᳘ शाकल्य त᳘स्य का᳘ देवते᳘ति च᳘क्षुरि᳘ति होवाच॥  
## १३
(चा) आकाश᳘ ऽएव य᳘स्याय᳘तनम्॥  
(ञ्च᳘) च᳘क्षुर्ल्लोको म᳘नो ज्योतिर्य्यो वै तम्पु᳘रुषम्विद्यात्स᳘र्व्वस्यात्म᳘नः परा᳘यणᳫँ᳭ स वै᳘ व्वेदिता᳘ स्याद्याज्ञवल्क्य व्वे᳘द वा᳘ ऽअहन्तम्पु᳘रुषᳫँ᳭ स᳘र्व्वस्यात्म᳘नः परा᳘यणं यमा᳘त्थ य᳘ ऽए᳘वाय᳘म्वायौ पु᳘रुषः स᳘ ऽएष व्व᳘दैव᳘ शाकल्य त᳘स्य का᳘ देवते᳘ति प्प्राण ऽइ᳘ति होवाच॥  
## १४
का᳘म ऽएव य᳘स्याय᳘तनम्॥  
(ञ्च᳘) च᳘क्षुर्ल्लोको म᳘नो ज्योतिर्य्यो वै तम्पु᳘रुषम्विद्यात्स᳘र्व्वस्यात्म᳘नः परा᳘यणᳫँ᳭ स वै᳘ व्वेदिता᳘ स्याद्याज्ञवल्क्य व्वे᳘द वा᳘ ऽअहन्तम्पु᳘रुषᳫँ᳭ स᳘र्व्वस्यात्म᳘नः परा᳘यणं यमा᳘त्थ य᳘ ऽए᳘वासौ᳘ चन्द्द्रे पु᳘रुषः स᳘ ऽएष व्व᳘दैव᳘ शाकल्य त᳘स्य का᳘ देवते᳘ति म᳘न ऽइ᳘ति होवाच॥  
## १५
ते᳘ज ऽएव य᳘स्याय᳘तनम्॥  
(ञ्च᳘) च᳘क्षुर्ल्लोको म᳘नो ज्योतिर्य्यो वै तम्पु᳘रुषम्विद्यात्स᳘र्व्वस्यात्म᳘नः परा᳘यणᳫँ᳭ स वै᳘ व्वेदिता᳘ स्याद्याज्ञवल्क्य व्वे᳘द वा᳘ ऽअहन्तम्पु᳘रुषᳫँ᳭ स᳘र्व्वस्यात्म᳘नः परा᳘यणं यमा᳘त्थ य᳘ ऽए᳘वाय᳘मग्नौ पु᳘रुषः स᳘ ऽएष व्व᳘दैव᳘ शाकल्य त᳘स्य का᳘ देवते᳘ति व्वागि᳘ति होवाच॥  
## १६
त᳘म ऽएव य᳘स्याय᳘तनम्॥  
(ञ्च᳘) च᳘क्षुर्ल्लोको म᳘नो ज्योतिर्य्यो वै तम्पु᳘रुषम्विद्यात्स᳘र्व्वस्यात्म᳘नः परा᳘यणᳫँ᳭ स वै᳘ व्वेदिता᳘ स्याद्याज्ञवल्क्य व्वे᳘द वा᳘ ऽअहन्तम्पु᳘रुषᳫँ᳭ स᳘र्व्वस्यात्म᳘नः परा᳘यणं यमा᳘त्थ य᳘ ऽए᳘वाय᳘ञ्छायाम᳘यः पु᳘रुषः स᳘ ऽएष व्व᳘दैव᳘ शाकल्य त᳘स्य का᳘ देवते᳘ति मृत्युरि᳘ति होवाच॥  
## १७
(चा᳘) आ᳘प ऽएव य᳘स्याय᳘तनम्॥  
(ञ्च᳘) च᳘क्षुर्ल्लोको म᳘नो ज्योतिर्य्यो वै तम्पु᳘रुषम्विद्यात्स᳘र्व्वस्यात्म᳘नः परा᳘यणᳫँ᳭ स वै᳘ व्वेदिता᳘ स्याद्याज्ञवल्क्य व्वे᳘द वा᳘ ऽअहन्तम्पु᳘रुषᳫँ᳭ स᳘र्व्वस्यात्म᳘नः परा᳘यणं यमा᳘त्थ य᳘ ऽए᳘वाय᳘मप्सु पु᳘रुषः स᳘ ऽएष व्व᳘दैव᳘ शाकल्य त᳘स्य का᳘ देवते᳘ति व्व᳘रुण ऽइ᳘ति होवाच॥  
## १८
रे᳘त ऽएव य᳘स्याय᳘तनम्॥  
(ञ्च᳘) च᳘क्षुर्ल्लोको म᳘नो ज्योतिर्य्यो वै तम्पु᳘रुषम्विद्यात्स᳘र्व्वस्यात्म᳘नः परा᳘यणᳫँ᳭ स वै᳘ व्वेदिता᳘ स्याद्याज्ञवल्क्य व्वे᳘द वा᳘ ऽअहन्तम्पु᳘रुषᳫँ᳭ स᳘र्व्वस्यात्म᳘नः परा᳘यणं यमा᳘त्थ य᳘ ऽए᳘वाय᳘म्पुत्रम᳘यः पु᳘रुषः स᳘ ऽएष व्व᳘दैव᳘ शाकल्य त᳘स्य का᳘ देवते᳘ति प्प्रजा᳘पतिरि᳘ति होवाच॥  
## १९
शा᳘कल्ये᳘ति होवाच या᳘ज्ञवल्क्यः॥  
(स्त्वा᳘) त्वा᳘ᳫँ᳘ स्विदिमे᳘ ब्ब्राह्मणा᳘ ऽअङ्गारावक्ष᳘यणमक्रता३ ऽइ᳘ति॥  
## २०
या᳘ज्ञवल्क्ये᳘ति होवाच शा᳘कल्यः॥  
(ल्यो᳘) य᳘दिद᳘ङ्कुरुपञ्चाला᳘नाम्ब्राह्मणा᳘नत्य᳘वादीः किम्ब्र᳘ह्म व्विद्वानि᳘ति दि᳘शो व्वेद स᳘देवाः स᳘प्रतिष्ठा ऽइ᳘ति यद्दि᳘शो व्वे᳘त्थ स᳘देवाः स᳘प्रतिष्ठाः॥  
## २१
कि᳘न्देवतो ऽस्याम्प्रा᳘च्यान्दि᳘श्यसी᳘ति[[!!]]॥  
(त्या) आदित्य᳘देवत ऽइ᳘ति स ऽआदित्यः क᳘स्मिन्प्र᳘तिष्ठित ऽइ᳘ति च᳘क्षुषी᳘ति क᳘स्मिन्नु च᳘क्षुः प्प्र᳘तिष्ठितम्भवती᳘ति रूपेष्वि᳘ति च᳘क्षुषा हि᳘ रूपा᳘णि प᳘श्यति क᳘स्मिन्नु᳘ रूपा᳘णि प्प्र᳘तिष्ठितानि भवन्ती᳘ति त्दृ᳘दय ऽइ᳘ति त्दृ᳘दयेन हि[[!!]] रूपा᳘णि जाना᳘ति त्दृ᳘दये᳘[[!!]] ह्येव᳘ रूपा᳘णि प्प्र᳘तिष्ठितानि भवन्ती᳘त्येव᳘मे᳘वैत᳘द्याज्ञवल्क्य॥  
## २२
कि᳘न्देवतो ऽस्यान्द᳘क्षिणायान्दि᳘श्यसी᳘ति[[!!]]॥  
यम᳘देवत ऽइ᳘ति स᳘ यमः क᳘स्मिन्प्र᳘तिष्ठित ऽइ᳘ति द᳘क्षिणायामि᳘ति क᳘स्मिन्नु द᳘क्षिणा प्प्र᳘तिष्ठिता भवती᳘ति श्रद्धा᳘यामि᳘ति यदा᳘ ह्येव᳘ श्रद्धत्ते᳘ ऽथ द᳘क्षिणान्ददाति श्रद्धा᳘या᳘ᳫँ᳘ ह्येव द᳘क्षिणा प्प्र᳘तिष्ठिता भवती᳘ति क᳘स्मिन्नु᳘ श्रद्धा प्प्र᳘तिष्ठिता भवती᳘ति त्दृ᳘दय ऽइ᳘ति त्दृ᳘दयेन हि᳘ श्रद्धत्ते त्दृ᳘दये᳘ ह्येव᳘ श्रद्धा प्प्र᳘तिष्ठिता भ᳘वती᳘त्येव᳘मे᳘वैत᳘द्याज्ञवल्क्य॥  
## २३
कि᳘न्देवतो ऽस्या᳘म्प्रती᳘च्यान्दि᳘श्यसी᳘ति[[!!]]॥  
व्व᳘रुणदेवत ऽइ᳘ति स व्व᳘रुणः क᳘स्मिन्प्र᳘तिष्ठित ऽइ᳘त्यप्स्वि᳘ति क᳘स्मिन्न्वा᳘पः प्प्र᳘तिष्ठिता भवन्ती᳘ति रे᳘तसी᳘ति क᳘स्मिन्नु रे᳘तः प्प्र᳘तिष्ठितम्भवती᳘ति त्दृ᳘दय ऽइ᳘ति त᳘स्माद᳘पि प्प्र᳘तिरूपञ्जात᳘माहुत्दृ᳘दयादिव सृ᳘प्तो त्दृ᳘दयादिव नि᳘र्म्मित ऽइ᳘ति त्दृ᳘दये᳘ ह्येव रे᳘तः प्प्र᳘तिष्ठितम्भवती᳘त्येव᳘मे᳘वैत᳘द्याज्ञवल्क्य॥  
## २४
कि᳘न्देवतो ऽस्या᳘मुदी᳘च्यान्दि᳘श्यसी᳘ति[[!!]]॥  
सो᳘मदेवत ऽइ᳘ति स सो᳘मः क᳘स्मिन्प्र᳘तिष्ठित ऽइ᳘ति दीक्षा᳘यामि᳘ति क᳘स्मिन्नु᳘ दीक्षा प्प्र᳘तिष्ठिता भवती᳘ति सत्य ऽइ᳘ति त᳘स्माद᳘पि दीक्षित᳘माहुः सत्य᳘म्वदे᳘ति सत्ये᳘ ह्येव᳘ दीक्षा प्प्र᳘तिष्ठिता भवती᳘ति क᳘स्मिन्नु᳘ सत्यम्प्र᳘तिष्ठितम्भवती᳘ति त्दृ᳘दय ऽइ᳘ति त्दृ᳘दयेन हि᳘ सत्य᳘ञ्जाना᳘ति त्दृ᳘दये᳘ ह्येव᳘ सत्यम्प्र᳘तिष्ठितम्भवती᳘त्येव᳘मे᳘वैत᳘द्याज्ञवल्क्य॥  
## २५
कि᳘न्देवतो ऽस्या᳘न्द्ध्रु᳘वा᳘यान्दि᳘श्यसी᳘ति[[!!]]॥  
(त्य᳘) अग्नि᳘देवत ऽइ᳘ति᳘ सो ऽग्निः क᳘स्मिन्प्र᳘तिष्ठित ऽइ᳘ति व्वाची᳘ति क᳘स्मिन्नु व्वाक्प्र᳘तिष्ठिता भवती᳘ति म᳘नसी᳘ति क᳘स्मिन्नु म᳘नः प्प्र᳘तिष्ठितम्भवती᳘ति त्दृ᳘दय ऽइ᳘ति क᳘स्मिन्नु त्दृ᳘दयम्प्र᳘तिष्ठितम्भवती᳘ति॥  
## २६
(त्य᳘) अ᳘हँल्लिके᳘ति होवाच या᳘ज्ञवल्क्यः॥  
(ल्क्यो) य᳘त्रैत᳘दन्य᳘त्रास्म᳘न्मन्या᳘सै य᳘त्रैत᳘दन्य᳘त्रास्म᳘त्स्याच्छ्वा᳘नो वैन᳘दद्युर्व्व᳘याᳫँ᳭सि वैनद्वि᳘मथ्नीरन्नि᳘ति॥  
## २७
क᳘स्मिन्नु त्व᳘ञ्चात्मा᳘ च प्प्र᳘तिष्ठितौ स्थ ऽइ᳘ति॥  
प्प्राण ऽइ᳘ति[[!!]] क᳘स्मिन्नु᳘ प्प्राणः प्प्र᳘तिष्ठित ऽइ᳘त्यपान ऽइ᳘ति क᳘स्मि᳘न्न्वपानः[[!!]] प्प्र᳘तिष्ठित ऽइ᳘ति व्व्यान ऽइ᳘ति क᳘स्मिन्नु᳘ व्व्यानः प्प्र᳘तिष्ठित ऽइ᳘त्युदान ऽइ᳘ति क᳘स्मि᳘न्नूदानः प्प्र᳘तिष्ठित ऽइ᳘ति समान ऽइ᳘ति॥  
## २८
स᳘ ऽएष ने᳘ति ने᳘त्यास्मा[[!!]]॥  
(त्मा᳘ ऽग्गृ) अ᳘ग्गृह्यो न हि᳘ ग्गृह्यते᳘ ऽशीर्य्यो न हि᳘ शी᳘र्य्यते᳘ ऽसङ्गो᳘ ऽसितो न᳘ सज्यते᳘ न व्व्य᳘थत ऽइ᳘त्येता᳘न्यष्टा᳘वाय᳘तनान्यष्टौ᳘ लोका᳘ ऽअष्टौ पु᳘रुषाः स यस्तान्पु᳘रुषान्व्युदु᳘ह्य प्प्रत्यु᳘ह्यात्य᳘क्रामी त्त᳘न्त्वौपनिषदम्पु᳘रुषम्पृच्छामि तञ्चे᳘न्मे न᳘ व्विवक्ष्य᳘सि मू᳘र्द्धा ते व्वि᳘पतिष्यतीति[[!!]] त᳘ᳫँ᳘ ह शाकल्यो न᳘ मेने त᳘स्य ह मू᳘र्द्धा व्वि᳘पपात त᳘स्य हा᳘प्यन्यन्म᳘न्यमानाः परिमोषिणो᳘ ऽस्थीन्य᳘पजह्रुः॥  
## २९
(र᳘) अ᳘थ ह या᳘ज्ञवल्क्य ऽउवाच॥  
ब्ब्रा᳘ह्मणा भगवन्तो यो᳘ वः काम᳘यते स᳘ मा प्पृच्छतु स᳘र्व्वे वा मा प्पृच्छत यो᳘ वः काम᳘यते त᳘म्वः प्पृच्छानि स᳘र्व्वान्वा वः प्पृच्छानी᳘ति ते᳘ ह ब्ब्राह्मणा न᳘ दधृषुः॥  
## ३०
(स्ता᳘) ता᳘न्हैतैः श्लो᳘कैः पप्प्रच्छ॥  
य᳘था व्वृक्षो व्व᳘नस्प᳘तिस्त᳘थैव पुरुषो ऽमृषा[[!!]]। त᳘स्य पर्ण्णा᳘नि लो᳘मानि त्व᳘गस्योत्पा᳘टिका बहिः᳘॥  
## ३१
त्वच᳘ ऽए᳘वास्य॥ 
रु᳘धिरम्प्रस्य᳘न्दि त्वच ऽउ᳘त्पटः। त᳘स्मात्तदा᳘तुन्नात्प्रै᳘ति र᳘सो व्वृक्षा᳘दिवा᳘हतात्॥  
## ३२
माᳫँ᳭सा᳘न्यस्य श᳘कराणि॥ 
कि᳘नाटᳫँ᳭ स्ना᳘व त᳘त्स्थिर᳘म्। अ᳘स्थीन्य᳘न्तरतो दा᳘रूणि मज्जा᳘ मज्जोपमा᳘ कृता᳘॥  
## ३३
य᳘द्वृक्षो᳘ व्वृक्णो रो᳘हति॥ 
मू᳘लान्न᳘वतरः पु᳘नः। म᳘र्त्यः स्विन्मृत्यु᳘ना व्वृक्णः क᳘स्मान्मू᳘लात्प्र᳘रोहति॥  
## ३४
रे᳘तस ऽइ᳘ति मा᳘ वोचत॥ 
जी᳘वतस्तत्प्र᳘जायते। जात᳘ ऽएव न᳘ जायते को᳘ न्वेनञ्जनयेत्पु᳘नः॥ धाना᳘रुह ऽउ वै᳘ व्वृ᳘क्षो ऽन्य᳘तः प्प्रे᳘त्य स᳘म्भवः। यत्स᳘मूलमुद्वृहे᳘युर्व्वृक्षन्न पु᳘नरा᳘भवेत्। म᳘र्त्यः स्विन्मृत्यु᳘ना व्वृक्णः क᳘स्मान्मू᳘लात्प्र᳘रोहति॥ व्विज्ञा᳘नमानन्दं ब्ब्र᳘ह्म रातेर्द्दा᳘तुः परा᳘यणम्॥ ति᳘ष्ठमानस्य तद्वि᳘द ऽइ᳘ति॥  
