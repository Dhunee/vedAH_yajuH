+++
title = "११"

+++
## ०१
अ᳘थ ह जनको व्वै᳘देहः कूर्च्चा᳘दुपावस᳘र्प्पन्नुवाच॥  
न᳘मस्ते याज्ञवल्क्या᳘नु मा शाधी᳘ति स᳘ होवाच य᳘था वै᳘ सम्म्राण्महा᳘न्तम᳘ध्वानमेष्यन्न्र᳘थम्वा ना᳘वम्वा समाद᳘दीतैव᳘मे᳘वैता᳘भिरुपनिष᳘द्भिः समा᳘हितात्मा ऽस्येवम्वृ᳘न्दारक ऽआढ्यः स᳘न्नधीतवे᳘द ऽउक्तो᳘पनिषत्क ऽइतो᳘ व्विमुच्य᳘मानः᳘ क्व[[!!]] गमिष्यसी᳘ति᳘ नाहन्त᳘द्भगवन्वेद य᳘त्र गमिष्यामीत्य᳘थ वै᳘ ते ऽहन्त᳘द्वक्ष्यामि य᳘त्र गमिष्यसी᳘ति ब्ब्र᳘वीतु भ᳘गवानि᳘ति॥  
## ०२
स᳘ होवाच॥  
(चे᳘) इ᳘न्धो वै ना᳘मैष᳘ यो ऽय᳘न्दक्षि᳘णे ऽक्षन्पु᳘रुषस्तम्वा᳘ ऽएतमि᳘न्धᳫँ᳭ स᳘न्तमि᳘न्द्द्र इत्या᳘चक्षते परो᳘ ऽक्षेणेव परो᳘ ऽक्षप्प्रिया ऽइव हि᳘ देवाः᳘ प्प्रत्य᳘क्षद्विषः॥  
## ०३
(षो᳘ ऽथ) अ᳘थैतद्वा᳘मे ऽक्षणि पु᳘रुषरूपम्॥  
(मे᳘) ए᳘षा ऽस्य प᳘त्नी व्विराट्तयोरेष᳘ सᳫँ᳭स्तावो य᳘ ऽए᳘षो ऽन्तर्त्दृ᳘दय ऽआकाशो᳘ ऽथैनयोरेतद᳘न्नं य᳘ ऽए᳘षो ऽन्तर्त्दृ᳘दये लोहितपिण्डो᳘ ऽथैनयोरेत᳘त्प्राव᳘रणं य᳘देत᳘दन्तर्त्दृ᳘दये जालक᳘मिवा᳘थैनयोरेषा सृ᳘तिः स᳘ती सञ्च᳘रणी᳘ यैषा त्दृ᳘दयादूर्ध्वा᳘ ना᳘ड्योच्च᳘रति॥  
## ०४
ता वा᳘ ऽअस्यैताः᳘॥  
(०) हिता ना᳘म ना᳘ड्यो य᳘था के᳘शः सहस्रधा᳘ भिन्न᳘ ऽएता᳘भिर्व्वा᳘ ऽएत᳘मास्र᳘वदा᳘स्रवति त᳘स्मादेष᳘ प्प्रवि᳘विक्ताहारतर ऽइव भवत्यस्मा᳘च्छारीरा᳘दात्म᳘नः॥  
## ०५
(स्त᳘) त᳘स्या वा᳘ ऽएत᳘स्य पु᳘रुषस्य॥  
प्प्रा᳘ची दिक्प्रा᳘ञ्चः प्प्राणा दक्षिणा[[!!]] दिग्द᳘क्षिणाः प्प्राणाः᳘ प्प्रती᳘ची दि᳘क्प्रत्य᳘ञ्चः प्प्राणा ऽउ᳘दीची दिगु᳘दञ्चः प्प्राणा᳘ ऽऊर्ध्वा दि᳘गूर्ध्वाः᳘ प्प्राणा ऽअ᳘वाची᳘ दिग᳘वाञ्चः प्प्राणाः स᳘र्व्वा दि᳘शः स᳘र्व्वे प्प्राणाः᳘॥  
## ०६
स᳘ ऽएष ने᳘ति ने᳘त्यात्मा᳘॥  
(त्मा᳘ ऽग्गृ) अ᳘ग्गृह्यो न हि᳘ ग्गृह्यते᳘ ऽशीर्य्यो न हि शी᳘र्य्यते᳘ ऽसङ्गो᳘ ऽसितो न᳘ सज्य᳘ते न व्व्य᳘थते᳘ ऽभयम्वै᳘ जनक प्प्रा᳘प्तो ऽसी᳘ति होवाच या᳘ज्ञवल्क्यः स᳘ होवाच जनको व्वै᳘देहो न᳘मस्ते याज्ञवल्क्या᳘भयन्त्वा᳘ गच्छताद्यो᳘ नो भगवन्न᳘भयम्वेद᳘यस ऽइमे᳘ व्विदेहा᳘ ऽअय᳘मह᳘मस्मी᳘ति॥  
