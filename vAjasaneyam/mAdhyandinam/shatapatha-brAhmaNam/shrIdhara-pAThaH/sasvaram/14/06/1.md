+++
title = "१"

+++
## ०१
जनको᳘ ह व्वै᳘देहो बहुदक्षिणे᳘न यज्ञे᳘नेजे॥  
त᳘त्र ह कुरुपञ्चाला᳘नाम्ब्राह्मणा᳘ ऽअभिसमेता बभूवुस्त᳘स्य ह जनक᳘स्य व्वै᳘देहस्य व्विजिज्ञा᳘सा बभूव कः᳘ स्विदेषा᳘म्ब्राह्मणा᳘नामनूचान᳘तम ऽइ᳘ति॥  
## ०२
स᳘ ह ग᳘वाᳫँ᳭ सह᳘स्रम᳘वरुरोध॥  
द᳘शदश पा᳘दा ऽए᳘कैकस्याः शृङ्गयोरा᳘बद्धा[[!!]] बभूवुस्ता᳘न्होवाच ब्ब्राह्मणा[[!!]] भगवन्तो यो᳘ व्वो ब्ब्र᳘ह्मिष्ठः स᳘ ऽएता गा ऽउ᳘दजतामि᳘ति ते᳘ ह ब्ब्राह्मणा न᳘ दधृषुः॥  
## ०३
(र᳘) अ᳘थ ह या᳘ज्ञवल्क्यः स्व᳘मेव᳘ ब्ब्रह्मचारि᳘णमुवाच॥  
(चै) एताः᳘ सौम्यो᳘दज सामश्रवा३ इ᳘ति ता᳘ होदा᳘चकार ते᳘ ह ब्ब्राह्मणा᳘श्चुक्रुधुः कथन्नु᳘ नो ब्ब्र᳘ह्मिष्ठो ब्ब्रुवीतेति[[!!]]॥  
## ०४
(त्य᳘) अ᳘थ ह जनक᳘स्य व्वै᳘देहस्य हो᳘ता ऽश्वलो᳘ बभूव॥  
स᳘ हैनम्पप्प्रच्छ त्वन्नु ख᳘लु नो याज्ञवल्क्य ब्ब्र᳘ह्मिष्ठो ऽसी३ ऽइ᳘ति स᳘ होवाच न᳘मो व्वयम्ब्र᳘ह्मिष्ठाय कुर्म्मो गो᳘कामा ऽएव᳘ व्वय᳘ᳫँ᳘ स्म ऽइ᳘ति त᳘ᳫँ᳘ ह त᳘त ऽएव प्प्र᳘ष्टुन्दद्ध्रे हो᳘ता ऽश्वलः[[!!]]॥  
## ०५
(लो) या᳘ज्ञवल्क्ये᳘ति होवाच॥  
य᳘दिदᳫँ᳭ स᳘र्व्वम्मृत्यु᳘ना ऽऽप्तᳫँ᳭ स᳘र्व्वम्मृत्युना ऽभि᳘पन्नङ्के᳘न[[!!]] य᳘जमानो मृत्योरा᳘प्तिम᳘तिमुच्यत ऽइ᳘ति हो᳘त्रर्त्त्वि᳘जा ऽग्नि᳘ना व्वाचा व्वाग्वै᳘ यज्ञ᳘स्य हो᳘ता त᳘द्येयम्वा᳘क्सो ऽय᳘मग्निः स हो᳘ता सा मु᳘क्तिः सा᳘ ऽतिमुक्तिः॥  
## ०६
(र्य्या᳘) या᳘ज्ञवल्क्ये᳘ति होवाच॥  
य᳘दिदᳫँ᳭ स᳘र्व्वमहोरात्रा᳘भ्यामाप्तᳫँ᳭ स᳘र्व्वमहोरात्रा᳘भ्यामभि᳘पन्नङ्के᳘न य᳘जमानो ऽहोरात्र᳘योरा᳘प्तिम᳘तिमुच्यत ऽऽइ᳘त्यध्वर्य्युणर्त्त्वि᳘जा[[!!]] च᳘क्षुषा ऽऽदित्ये᳘न च᳘क्षुर्व्वै᳘ यज्ञ᳘स्याध्वर्य्युस्तद्य᳘दिदञ्च᳘क्षुः[[!!]] सो ऽसा᳘वादित्यः᳘[[!!]] सो ऽध्वर्य्युः सा मुक्तिः[[!!]] सा᳘ ऽतिमुक्तिः॥  
## ०७
(र्य्या᳘) या᳘ज्ञवल्क्ये᳘ति होवाच॥  
य᳘दिदᳫँ᳭ स᳘र्व्वम्पूर्व्वपक्षापरपक्षा᳘भ्यामाप्तᳫँ᳭ स᳘र्व्वम्पूर्व्वपक्षापरपक्षा᳘भ्यामभि᳘पन्नङ्के᳘न य᳘जमानः पूर्व्वपक्षापरपक्ष᳘योरा᳘प्तिम᳘तिमुच्यत ऽइ᳘ति ब्ब्रह्म᳘णर्त्त्वि᳘जा म᳘नसा चन्द्रे᳘ण म᳘नो वै᳘ यज्ञ᳘स्य ब्ब्रह्मा तद्य᳘दिदम्म᳘नः᳘[[!!]] सो ऽसौ᳘ चन्द्द्रः स᳘ ब्ब्रह्मा सा मु᳘क्तिः सा᳘ ऽतिमुक्तिः॥  
## ०८
(र्य्या᳘) या᳘ज्ञवल्क्ये᳘ति होवाच॥  
य᳘दिद᳘मन्त᳘रिक्षमनारम्बण᳘मिवा᳘थ के᳘नाक्रमे᳘ण य᳘जमानः स्वर्ग्गं᳘ लोकमा᳘क्रमत ऽइ᳘त्युद्गात्र᳘र्त्त्वि᳘जा व्वायु᳘ना प्प्राणे᳘न प्प्राणो[[!!]] वै᳘ यज्ञ᳘स्योद्गाता त᳘द्यो ऽय᳘म्प्राण स᳘ व्वायुः स᳘ ऽउद्गाता सा मु᳘क्तिः सा᳘ ऽतिमुक्तिरि᳘त्यतिमोक्षा ऽअ᳘थ सम्प᳘दः॥  
## ०९
(दो) या᳘ज्ञवल्क्ये᳘ति[[!!]] होवाच॥  
क᳘तिभि᳘रय᳘म᳘द्यर्ग्भिर्हो᳘ता ऽस्मि᳘न्यज्ञे᳘ करिष्यती᳘ति तिसृ᳘भिरि᳘ति कतमास्तास्ति᳘स्र ऽइ᳘ति पुरो ऽनुवा᳘क्या च या᳘ज्या च श᳘स्यैव᳘ तृती᳘या किन्ता᳘भिर्ज्जयती᳘ति पृथिविलोक᳘मेव᳘ पुरो ऽनुवा᳘क्यया[[!!]] ज᳘यत्यन्तरिक्षलोकं[[!!]] या᳘ज्यया[[!!]] द्यौर्ल्लोकᳫँ᳭ श᳘स्यया॥  
## १०
या᳘ज्ञवल्क्ये᳘ति होवाच॥  
क᳘त्यय᳘म᳘द्याध्वर्य्यु᳘रस्मि᳘न्यज्ञ ऽआ᳘हुतीर्होष्यती᳘ति तिस्र ऽइ᳘ति कतमास्तास्ति᳘स्र ऽइ᳘ति या᳘ हुता᳘ ऽउज्ज्व᳘लन्ति या᳘ हुता᳘ ऽअतिने᳘दन्ति या᳘ हुता᳘ ऽअधिशे᳘रते किन्ता᳘भिर्ज्जयती᳘ति या᳘ हुता᳘ ऽउज्ज्व᳘लन्ति देवलोक᳘मेव ता᳘भिर्ज्जयति दीप्य᳘त ऽइव[[!!]] हि᳘ देवलोको या᳘ हुता᳘ ऽअतिने᳘दन्ति मनुष्यलोक᳘मेव ता᳘भिर्ज्जयत्यतीव[[!!]] हि᳘ मनुष्यलोको या᳘ हुता᳘ ऽअधिशे᳘रते पितृलोक᳘मेव ता᳘भिर्ज्जयत्यध᳘ ऽइव हि᳘ पितृलोकः[[!!]]॥  
## ११
(को) या᳘ज्ञवल्क्ये᳘ति होवाच॥  
क᳘तिभि᳘रय᳘मद्य᳘ ब्ब्र᳘ह्मा᳘ यज्ञ᳘न्दक्षिणतो᳘ देव᳘ताभिर्ग्गोपायिष्यतीत्ये᳘कये᳘ति कतमा सैके᳘ति म᳘न ऽएवे᳘त्यनन्तम्वै म᳘नो ऽनन्ता व्वि᳘श्वे देवा᳘ ऽअनन्त᳘मेव स ते᳘न लोक᳘ञ्जयति॥  
## १२
या᳘ज्ञवल्क्ये᳘ति होवाच॥  
क᳘त्यय᳘म᳘द्योद्गा᳘ता ऽस्मि᳘न्यज्ञे᳘ स्तोत्रि᳘या स्तोष्यती᳘ति तिस्र ऽइ᳘ति कतमास्तास्ति᳘स्र ऽइ᳘ति पुरो ऽनुवा᳘क्या च या᳘ज्या च श᳘स्यैव᳘ तृती᳘या ऽधिदेवतम᳘थाध्यात्म᳘ङ्कतमास्ता या᳘ ऽअध्यात्ममि᳘ति प्प्राण᳘ ऽएव᳘ पुरो ऽनुवा᳘क्या ऽपानो᳘[[!!]] या᳘ज्या व्व्यानः᳘ श᳘स्या किन्ता᳘भिर्ज्जयती᳘ति यत्कि᳘ञ्चेद᳘म्प्राणभृदि᳘ति ततो[[!!]] ह हो᳘ता ऽश्वल ऽउ᳘परराम॥  
