+++
title = "१५"

+++
## ०१
भू᳘मिरन्त᳘रिक्षन्द्यौरि᳘त्यष्टा᳘वक्ष᳘राणि॥
(ण्य) अष्टा᳘क्षरᳫँ᳭ ह वा ऽए᳘कङ्गायत्र्यै᳘ पद᳘मेत᳘दु हास्या ऽएतत्स या᳘वदेषु᳘ लोके᳘षु ता᳘वद्ध जयति᳘ यो ऽस्या ऽएत᳘देव᳘म्पदम्वे᳘द॥  
## ०२
(ऽ) ऋ᳘चो य᳘जूᳫँ᳭षि सा᳘मानी᳘त्यष्टा᳘वक्ष᳘राणि॥
(ण्य) अष्टा᳘क्षरᳫँ᳭ ह वा ऽए᳘कङ्गायत्र्यै᳘ पद᳘मेत᳘दु है᳘वास्या ऽएतत्स या᳘वतीय᳘न्त्रयी᳘ व्विद्या ता᳘वद्ध जयति᳘ यो ऽस्या ऽएत᳘देव᳘म्पदम्वे᳘द॥  
## ०३
प्प्रा᳘णो ऽपानो᳘ व्व्यान ऽइ᳘त्यष्टा᳘वक्ष᳘राणि॥
(ण्य) अष्टा᳘क्षरᳫँ᳭ ह वा ऽए᳘कङ्गायत्र्यै᳘ पद᳘मेत᳘दु है᳘वास्या ऽएतत्स या᳘वदिदम्प्राणि ता᳘वद्ध जयति᳘ यो ऽस्या ऽएत᳘देव᳘म्पदम्वे᳘द॥  
## ०४
(दा᳘) अ᳘थास्या ऽएत᳘देव᳘॥  
तुरी᳘यन्दर्शत᳘म्पद᳘म्परो᳘रजा य᳘ ऽएष त᳘पति यद्वै च᳘तुर्थन्तत्तु᳘रीयन्दर्शत᳘म्पदमि᳘ति ददृश᳘ ऽइव᳘ ह्येष᳘ परो᳘रजा ऽइ᳘ति स᳘र्व्वमु᳘ ह्येष᳘ रज᳘ ऽउप᳘र्य्युपरि त᳘पत्येव᳘ᳫँ᳘ हैव᳘ श्रिया य᳘शसा तपति᳘ यो ऽस्या ऽएत᳘देव᳘म्पदम्वे᳘द॥  
## ०५
सैषा᳘ गाय᳘त्त्री॥ (त्त्र्ये) 
एत᳘स्मिँस्तु᳘रीये दर्शते᳘ पदे᳘ परो᳘रजसि प्प्र᳘तिष्ठिता तद्वै त᳘त्सत्ये प्प्र᳘तिष्ठिता च᳘क्षुर्व्वै᳘ सत्य᳘ञ्चक्षुर्हि [[???]] वै᳘ सत्यन्त᳘स्माद्य᳘दिदा᳘नीन्द्वौ᳘ व्विव᳘दमानावेया᳘तामह᳘मद्द्राक्षमह᳘मश्रौषमि᳘ति य᳘ ऽएव᳘ ब्ब्रूया᳘दह᳘मद्द्राक्षमि᳘ति त᳘स्मा ऽएव श्र᳘द्दध्याम॥  
## ०६
तद्वै त᳘त्सत्यम्ब᳘ले प्र᳘तिष्ठितम्॥  
(म्प्रा) प्प्राणो वै ब᳘लन्त᳘त्प्राणे प्प्र᳘तिष्ठितन्त᳘स्मादाहुर्ब्ब᳘लᳫँ᳭ सत्यादो᳘जीय ऽइ᳘त्येव᳘म्वेषा᳘ गाय᳘त्र्यध्यात्मं [[???]] प्प्र᳘तिष्ठिता॥  
## ०७
सा᳘ हैषा᳘ गयाँस्त᳘त्रे [[???]]॥  
प्प्राणा वै ग᳘यास्त᳘त्प्राणाँ᳘स्तत्रे तद्यद्ग᳘याँस्तत्रे त᳘स्माद्गायत्री ना᳘म स या᳘मे᳘वामू᳘मन्वाहै᳘षैव [[???]] सा स य᳘स्मा ऽअन्वा᳘ह त᳘स्य प्प्राणाँ᳘स्त्रायते॥  
## ०८
ताᳫँ᳭ है᳘के सावित्री᳘मनुष्टु᳘भम᳘न्वाहुः॥
(र्व्वा᳘) व्वा᳘गनुष्टु᳘बेतद्वा᳘चम᳘नुब्ब्रूम ऽइ᳘ति न त᳘था कुर्य्याद्गायत्री᳘मेवा᳘नुब्ब्रूयाद्य᳘दि ह वा ऽअ᳘पि ब᳘ह्विव प्प्रतिगृह्णा᳘ति न᳘ हैव त᳘द्गायत्र्या ऽए᳘क᳘ञ्चन᳘ पद᳘म्प्रति [[???]]॥  
## ०९
स य᳘ ऽइमास्त्रील्लोँका᳘न्पूर्ण्णा᳘न्प्रतिगृह्णीया᳘त् [[???]]॥ 
(त्सो) सो ऽस्या ऽएत᳘त्प्रथम᳘म्पद᳘माप्नुयाद᳘थ या᳘वतीय᳘न्त्रयी᳘ व्विद्या यस्ता᳘वत्प्रतिगृह्णीया᳘त्सो ऽस्या ऽएत᳘द्द्विती᳘यम्पद᳘माप्नुयाद᳘थ या᳘वदिद᳘म्प्राणि यस्ता᳘वत्प्रतिगृह्णीया᳘त्सो ऽस्या ऽएत᳘त्तृती᳘यम्पद᳘माप्नुयाद᳘थास्या ऽएत᳘देव᳘ तुरी᳘यन्दर्शत᳘म्पद᳘म्परो᳘रजा य᳘ ऽएष त᳘पति᳘ नैव के᳘नचना᳘प्यङ्कुत ऽउ ऽएता᳘वत्प्र᳘तिगृह्णीयात् [[???]]॥  
## १०
(त्त᳘) त᳘स्या ऽउपस्था᳘नम्॥  
(ङ्गा) गाय᳘त्र्यस्ये᳘कपदी द्विप᳘दी त्रिप᳘दी च᳘तुष्पद्य᳘पदसि न हि प᳘द्यसे। न᳘मस्ते तुरीया᳘य दर्शता᳘य पदा᳘य परो᳘रजसे ऽसा᳘वदो मा प्प्रा᳘पदि᳘ति य᳘न्द्विष्या᳘दसा᳘वस्मै का᳘मो मा स᳘मर्द्धी᳘ति वा न᳘ है᳘वास्मै स का᳘मः स᳘मृद्ध्यते य᳘स्मा ऽएव᳘मुपति᳘ष्ठते ऽह᳘मदः प्प्रा᳘पमि᳘ति वा॥  
## ११
(वै) एत᳘द्ध वै त᳘ज्जनको व्वै᳘देहः॥  
(हो) बु᳘डिलमा᳘श्वतराश्विमु᳘वाच यन्नु᳘ हो त᳘द्गायत्रीविद᳘ब्ब्रूथा ऽअ᳘थ कथ᳘ᳫँ᳘ हस्ती᳘भूतो᳘ व्वहसी᳘ति मु᳘ख᳘ᳫँ᳘ ह्यस्याः [[???]] सम्म्राण्न᳘ व्विदा᳘ञ्चकरे᳘ति होवाच॥  
## १२
त᳘स्या ऽअग्नि᳘रेव मु᳘खम्॥  
य᳘दि ह वा ऽअ᳘पि ब᳘ह्विवाग्ना᳘वभ्याद᳘धति स᳘र्व्वमेव तत्स᳘न्दहत्येव᳘ᳫँ᳘ है᳘वैवंविद्यद्य᳘पि ब᳘ह्विव पाप᳘ङ्करो᳘ति स᳘र्व्वमेव त᳘त्संप्सा᳘य शुद्धः᳘ पू᳘तो ऽज᳘रो ऽमृ᳘तः स᳘म्भवति॥  
