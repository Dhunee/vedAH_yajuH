+++
title = "१"

+++
## ०१
जनक᳘ᳫँ᳘ ह व्वै᳘देहं या᳘ज्ञवल्क्यो जगाम॥  
स᳘ मेने न व्वदिष्य ऽइत्य᳘थ ह य᳘ज्जनक᳘श्च व्वै᳘देहो या᳘ज्ञवल्क्यश्चाग्निहोत्रे᳘ समूद᳘तुस्त᳘स्मै ह या᳘ज्ञवल्क्यो व्व᳘रन्ददौ स᳘ ह कामप्रश्न᳘मेव᳘ व्वव्व्रे त᳘ᳫँ᳘ हास्मै ददौ त᳘ᳫँ᳘ ह सम्म्रा᳘डेव पू᳘र्व्वः पप्प्रच्छ॥  
## ०२
या᳘ज्ञवल्क्य कि᳘ञ्ज्योतिरयम्पु᳘रुष ऽइ᳘ति॥  
(त्या) आदित्य᳘ज्योतिः सम्म्राडि᳘ति होवाचादित्ये᳘नै᳘वायञ्ज्यो᳘तिषा ऽऽस्ते प᳘ल्ययते क᳘र्म्म कु᳘रुते व्विप᳘र्य्येती᳘त्येव᳘मे᳘वैत᳘द्याज्ञवल्क्य॥  
## ०३
(ल्क्या᳘) अ᳘स्तमित ऽआदित्ये᳘ याज्ञवल्क्य॥  
कि᳘ञ्ज्योतिरे᳘वायम्पु᳘रुष ऽइ᳘ति चन्द्द्र᳘ज्योतिः सम्म्राडि᳘ति होवाच चन्द्द्रे᳘णै᳘वायञ्ज्यो᳘तिषा ऽऽस्ते प᳘ल्ययते क᳘र्म्म कु᳘रुते व्विप᳘र्य्येती᳘त्येव᳘मे᳘वैत᳘द्याज्ञवल्क्य॥  
## ०४
(ल्क्या᳘) अ᳘स्तमित ऽआदित्ये᳘ याज्ञवल्क्य॥  
चन्द्द्र᳘मस्य᳘स्तमिते कि᳘ञ्ज्योतिरे᳘वायम्पु᳘रुष ऽइ᳘त्यग्नि᳘ज्योतिः सम्म्राडि᳘ति होवाचाग्नि᳘नै᳘वायञ्ज्यो᳘तिषा ऽऽस्ते प᳘ल्ययते क᳘र्म्म कु᳘रुते व्विप᳘र्य्येती᳘त्येव᳘मे᳘वैत᳘द्याज्ञवल्क्य॥  
## ०५
(ल्क्या᳘) अ᳘स्तमित ऽआदित्ये᳘ याज्ञवल्क्य॥  
चन्द्द्र᳘मस्य᳘स्तमिते शा᳘न्ते ऽग्नौ कि᳘ञ्ज्योतिरे᳘वायम्पु᳘रुष ऽइ᳘ति व्वा᳘ग्ज्योतिः सम्म्राडि᳘ति होवाच व्वा᳘चै᳘वायञ्ज्यो᳘तिषा ऽऽस्ते प᳘ल्ययते क᳘र्म्म कु᳘रुते व्विप᳘र्य्येती᳘ति त᳘स्माद्वै᳘ सम्म्राड᳘पि य᳘त्र स्वः᳘ पाणिर्न्न᳘ व्विनिर्ज्ञा᳘यते᳘ ऽथ य᳘त्र व्वा᳘गुच्च᳘रत्युपैव[[!!]] त᳘त्र᳘ न्येती᳘त्येव᳘मे᳘वैत᳘द्याज्ञवल्क्य॥  
## ०६
(ल्क्या᳘) अ᳘स्तमित ऽआदित्ये᳘ याज्ञवल्क्य॥  
चन्द्र᳘मस्य᳘स्तमिते शा᳘न्ते ऽग्नौ᳘ शान्ता᳘याम्वाचि कि᳘ञ्ज्योतिरे᳘वायम्पु᳘रुष ऽइ᳘त्यात्म᳘ज्योतिः सम्म्राडि᳘ति होवाचात्म᳘नै᳘वायञ्ज्यो᳘तिषा ऽऽस्ते प᳘ल्ययते क᳘र्म्म कुरुते व्विप᳘र्य्येती᳘ति॥ शतम् ७४००॥  
## ०७
कतम᳘ ऽआत्मे᳘ति᳘॥  
यो ऽय᳘म्विज्ञानम᳘यः पु᳘रुषः प्प्राणे᳘षु त्दृ᳘द्यन्त᳘र्ज्ज्योतिः[[!!]] स᳘ समानः स᳘न्नुभौ᳘ लोकौ स᳘ञ्चरति ध्या᳘यतीव लेला᳘यतीव स᳘धीः स्व᳘प्नो भू᳘त्वेमं᳘ लोकम᳘तिक्रामति॥  
## ०८
स वा᳘ ऽअयम्पु᳘रुषः॥  
(षो) जा᳘यमानः श᳘रीरमभिसम्प᳘द्यमानः पाप्म᳘भिः स᳘ᳫँ᳭सृज्यते स᳘ ऽउत्क्रा᳘मन्म्रिय᳘माणः पाप्म᳘नो व्वि᳘जहाति मृत्यो᳘ रूपाणि[[!!]]॥  
## ०९
त᳘स्य वा᳘ ऽएत᳘स्य पु᳘रुषस्य॥  
द्वे᳘ ऽएव स्था᳘ने भ᳘वत ऽइद᳘ञ्च परलोकस्था᳘नञ्च स᳘न्ध्यन्तृती᳘यᳫँ᳭ स्वप्नस्था᳘नन्त᳘स्मिन्त्स᳘न्ध्ये स्था᳘ने ति᳘ष्ठन्नुभे स्था᳘ने प᳘श्यतीद᳘ञ्च परलोकस्था᳘नञ्च॥  
## १०
(ञ्चा᳘) अ᳘थ य᳘था ऽऽक्र᳘मो ऽय᳘म्परलोकस्था᳘ने भ᳘वति॥  
त᳘माक्र᳘ममाक्र᳘म्योभ᳘यान्पाप्म᳘न ऽआनन्दां᳘श्च प᳘श्यति स य᳘त्राय᳘म्प्रस्व᳘पितीत्यस्य᳘ लोक᳘स्य सर्व्वा᳘वतो मा᳘त्रामपादा᳘य स्वय᳘म्विह᳘त्य स्वय᳘न्निर्म्मा᳘य स्वे᳘न भासा स्वे᳘न ज्ज्योतिषा[[!!]] प्प्र᳘स्वपित्य᳘त्रायम्पु᳘रुषः स्वय᳘ञ्ज्योतिर्भ्भवति॥  
## ११
न त᳘त्र र᳘था न र᳘थयोगा न प᳘न्थानो भवन्ति॥  
(न्त्य᳘) अ᳘थ र᳘थान्र᳘थयोगान्प᳘थः सृजते न त᳘त्रानन्दा मु᳘दः प्प्रमु᳘दो भवन्त्य᳘थानन्दान्मु᳘दः प्प्रमु᳘दः सृजते न त᳘त्र व्वेशा᳘न्ताः स्र᳘वन्त्यः पुष्करि᳘ण्यो भवन्त्य᳘थ व्वेशा᳘न्ताः \* स्र᳘वन्तीः पुष्करि᳘णीः सृजते स हि᳘ कर्त्ता᳘॥  
## १२
तद᳘प्येते श्लो᳘काः॥  
स्व᳘प्नेन शारीर᳘मभिप्रहत्या᳘सुप्तः सुप्ता᳘नभि᳘चाकशीति। शु᳘क्रमादा᳘य पुनरै᳘ति[[!!]] स्था᳘नᳫँ᳭ हिरण्म᳘यः पौरुष᳘ ऽएकहᳫँ᳭सः᳘॥  
## १३
प्प्राणे᳘न र᳘क्षन्न᳘परङ्कुलाय᳘म्॥ 
(म्ब) बहि᳘ष्कुलाया᳘दमृ᳘तश्चरित्वा᳘। स᳘ ऽईयते ऽअमृ᳘तो यत्रका᳘मᳫँ᳭ हिरण्म᳘यः पौरुष᳘ ऽएकहᳫँ᳭सः᳘॥  
## १४
स्वप्नान्त᳘ ऽउच्चावच᳘मीय᳘मानः॥ 
(नो) रूपा᳘णि देवः᳘ कुरुते बहू᳘नि। उ᳘तेव स्त्रीभिः᳘ सह मो᳘दमानो ज᳘क्षदु᳘तेवा᳘ ऽपि भ᳘यानि प᳘श्यन्॥  
## १५
आराम᳘मस्य पश्यन्ति॥  
न तङ्क᳘श्चन᳘ पश्यती᳘ति तन्ना᳘यतम्बोधयेदि᳘त्याहुर्द्दुर्भ्भिषज्ज्यᳫँ᳭ हास्मै᳘ भवति य᳘मेष न᳘ प्प्रतिपद्यते[[!!]]॥  
## १६
(ते᳘ ऽथो) अ᳘थो ख᳘ल्वाहुः॥  
(र्ज्जा) जागरितदेश᳘ ऽए᳘वास्यैष या᳘नि᳘ ह्येव जा᳘ग्ग्रत्प᳘श्यति ता᳘नि सुप्त ऽइत्य᳘त्रायम्पु᳘रुषः स्वय᳘ञ्ज्योतिर्भ्भवती᳘त्येव᳘मे᳘वैतद्याज्ञवल्क्य᳘[[!!]] सो ऽहम्भ᳘गवते सह᳘स्रन्ददाम्य᳘त ऽऊर्ध्व᳘म्विमोक्षा᳘यैव᳘ ब्ब्रूही᳘ति॥  
## १७
स वा᳘ ऽएष᳘ ऽएत᳘स्मिन्त्स्वप्नान्ते᳘॥  
रत्वा᳘ चरित्वा᳘ दृ᳘ष्ट्वैव पु᳘ण्यञ्च पा᳘पञ्च पु᳘नः प्प्रतिन्याय᳘म्प्रतियोन्या᳘द्रवति बुद्धान्ता᳘यैव स यद᳘त्र कि᳘ञ्चित्प᳘श्यत्य᳘नन्वागतस्ते᳘न भवत्य᳘सङ्गो᳘ ह्ययम्पु᳘रुष ऽइ᳘त्येव᳘मे᳘वैत᳘द्याज्ञवल्क्य᳘[[!!]] सो ऽहम्भ᳘गवते सह᳘स्रन्ददाम्य᳘त ऽऊर्ध्व᳘म्विमोक्षा᳘यैव᳘ ब्ब्रूही᳘ति॥  
## १८
तद्य᳘था महामत्स्यः᳘॥  
(ऽ) उभे कू᳘ले ऽअनुसञ्च᳘रति पू᳘र्व्वञ्चा᳘परञ्चैव᳘मे᳘वायम्पु᳘रुष ऽएता᳘ ऽउभाव᳘न्तावनुस᳘ञ्चरति स्वप्नान्त᳘ञ्च बुद्धान्त᳘ञ्च॥  
## १९
तद्य᳘था ऽस्मि᳘न्नाकाशे᳘॥  
श्येनो᳘ वा सुपर्ण्णो᳘ वा व्विप᳘रिपत्य[[!!]] श्रान्तः᳘ सᳫँ᳭ह᳘त्य पक्षौ᳘ सँल्लया᳘यैव᳘ ध्रिय᳘त ऽएव᳘मे᳘वायम्पु᳘रुष ऽएत᳘स्मा ऽअ᳘न्ताय धावति य᳘त्र सुप्तो न क᳘ञ्चन का᳘मङ्काम᳘यते न क᳘ञ्चन स्व᳘प्नम्प᳘श्यति॥  
## २०
ता वा᳘ ऽअस्यैताः᳘॥  
(०) हिता ना᳘म ना᳘ड्यो य᳘था के᳘शः सहस्रधा᳘ भिन्नस्ता᳘वता ऽणिम्ना᳘ तिष्ठन्ति शुक्ल᳘स्य नील᳘स्य पिङ्गल᳘स्य ह᳘रितस्य लो᳘हितस्य पूर्ण्णा ऽअ᳘थ य᳘त्रैनङ्घ्न᳘न्तीव जिन᳘न्तीव ह᳘स्तीव व्विच्छाय᳘यति ग᳘र्त्तमिव प᳘तति य᳘देव जा᳘ग्ग्रद्भ᳘यम्प᳘श्यति तदत्रा᳘विद्यया भ᳘यम्मन्यते᳘ ऽथ य᳘त्र रा᳘जेव देव᳘ ऽइवाह᳘मे᳘वेदᳫँ᳭ स᳘र्व्वमस्मी᳘ति म᳘न्यते᳘ सो ऽस्य परमो᳘ लोको᳘ ऽथ य᳘त्र सुप्तो न क᳘ञ्चन का᳘मङ्काम᳘यते न क᳘ञ्चन स्व᳘प्नम्प᳘श्यति॥  
## २१
तद्वा᳘ ऽअस्यैत᳘त्॥  
(दा) आत्म᳘काममाप्त᳘काममकाम᳘ᳫँ᳘ रूपन्तद्य᳘था प्प्रिय᳘या स्त्रिया᳘ सम्परिष्वक्तो[[!!]] न बा᳘ह्यङ्कि᳘ञ्चन व्वे᳘द ना᳘न्तरमेव᳘मे᳘वाय᳘ᳫँ᳘ शारीर᳘ ऽआत्मा᳘ प्प्राज्ञे᳘नात्म᳘ना सम्प᳘रिष्वक्तो न बा᳘ह्यङ्कि᳘ञ्चन व्वे᳘द ना᳘न्तरम्॥  
## २२
(न्त) तद्वा᳘ ऽअस्यैत᳘त्॥  
(द᳘) अ᳘तिच्छन्दो᳘ ऽपहतपाप्मा ऽभय᳘ᳫँ᳘ रूपम᳘शोकान्तरम᳘त्र पिता᳘ ऽपिता भ᳘वति माता᳘ ऽमाता लोका ऽअ᳘लोका देवा ऽअ᳘देवा व्वेदा ऽअ᳘वेदा यज्ञा ऽअ᳘यज्ञा ऽअ᳘त्र स्तेनो᳘ ऽस्तेनो᳘ भ᳘वति भ्भ्रूणहा᳘ ऽभ्भ्रूणहा पौल्कसो᳘ ऽपौल्कसश्चाण्डालो᳘ ऽचाण्डालः श्रमणो᳘ ऽश्रमणस्तापसो᳘ ऽतापसो᳘ ऽनन्वागतम्पु᳘ण्येना᳘नन्वागतम्पा᳘पेन तीर्ण्णो हि᳘ तदा स᳘र्व्वाञ्छो᳘कान्त्दृ᳘दयस्य भ᳘वति॥  
## २३
यद्वै तन्न प᳘श्यति॥  
प᳘श्यन्वै त᳘द्द्रष्ट᳘व्यन्न᳘ पश्यति न हि᳘ द्रष्टुर्द्दृ᳘ष्टेर्व्विपरिलोपो᳘ व्विद्यते᳘ ऽविनाशित्वान्न तु त᳘द्द्विती᳘यमस्ति त᳘तो ऽन्यद्वि᳘भक्त यत्प᳘श्येत्॥  
## २४
(द्य) यद्वै तन्न जि᳘घ्घ्रति॥  
जि᳘घ्घ्रन्वै त᳘द्घ्रात᳘व्यन्न᳘ जिघ्घ्रति न हि᳘ घ्घ्रातुर्घ्घ्रा᳘णाद्विपरिलोपो᳘ व्विद्यते᳘ ऽविनाशित्वान्न तु त᳘द्द्विती᳘यमस्ति त᳘तो ऽन्यद्वि᳘भक्तं यज्जि᳘घ्घ्रेत्॥  
## २५
(द्य) यद्वै तन्न᳘ रस᳘यति॥  
व्विजानन्वै तद्र᳘सन्न᳘ रसयति न हि᳘ रसयितू र᳘साद्विपरिलोपो᳘ व्विद्यते᳘ ऽविनाशित्वान्न तु त᳘द्द्विती᳘यमस्ति त᳘तो ऽन्यद्वि᳘भक्तं य᳘द्रस᳘येत्॥  
## २६
(द्य) यद्वै तन्न व्व᳘दति॥  
व्व᳘दन्वै त᳘द्वक्त᳘व्यन्न᳘ व्वदति न हि᳘ र्व्वक्तु र्व्व᳘क्तेर्व्विपरिलोपो᳘ व्विद्यते᳘ ऽविनाशित्वान्न तु त᳘द्द्विती᳘यमस्ति त᳘तो ऽन्यद्वि᳘भक्तं यद्व᳘देत्॥  
## २७
(द्य) यद्वै तन्न᳘ शृणो᳘ति॥  
शृण्वन्वै त᳘च्छ्रोत᳘व्यन्न᳘ शृणोति न हि᳘ श्रोतुः श्रु᳘तेर्व्विपरिलोपो᳘ व्विद्यते᳘ ऽविनाशित्वान्न तु त᳘द्द्विती᳘यमस्ति त᳘तो ऽन्यद्वि᳘भक्तं य᳘च्छृणुया᳘त्॥  
## २८
(द्य) यद्वै तन्न᳘ मनुते᳘॥  
मन्वानो वै त᳘न्मन्त᳘व्यन्न᳘ मनुते न हि᳘ मन्तुर्म्म᳘तेर्व्विपरिलोपो᳘ व्विद्यते᳘ ऽविनाशित्वान्न तु त᳘द्द्विती᳘यमस्ति त᳘तो ऽन्यद्वि᳘भक्तं य᳘न्मन्वीत᳘॥  
## २९
यद्वै तन्न᳘ स्पृशति[[!!]]॥  
स्पृशन्वै त᳘त्स्प्रष्ट᳘व्यन्न᳘ स्पृशति न हि᳘ स्प्रष्टु स्पृ᳘ष्टेर्व्विपरिलोपो᳘ व्विद्यते᳘ ऽविनाशित्वान्न तु त᳘द्द्विती᳘यमस्ति त᳘तो ऽन्यद्वि᳘भक्तं य᳘त्स्पृशे᳘त्॥  
## ३०
(द्य) यद्वै तन्न᳘ व्विजाना᳘ति॥  
व्विजानन्वै त᳘द्विज्ञे᳘यन्न व्वि᳘जानाति न हि᳘ व्विज्ञातु᳘र्व्विज्ञा᳘नाद्विपरिलोपो᳘ व्विद्यते᳘ ऽविनाशित्वान्न तु त᳘द्द्विती᳘यमस्ति त᳘तो ऽन्यद्वि᳘भक्तं य᳘द्विजानीया᳘त्॥  
## ३१
(त्य) सलिल ऽए᳘को \* द्रष्टा᳘ ऽद्वैतो भ᳘वति॥  
(त्ये) एष᳘ ब्ब्रह्मलोकः᳘ सम्म्राडि᳘ति हैनमुवाचै᳘षा ऽस्य परमो᳘ लोक᳘ ऽए᳘षो ऽस्य परम᳘ ऽआनन्द᳘ ऽएत᳘स्यै᳘वानन्द᳘स्यान्या᳘नि भूता᳘नि मा᳘त्रामुपजीवन्ति[[!!]]॥  
## ३२
स यो᳘ मनुष्याणाᳫँ᳭[[!!]] राद्धः स᳘मृद्धो भ᳘वति॥  
(त्य) अन्ये᳘षाम᳘धिपतिः स᳘र्व्वैर्म्मा᳘नुष्यकैः का᳘मैः स᳘म्पन्नतमः स᳘ मनु᳘ष्याणाम्परम᳘ ऽआनन्दः᳘॥  
## ३३
(न्दो᳘ ऽथ) अ᳘थ ये᳘ शत᳘म्मनु᳘ष्याणामानन्दाः᳘॥  
स ऽए᳘कः पितॄणा᳘ञ्जित᳘लोकानामानन्दः᳘॥  
## ३४
(न्दो᳘ ऽथ) अ᳘थ ये᳘ शत᳘म्पितॄणा᳘ञ्जित᳘लोकानामानन्दाः᳘॥  
स ऽए᳘कः क᳘र्म्मदेवानामानन्दो ये क᳘र्म्मणा देवत्व᳘मभिसम्प᳘द्यन्ते॥  
## ३५
(न्ते᳘ ऽथ) अ᳘थ ये᳘ शतङ्क᳘र्म्मदेवानामानन्दाः᳘॥  
स ऽए᳘क ऽआजा᳘नदेवानामानन्दो य᳘श्च श्रोत्रियो᳘ ऽव्वृजिनो᳘ ऽकामहतः॥  
## ३६
(तो᳘ ऽथ) अ᳘थ ये᳘ शत᳘माजा᳘नदेवानामानन्दाः᳘॥  
स ऽए᳘को देवलोक᳘ ऽआनन्दो य᳘श्च श्रोत्रियो᳘ ऽव्वृजिनो᳘ ऽकामहतः॥  
## ३७
(तो᳘ ऽथ) अ᳘थ ये᳘ शत᳘न्देवलोक᳘ ऽआनन्दाः᳘॥  
स ऽए᳘को गन्धर्व्वलोक᳘ ऽआनन्दो य᳘श्च श्रोत्रियो᳘ ऽव्वृजिनो᳘ ऽकामहतः॥  
## ३८
(तो᳘ ऽथ) अ᳘थ ये᳘ शत᳘ङ्गन्धर्व्वलोक᳘ ऽआनन्दाः᳘॥  
स ऽए᳘कः प्प्रजापतिलोक᳘ ऽआनन्दो य᳘श्च श्रोत्रियो᳘ ऽव्वृजिनो᳘ ऽकामहतः॥     
## ३९
(तो᳘ ऽथ) अ᳘थ ये᳘ शत᳘म्प्रजापतिलोक᳘ ऽआनन्दाः᳘॥  
स ए᳘को ब्ब्रह्मलोक᳘ ऽआनन्दो य᳘श्च श्रोत्रियो᳘ ऽव्वृजिनो᳘ ऽकामहत ऽएष᳘ ब्ब्रह्मलोकः᳘ सम्म्राडि᳘ति हैनम᳘नुशशासैत᳘दमृ᳘त᳘ᳫँ᳘ सो ऽहम्भ᳘गवते सह᳘स्रन्ददाम्य᳘त ऽऊर्ध्व᳘म्विमोक्षा᳘यैव᳘ ब्ब्रूही᳘ति॥  
## ४०
स वा᳘ एषः᳘॥
(ऽ) एत᳘स्मिन्त्सम्प्रसा᳘दे रत्वा᳘ चरित्वा᳘ दृ᳘ष्ट्वैव पु᳘ण्यञ्च पा᳘पञ्च पु᳘नः प्प्रतिन्याय᳘म्प्रतियोन्या᳘द्रवति बुद्धान्ता᳘यैव स यद᳘त्र कि᳘ञ्चित्प᳘श्यत्य᳘नन्वागतस्ते᳘न भवत्य᳘सङ्गो᳘ ह्ययम्पु᳘रुष ऽइ᳘त्येव᳘मे᳘वैत᳘द्याज्ञवल्क्य᳘[[!!]] सो ऽहम्भ᳘गवते सह᳘स्रन्ददाम्य᳘त ऽऊर्ध्व᳘म्विमोक्षा᳘यैव᳘ ब्ब्रूही᳘ति॥  
## ४१
(त्य᳘) अ᳘त्र ह या᳘ज्ञवल्क्यो बिभया᳘ञ्चकार॥  
मेधा᳘वी रा᳘जा स᳘र्व्वेभ्यो मा᳘ ऽन्तेभ्य ऽउ᳘दरौत्सीदि᳘ति स य᳘त्राणिमा᳘नं न्ये᳘ति जर᳘या वोपत᳘पता वा ऽणिमा᳘नन्निग᳘च्छति य᳘था ऽऽम्म्र᳘म्वोदुम्बरम्वा[[!!]] पि᳘प्पलम्वा ब᳘न्द्धनात्प्रमुच्ये᳘तैव᳘मे᳘वाय᳘ᳫँ᳘ शारीर᳘ ऽआ᳘त्मैभ्यो᳘ ऽङ्गेभ्यः सम्प्रमु᳘च्य पु᳘नः प्प्रतिन्याय᳘म्प्रतियोन्या᳘द्रवति प्प्राणा᳘यैव[[!!]]॥  
## ४२
तद्यथा᳘ ऽनः सु᳘समाहितम्॥  
(मु) उत्स᳘र्ज्जद्याया᳘देव᳘मे᳘वाय᳘ᳫँ᳘ शारीर᳘ ऽआत्मा᳘ प्प्राज्ञे᳘नात्म᳘ना ऽन्वा᳘रूढ ऽउत्स᳘र्ज्जद्याति \*॥  
## ४३
तद्य᳘था रा᳘जानमाय᳘न्तम्॥  
(मु᳘) उ᳘ग्ग्राः प्प्र᳘त्येनसः सूतग्ग्रामण्यो᳘ ऽन्नैः पा᳘नैरावसथैः᳘ प्प्रतिक᳘ल्पन्ते ऽयमा᳘यात्ययमा᳘गच्छती᳘त्येव᳘ᳫँ᳘ हैवम्वि᳘दᳫँ᳭ स᳘र्व्वाणि भूता᳘नि प्प्र᳘तिकल्पन्त ऽइदम्ब्रह्मा᳘यातीदमा᳘गच्छती᳘ति॥  
## ४३
तद्य᳘था रा᳘जानम्प्रयियास᳘न्तम्॥  
(मु᳘) उ᳘ग्ग्राः प्प्र᳘त्येनसः सूतग्ग्रामण्य᳘ ऽउपसमाय᳘न्त्येव᳘ᳫँ᳘ हैवम्वि᳘दᳫँ᳭ स᳘र्व्वे प्प्राणा᳘ ऽउपसमा᳘यन्ति य᳘त्रैत᳘दूर्ध्वोच्छ्वासी भ᳘वति॥  
