+++
title = "१"

+++
## ०१
देवा᳘ ह वै᳘ सत्रं नि᳘षेदुः॥  
(र) अग्निरि᳘न्द्रः सो᳘मो म᳘खो व्वि᳘ष्णुर्व्वि᳘श्वे देवा᳘ ऽअन्य᳘त्रै᳘वाश्वि᳘भ्याम्॥  
## ०२
(न्ते᳘) ते᳘षाङ्कुरुक्षेत्र᳘न्देवय᳘जनमास॥  
त᳘स्मादाहुः कुरुक्षेत्र᳘न्देवा᳘नान्देवय᳘जनमि᳘ति त᳘स्माद्य᳘त्र᳘ क्व[[!!]] च कुरुक्षेत्र᳘स्य निग᳘च्छति त᳘देव᳘ मन्यत ऽइदं᳘ देवय᳘जनमि᳘ति तद्धि᳘ देवा᳘नान्देवय᳘जनम्॥  
## ०३
(न्त᳘) त᳘ ऽआसत॥  
श्रि᳘यङ्गच्छेम य᳘शः स्यामान्नादाः᳘ स्यामे᳘ति त᳘थो ऽए᳘वेमे᳘ सत्र᳘मासते श्रि᳘यङ्गच्छेम य᳘शः स्यामान्नादाः᳘ स्यामे᳘ति॥  
## ०४
ते᳘ होचुः॥ 
(र्य्यो᳘) यो᳘ नः श्र᳘मेण त᳘पसा श्रद्ध᳘या यैज्ञेना᳘हुतिभिर्य्यज्ञ᳘स्योदृ᳘चम्पू᳘र्व्वो ऽवग᳘च्छात्स᳘ नः श्रे᳘ष्ठो ऽसत्त᳘दु नः स᳘र्व्वेषाᳫँ᳭ सहे᳘ति तथे᳘ति॥  
## ०५
तद्वि᳘ष्णुः प्रथमः प्प्रा᳘प॥  
स᳘ देवा᳘नᳫँ᳭ श्रे᳘ष्ठो ऽभवत्त᳘स्मादाहुर्व्वि᳘ष्णुर्द्देवा᳘नाᳫँ᳭ श्रे᳘ष्ठ ऽइ᳘ति॥  
## ०६
स यः स व्वि᳘ष्णुर्य्यज्ञः सः॥  
(स) स यः स᳘ य᳘ज्ञो ऽसौ स᳘ ऽआदित्यस्त᳘द्धेदं य᳘शो व्वि᳘ष्णुर्न्न᳘ शशाक सं᳘यन्तुं त᳘दिदम᳘प्येत᳘र्हि᳘ नैव स᳘र्व्व ऽइव य᳘शः शक्नोति सं᳘यन्तुम्॥  
## ०७
(ᳫँ᳭) स᳘ तिसृधन्व᳘मादाया᳘पचक्राम॥  
स᳘ धनुरार्त्न्या शि᳘र ऽउपस्त᳘भ्य तस्थौ त᳘न्देवा ऽअ᳘नभिधृष्णुवन्तः समन्त᳘म्परि᳘ण्यविशन्त[[!!]]॥  
## ०८
ता᳘ ह व्वम्र्य᳘ ऽऊचुः॥  
(रि) इमा वै᳘ व्व᳘म्र्यो य᳘दुपदी᳘का᳘ यो ऽस्य ज्या᳘मप्यद्यात्कि᳘मस्मै प्र᳘यच्छेते᳘त्यन्ना᳘द्यमस्मै प्र᳘यच्छेमा᳘ ऽपि ध᳘न्वन्नपो᳘ ऽधिगच्छेत्त᳘था ऽस्मै स᳘र्व्वमन्ना᳘द्यं प्र᳘यच्छेमे᳘ति तथे᳘ति॥  
## ०९
त᳘स्योपपरासृ᳘त्य॥  
ज्याम᳘पि जक्षुस्त᳘स्याञ्छिन्ना᳘यान्धनुरा᳘र्त्न्यौ विष्फुर᳘न्त्यौ व्वि᳘ष्णोः शि᳘रः प्र᳘चिच्छिदतुः॥  
## १०
(स्त) तद्घृङ्ङि᳘ति पपात॥  
त᳘त्पति᳘त्वा ऽसा᳘वादि᳘त्यो ऽभवदथे᳘तरः प्रा᳘ङेव प्रा᳘वृज्यत तद्यद्घृङ्ङित्य᳘पतत्त᳘स्माद्धर्म्मो᳘ ऽथ यत्प्रा᳘वृज्यत त᳘स्मात्प्रव᳘र्ग्यः॥  
## ११
(स्ते᳘) ते᳘ देवा᳘ ऽअब्रुवन्॥  
(न्म) महा᳘न्बत नो व्वी᳘रो ऽपादी᳘ति त᳘स्मान्महावीरस्त᳘स्य᳘ यो र᳘सो व्व्य᳘क्षरत्त᳘म्पणि᳘भिः स᳘म्ममृजुस्त᳘स्मात्सम्म्राट्॥  
## १२
(ट्तं᳘) त᳘न्देवा᳘ ऽअ᳘भ्यसृज्यन्त[[!!]]॥  
य᳘था व्वि᳘त्तिं व्वेत्स्य᳘माना ऽएवन्तमि᳘न्द्रः प्रथमः प्प्रा᳘प त᳘मन्वङ्ग᳘मनु᳘ न्यपद्यत तम्प᳘र्य्यगृह्णात्त᳘म्परिगृ᳘ह्येदं य᳘शो ऽभवद्य᳘दिदमि᳘न्द्रो यशो[[!!]] य᳘शो ह भवति य᳘ ऽएवम्वे᳘द॥  
## १३
स᳘ ऽउ ऽएव᳘ मखः स व्वि᳘ष्णुः॥  
(स्त᳘) त᳘त ऽइ᳘न्द्रो मख᳘वानभव᳘न्मख᳘वान्ह वै त᳘म्मघ᳘वानित्या᳘चक्षते परो᳘ ऽक्षम्परो᳘ ऽक्षकामा हि᳘ देवाः॥  
 ## १४
(स्ता᳘) ता᳘भ्यो व्वम्री᳘भ्यो ऽन्ना᳘द्यम्प्रा᳘यच्छन्॥  
(न्ना᳘) आ᳘पो वै स᳘र्व्वम᳘न्नं ता᳘भि᳘र्हीद᳘मभिक्नू᳘यमिवाद᳘न्ति य᳘दिदं कि᳘ञ्चादन्ति॥  
## १५
(त्य᳘) अ᳘थेमम्वि᳘ष्णुं य्यज्ञं᳘ त्रेधा᳘ व्व्यभजन्त[[!!]]॥  
व्व᳘सवः प्रातःसवन᳘ᳫँ᳘ रुद्रा मा᳘ध्यन्दिनᳫँ᳭ स᳘वनमादित्या᳘स्तृतीयसवन᳘म्॥  
## १६
(म) अग्निः᳘ प्रातःसवनम्॥  
(मि᳘) इ᳘न्द्रो मा᳘ध्यन्दिनᳫँ᳭ स᳘वनम्वि᳘श्वे देवा᳘स्तृतीयसवन᳘म्॥  
## १७
(ङ्गा) गायत्री᳘ प्रतःसवन᳘म्॥  
(न्त्रि) त्रिष्टुम्मा᳘ध्यन्दिनᳫँ᳭ स᳘वनञ्ज᳘गती तृतीयसवनं तेना᳘पशीर्ष्णा यज्ञे᳘न देवा ऽअ᳘र्च्चन्तः श्रा᳘म्यन्तश्चेरुः॥  
## १८
दध्य᳘ङ् ह वा᳘ ऽआथर्व्व᳘णः॥  
(ऽ) एत᳘ᳫँ᳘ शुक्र᳘मेतं᳘ यज्ञ᳘म्विदा᳘ञ्चकार य᳘थायथैत᳘द्यज्ञ᳘स्य शि᳘रः प्रतिधीय᳘ते य᳘थैष᳘ कृत्स्नो᳘ यज्ञो[[!!]] भवति॥  
## १९
स हे᳘न्द्रेणो᳘क्त ऽआस[[!!]]॥  
(सै) एत᳘ञ्चेदन्य᳘स्मा ऽअनुब्रूयास्त᳘त ऽएव᳘[[!!]] ते शि᳘रश्छिन्द्यामि᳘ति॥  
## २०
त᳘दु हाश्वि᳘नोर᳘नुश्रुतमास॥  
दध्य᳘ङ्ङु ह वा᳘ ऽआथर्व्वण᳘ ऽएत᳘ᳫँ᳘ शुक्र᳘मेतं᳘ यज्ञ᳘म्वेद यथायथैत᳘द्यज्ञ᳘स्य शि᳘रः प्रतिधीय᳘ते य᳘थैष᳘ कृत्स्नो᳘ यज्ञो भ᳘वती᳘ति॥  
## २१
तौ है᳘त्योचतुः॥  
(रु᳘) उ᳘प त्वा ऽयावे᳘ति कि᳘मनुवक्ष्य᳘माणावि᳘त्येत᳘ᳫँ᳘ शुक्र᳘मेतं᳘ यज्ञं य᳘थायथैत᳘द्यज्ञ᳘स्य शि᳘रः प्रतिधीय᳘ते य᳘थैष᳘ कृत्स्नो᳘ यज्ञो भ᳘वती᳘ति॥  
## २२
स᳘ होवाच᳘॥  
(चे᳘) इ᳘न्द्रेण वा᳘ ऽउ᳘क्तो ऽस्म्येतञ्चे᳘दन्य᳘स्मा ऽअनुब्रूयास्त᳘त ऽएव᳘ ते शि᳘रश्छिन्द्यामि᳘ति त᳘स्माद्वै᳘ बिभेमि यद्वै᳘ मे स शि᳘रो न᳘ छिन्द्यान्न᳘ वामु᳘पनेष्य ऽइ᳘ति॥  
## २३
तौ᳘ होचतुः॥  
(रा) आवा᳘न्त्वा त᳘स्मात्त्रास्यावहे ऽइ᳘ति कथ᳘म्मा त्रास्येथे ऽइ᳘ति यदा᳘ ना ऽउपनेष्यसे᳘ ऽथ ते शि᳘रश्छि᳘त्त्वा ऽन्य᳘त्रापनि᳘धास्यावो ऽथा᳘श्वस्य शि᳘र ऽआ᳘त्दृत्य त᳘त्ते प्र᳘तिधास्यावस्ते᳘न नाव᳘नुवक्ष्यसि स᳘ यदा᳘ नावनुवक्ष्यस्य᳘थ ते तदि᳘न्द्रः शि᳘रश्छेत्स्यत्य᳘थ ते स्वᳫँ᳭ शि᳘र ऽआत्दृ᳘त्य त᳘त्ते प्र᳘तिधास्याव ऽइ᳘ति तथे᳘ति॥  
## २४
तौ हो᳘पनिन्ये॥  
तौ᳘ य᳘दोपनिन्ये᳘ ऽथास्य शि᳘रश्छि᳘त्त्वा ऽन्य᳘त्रापनि᳘दधतुरथा᳘श्वस्य शि᳘र ऽआत्दृ᳘त्य त᳘द्धास्य प्र᳘तिदधतुस्ते᳘न हाभ्याम᳘नूवाच स᳘ य᳘दाभ्यामनूवाचा᳘थास्य तदि᳘न्द्रः शि᳘रश्चिच्छेदा᳘थास्य स्वᳫँ᳭ शि᳘र ऽआत्दृ᳘त्य त᳘द्धास्य प्र᳘तिदधतुः॥  
## २५
(स्त᳘) त᳘स्मादेतदृ᳘षिणा ऽभ्य᳘नूक्तम्॥  
(न्द) दध्य᳘ङ् ह यन्म᳘ध्वाथर्व्वणो᳘ वाम᳘श्वस्य शीर्ष्णा प्र यदी᳘मुवाचेत्य᳘यतं त᳘दुवाचे᳘ति हैवैत᳘दुक्तम्[[!!]]॥  
## २६
(न्त) तन्न स᳘र्व्वस्मा ऽअनुब्रूयात्[[!!]]॥  
(दे) एन᳘स्यᳫँ᳭ हि तद᳘थो ने᳘न्म ऽइ᳘न्द्रः शि᳘रश्छिन᳘ददि᳘ति यो᳘ ऽन्वेव᳘ ज्ञातस्त᳘स्मै ब्रूयाद᳘थ᳘ यो ऽनूचानो᳘ ऽथ᳘ यो ऽस्य प्रियः स्यान्न᳘ त्वेव स᳘र्व्वस्मा ऽइव॥  
## २७
सम्वत्सरवासिने᳘ ऽनुब्रूयात्॥  
(दे) एष वै᳘ सम्वत्सरो य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मात्सम्वत्सरवासिने᳘ ऽनुब्रूयात्॥  
## २८
(त्ति) तिस्रो रा᳘त्रीर्व्व्रत᳘ञ्चरति॥  
त्र᳘यो वा᳘ ऽऋत᳘वः संवत्सर᳘स्य संवत्सर᳘ ऽएष य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मात्तिस्रो रा᳘त्रीर्व्व्रत᳘ञ्चरति॥  
## २९
तप्तमा᳘चामति॥  
तपस्व्य᳘नुब्रवा ऽइत्य᳘माᳫँ᳭साश्य᳘नुब्रूते तपस्व्य᳘नुब्रवा ऽइति॥  
## ३०
(त्य᳘) अ᳘मृण्मयपायी᳘॥  
(य्य) अ᳘स्ति वा᳘ ऽअस्याᳫँ᳭ स᳘ᳫँ᳘सृष्टमिव य᳘दस्याम᳘नृतम्व᳘दति त᳘स्माद᳘मृण्मयपायी᳘॥  
## ३१
(य्य᳘) अ᳘शूद्रोच्छिष्टी॥  
(ष्ट्ये) एष वै᳘ धर्मो य᳘ ऽएष त᳘पति᳘ सैषा श्रीः᳘ सत्यं ज्यो᳘तिर᳘नृतᳫँ᳭ स्त्री᳘ शूद्रः श्वा᳘ कृष्णः᳘ शकु᳘निस्ता᳘नि न प्रे᳘क्षेत नेच्छ्रि᳘यञ्च पाप्मा᳘नञ्च नेज्ज्यो᳘तिश्च त᳘मश्च ने᳘त्सत्यानृते᳘ सᳫँ᳭सृजानीति॥  
## ३२
(त्य᳘) अ᳘थैष वाव य᳘शः॥  
(शो) य᳘ ऽएष त᳘पति तद्यत्त᳘दादित्यो य᳘शो यज्ञो᳘ हैव तद्य᳘शस्त᳘द्यत्त᳘द्यज्ञो य᳘शो य᳘जमानो हैव तद्य᳘शस्त᳘द्यत्त᳘द्यजमानो[[!!]] य᳘श ऽऋत्वि᳘जो हैव तद्य᳘शस्तद्यत्त᳘दृत्वि᳘जो य᳘शो द᳘क्षिणा हैव तद्य᳘शस्त᳘स्माद्या᳘मस्मै द᳘क्षिणामान᳘येयुर्न्नता᳘ᳫँ᳘\* स᳘द्यो ऽन्य᳘स्मा ऽअ᳘तिदिशेन्नेद्य᳘न्मेदं य᳘श ऽआ᳘गंस्त᳘त्स᳘द्यो ऽन्य᳘स्मा ऽअतिदिशानी᳘ति श्वो᳘ वैव᳘ भूते᳘ द्व्यहे᳘ वा त᳘दात्म᳘न्ये᳘वैतद्य᳘शः कृत्वा य᳘देव तद्भ᳘व᳘ति तत्स᳘द्ददाति हि᳘रण्यं गाम्वा᳘सो ऽश्वम्वा॥  
## ३३
(वा᳘ ऽथै) अ᳘थैतद्वा॥  
(द्वा ऽआ᳘) आ᳘युरेतज्ज्यो᳘तिः प्र᳘विशति य᳘ ऽएतम᳘नु वा ब्रूते᳘ भक्ष᳘यति वा त᳘स्य व्रतचर्य्या᳘ नात᳘पति प्र᳘च्छादयेत ने᳘देत᳘स्मात्तिरो᳘ ऽसानी᳘ति᳘ नात᳘पति नि᳘ष्ठीवेन्ने᳘देत᳘मभिनिष्ठी᳘वानी᳘ति᳘ नात᳘पति प्र᳘स्रावयेत ने᳘देत᳘मभिप्र᳘स्राव᳘या ऽइ᳘ति या᳘वद्वा᳘ ऽएष᳘ ऽआत᳘पति ता᳘वानेष ने᳘देत᳘मेतै᳘र्हिन᳘सानी᳘त्यवज्यो᳘त्य रा᳘त्रावश्नीयात्त᳘देत᳘स्य रूपं᳘ क्रियते य᳘ ऽएष त᳘पति त᳘दु होवाचा᳘सुरिरे᳘कᳫँ᳭ ह वै᳘ देवा᳘ व्व्रत᳘ञ्चरन्ति य᳘त्सत्यं त᳘स्मादु सत्य᳘मेव᳘ व्वदेत्॥  
