+++
title = "४"

+++
## ०१
स᳘ य᳘दैत᳘दध्वर्य्युः᳘॥  
(रु) उपोत्ति᳘ष्ठन्ना᳘ह रुचितो᳘ घर्म ऽइ᳘ति त᳘दुपोत्था᳘यावकाशैरु᳘पतिष्ठन्ते प्राणा वा᳘ ऽअवकाशाः᳘ प्राणा᳘ने᳘वास्मिन्नेत᳘द्दधाति[[!!]] षडु᳘पतिष्ठन्ते षड्वा᳘ ऽइमे᳘ शीर्ष᳘न्प्राणास्ता᳘ने᳘वास्मिन्नेत᳘द्दधाति॥  
## ०२
ग᳘र्भ्भो देवा᳘नामि᳘ति॥  
(त्ये) एष वै ग᳘र्भ्भो देवा᳘नां य᳘ ऽएष त᳘पत्येष᳘ हीदᳫँ᳭ स᳘र्व्वङ्गृभ्णा᳘त्येते᳘नेदᳫँ᳭ स᳘र्वङ्गृभीत᳘मेष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह ग᳘र्भ्भो देवा᳘नामि᳘ति॥  
## ०३
पिता᳘ मतीनामि᳘ति॥  
पिता᳘ ह्येष᳘ मतीनाम्प᳘तिः प्रजा᳘नामि᳘ति प᳘ति᳘र्ह्येष᳘ प्रजा᳘नाम्॥  
## ०४
(ᳫँ᳭) स᳘न्देवो᳘ देवे᳘न सवि᳘त्रा गते᳘ति॥ 
सᳫँ᳭ हि᳘ देवो᳘ देवे᳘न सवित्रा᳘ गत सᳫँ᳭ सू᳘र्य्येण रोचत ऽइ᳘ति सᳫँ᳭ हि सू᳘र्य्येण रो᳘चते॥  
## ०५
स᳘मग्नि᳘रग्नि᳘ना गते᳘ति॥  
स᳘ᳫँ᳘ ह्यग्नि᳘रग्निना᳘[[!!]] गत सन्दै᳘वेन सवित्रे᳘ति सᳫँ᳭ हि दै᳘वेन सवित्रा᳘ गत सᳫँ᳭ सू᳘र्य्येणारोचिष्टे᳘ति सᳫँ᳭ हि सू᳘र्य्येणा᳘रोचिष्ट॥  
## ०६
स्वा᳘हा स᳘मग्निस्त᳘पसा गते᳘ति॥ 
स᳘ᳫँ᳭ ह्यग्निस्त᳘पसा᳘[[!!]] गता᳘ ऽवरᳫँ᳭ स्वाहाकार᳘ङ्करो᳘ति प᳘रान्देव᳘तामसा᳘वेव ब᳘न्धुः सन्दै᳘व्येन सवित्रे᳘ति सᳫँ᳭ हि दै᳘व्येन सवित्रा᳘ गत सᳫँ᳭ सू᳘र्य्येणारूरुचते᳘ति सᳫँ᳭ हि सू᳘र्य्येणा᳘रूरुचत॥  
## ०७
ते वा᳘ ऽएते त्र᳘यो ऽवकाशा᳘ भवन्ति॥  
त्र᳘यो वै᳘ प्राणाः᳘ प्राण᳘ ऽउदानो᳘ व्यानस्ते᳘नै᳘वास्मिन्नेत᳘द्दधाति॥  
## ०८
धर्त्ता᳘[[!!]] दिवो व्वि᳘भाति त᳘पसस्पृथिव्यामि᳘ति॥  
धर्त्ता᳘ ह्येष᳘ दिवो᳘ व्विभा᳘ति त᳘पसस्पृथिव्या᳘न्धर्त्ता᳘ देवो᳘ देवा᳘नाम᳘मर्त्त्यस्तपोजा ऽइ᳘ति धर्त्ता᳘ ह्येष᳘ देवो᳘ देवा᳘नाम᳘मर्त्यस्तपोजा व्वा᳘चमस्मे नि᳘यच्छ देवायु᳘वमि᳘ति यज्ञो वै व्वा᳘ग्यज्ञ᳘मस्म᳘भ्यम्प्र᳘यच्छ ये᳘न देवा᳘न्प्रीणामे᳘त्ये᳘वैत᳘दाह॥  
## ०९
(हा᳘) अ᳘पश्यङ्गोपाम᳘निपद्य᳘मानमि᳘ति॥  
(त्ये) एष वै᳘ गोपा य᳘ ऽएष त᳘पत्येष᳘ हीदᳫँ᳭ स᳘र्व्वङ्गोपायत्य᳘थो न नि᳘पद्यते त᳘स्मादाहा᳘पश्यङ्गोपाम᳘निपद्यमानमि᳘ति॥  
## १०
(त्या᳘) आ᳘ च प᳘रा च पथि᳘भिश्च᳘रन्तमि᳘ति॥  
(त्या᳘) आ᳘ च᳘ ह्येष प᳘रा च देवैः᳘ पथि᳘भिश्च᳘रति स᳘ सध्री᳘चीः स व्वि᳘षूचीर्व्व᳘सान ऽइ᳘ति सध्री᳘चीश्च᳘ ह्येष व्वि᳘षूचीश्च दि᳘शो व्वस्ते᳘ ऽथो रश्मीना᳘वरीवर्त्ति भु᳘वनेष्वन्तरि᳘ति पुनः पुन᳘र्ह्येष᳘ ऽएषु᳘ लोके᳘षु व्वरीवर्त्त्य᳘मानश्चरति[[!!]]॥  
## ११
व्वि᳘श्वासाम्भुवाम्पते॥  
व्वि᳘श्वस्य मनसस्पते व्वि᳘श्वस्य व्वचसस्पते स᳘र्वस्य व्वचसस्पत ऽइ᳘त्येत᳘स्य स᳘र्व्वस्य पत ऽइ᳘त्येत᳘द्देवश्रुत्त्व᳘न्देव ध᳘र्म्म देवो᳘ देवा᳘न्पाही᳘ति ना᳘त्र तिरो᳘हितमिवास्ति॥  
## १२
(स्त्य᳘) अ᳘त्र प्प्रा᳘वीर᳘नु वान्देव᳘वीतय ऽइ᳘ति॥  
(त्य) अश्वि᳘नावे᳘वैत᳘दाहाश्वि᳘नौ वा᳘ ऽएत᳘द्यज्ञ᳘स्य शि᳘रः प्र᳘त्यधत्तान्ता᳘वे᳘वैत᳘त्प्रीणाति त᳘स्मादाहा᳘त्र प्प्रा᳘वीर᳘नु वान्देव᳘वीतय ऽइ᳘ति॥  
## १३
म᳘धु मा᳘ध्वीभ्याम्म᳘धु मा᳘धूचीभ्यामि᳘ति॥  
दध्य᳘ङ् ह वा᳘ ऽआभ्यामाथर्व्वणो म᳘धु ना᳘म ब्रा᳘ह्मणमुवाच त᳘देनयोः प्रियन्धा᳘म त᳘दे᳘वैनयोरेतेनो᳘पगच्छति त᳘स्मादाह म᳘धु मा᳘ध्वीभ्याम्म᳘धु मा᳘धूचीभ्यामि᳘ति॥  
## १४
त्दृदे᳘ त्वा म᳘नसे त्वा दिवे᳘ त्वा सू᳘र्य्याय त्वा॥  
ऊर्ध्वो᳘ ऽअध्वर᳘न्दिवि᳘ देवे᳘षु धेही᳘ति ना᳘त्र तिरो᳘हितमिवास्ति॥  
## १५
पिता᳘ नो ऽसि पिता᳘ नो बोधी᳘ति॥  
(त्ये) एष वै᳘ पिता य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह पिता᳘ नो ऽसि पिता᳘ नो बोधी᳘ति न᳘मस्ते ऽअस्तु मा᳘ मा हिᳫँ᳭सीरि᳘त्याशि᳘षमे᳘वैतदा᳘शास्ते॥  
## १६
(स्ते᳘ ऽथ) अ᳘थ प᳘त्न्यै शि᳘रो ऽपवृ᳘त्य॥  
महावीरमी᳘क्षमाणाम्वाचयति त्व᳘ष्टृमन्तस्त्वा सपेमे᳘ति व्वृ᳘षा वै᳘ प्रव᳘र्ग्यो यो᳘षा प᳘त्नी मिथुन᳘मे᳘वैत᳘त्प्रज᳘ननङ्क्रियते॥  
## १७
(ते᳘ थै) अ᳘थैतद्वै॥  
(द्वा ऽआ᳘) आयुरेतज्ज्यो᳘तिः प्र᳘विशति य᳘ ऽएतम᳘नु वा[[!!]] ब्रूते᳘ भक्ष᳘यति वा[[!!]] त᳘स्य व्व्रतचर्य्या या[[!!]] सृ᳘ष्टौ॥  
