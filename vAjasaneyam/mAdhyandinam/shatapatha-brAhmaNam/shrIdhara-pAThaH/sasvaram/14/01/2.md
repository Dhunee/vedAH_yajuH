+++
title = "२"

+++
## ०१
स वै᳘ सम्भारान्त्स᳘म्भरति॥  
स यद्वा᳘ ऽएनानित्था᳘ चेत्था᳘ च सम्भ᳘रति त᳘त्सम्भाराणाᳫँ᳭[[!!]] सम्भारत्वᳫँ᳭ स वै य᳘त्रयत्र यज्ञ᳘स्य᳘ न्य᳘क्तन्त᳘तस्ततः। स᳘म्भरति॥  
## ०२
कृष्णाजिने स᳘म्भरति॥  
यज्ञो वै᳘ कृष्णजिनं᳘ यज्ञ᳘ ऽए᳘वैनमेतत्स᳘म्भरति लोमतश्छ᳘न्दाᳫँ᳭सि वै लो᳘मानि च्छ᳘न्दःस्वे᳘वैनमेतत्स᳘म्भरत्युत्तरत ऽउ᳘दीची हि᳘ मनु᳘ष्याणान्दि᳘क्प्राची᳘नग्ग्रीवे तद्धि᳘ देवत्रा॥  
## ०३
(त्रा ऽभ्भ्र्या) अ᳘भ्भ्र्या॥  
व्व᳘ज्रो वा ऽअ᳘भ्भ्रिर्व्वी᳘र्य्यम्वै व्व᳘ज्रो व्वी᳘र्य्येणै᳘वैनमेतत्स᳘मर्द्धयति कृत्स्न᳘ङ्करोति॥  
## ०४
(त्यौ᳘) औ᳘दुम्बरी भवति॥  
(त्यू) ऊर्ग्वैर᳘स ऽउदुम्ब᳘र ऽऊ᳘र्ज्जै᳘वैनमेतद्र᳘सेन स᳘मर्द्धयति कृत्स्न᳘ङ्करोति॥  
## ०५
(त्य᳘) अ᳘थो व्वै᳘कङ्कती॥  
प्रजा᳘पतिर्य्यां᳘ प्रथमामा᳘हुतिम᳘जुहोत्स᳘ हुत्वा य᳘त्र न्य᳘मृष्ट त᳘तो व्वि᳘कङ्कतः स᳘मभवद्यज्ञो वा ऽआ᳘हुतिर्य्यज्ञो व्वि᳘कङ्कतो यज्ञे᳘नै᳘वैनमेतत्स᳘मर्द्धयति कृत्स्न᳘ङ्करोति॥  
## ०६
(त्य) अरत्निमात्री᳘ भवति॥  
बाहुर्व्वा᳘ ऽअरत्नि᳘र्बाहु᳘नो वै᳘ व्वी᳘र्य्यङ्क्रियते व्वी᳘र्य्यसंमितैव त᳘द्भवति व्वी᳘र्य्येणै᳘वैनमेतत्स᳘मर्द्धयति कृत्स्न᳘ङ्करोति॥  
## ०७
तामा᳘दत्ते॥  
देव᳘स्य त्वा सवितुः᳘ प्प्रस᳘वे ऽश्वि᳘नोर्ब्बाहु᳘भ्याम्पूष्णो ह᳘स्ताभ्यामा᳘ददे ना᳘रिरसी᳘त्यसा᳘वेव ब᳘न्धुः॥  
## ०८
(स्तां᳘) ता᳘ᳫँ᳘ सव्ये᳘ पाणौ᳘ कृत्वा᳘॥  
दक्षिणे᳘नाभिमृ᳘श्य जपति युञ्ज᳘ते म᳘न ऽउत᳘ युञ्जते धि᳘यो व्वि᳘प्रा व्वि᳘प्रस्य बृहतो᳘ व्विपश्चि᳘तः। व्वि हो᳘त्रा दधे व्वयुनाविदे᳘क ऽइ᳘न्मही᳘ देव᳘स्य सवितुः प᳘रिष्टुतिरि᳘त्यसा᳘वेव ब᳘न्धुः॥  
## ०९
(र᳘) अ᳘थ मृत्पिण्डम्प᳘रिगृह्णाति॥  
(त्य᳘) अ᳘भ्भ्र्या च दक्षिणतो ह᳘स्तेन च ह᳘स्तेनै᳘वोत्तरतो दे᳘वी द्यावापृथिवी ऽइ᳘ति यज्ञ᳘स्य शीर्षच्छिन्न᳘स्य र᳘सो᳘ व्व्यक्षरत्स᳘ ऽइमे[[!!]] द्या᳘वापृथिवी᳘ ऽअगच्छद्यन्मृ᳘दियन्तद्यदा᳘पो ऽसौ त᳘न्मृद᳘श्चापा᳘ञ्च महावीराः᳘ कृता᳘ भवन्ति ते᳘नै᳘वैनमेतद्र᳘सेन स᳘मर्द्धयति कृत्स्न᳘ङ्करोति त᳘स्मादाह दे᳘वी द्यावापृथिवी ऽइ᳘ति मख᳘स्य वामद्य शि᳘रो राद्ध्यासमि᳘ति यज्ञो वै᳘ मखो᳘ यज्ञ᳘स्य वामद्य शि᳘रो राद्ध्यासमि᳘त्ये᳘वैत᳘दाह देवय᳘जने हि᳘ पृथिव्यै᳘ सम्भ᳘रति मखा᳘य त्वा मख᳘स्य त्वा शीर्ष्ण ऽइ᳘ति यज्ञो वै᳘ देवय᳘जने पृथिव्या ऽइ᳘ति मखो᳘ यज्ञा᳘य त्वा यज्ञ᳘स्य त्वा शीर्ष्ण ऽइ᳘त्ये᳘वैत᳘दाह॥  
## १०
(हा᳘) अ᳘थ व्वल्मीकवपाम्॥  
(न्दे᳘) दे᳘व्यो व्वम्र्य ऽइ᳘त्येता वा᳘ ऽएत᳘दकुर्व्वत य᳘थायथैत᳘द्यज्ञ᳘स्य शिरो᳘ ऽच्छिद्यत ता᳘भिरे᳘वैनमेतत्स᳘मर्द्धयति कृत्स्न᳘ङ्करोति भूत᳘स्य प्रथमजा ऽइ᳘तीयम्वै᳘ पृथिवी᳘ भूत᳘स्य प्रथमजा त᳘दन᳘यै᳘वैनमेतत्स᳘मर्द्धयति कृत्स्न᳘ङ्करोति मख᳘स्य वो ऽद्य शि᳘रो राद्ध्यासन्देवय᳘जने पृथिव्या᳘ मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुः॥  
## ११
(र᳘) अ᳘थ व्वराह᳘विहतम्॥  
(मि᳘) इ᳘यत्य᳘ग्ग्र ऽआसीदिती᳘यती ह वा᳘ ऽइयम᳘ग्ग्रे पृथि᳘व्यास प्प्रादेशमात्री ता᳘मे मूष ऽइ᳘ति व्वराह ऽउ᳘ज्जघान᳘ सो ऽस्याः प᳘तिः प्रजा᳘पतिस्ते᳘नै᳘वैनमेत᳘न्मिथुने᳘न प्रिये᳘ण धा᳘म्ना स᳘मर्द्धयति कृत्स्न᳘ङ्करोति मख᳘स्य ते ऽद्य शि᳘रो राद्ध्यासन्देवय᳘जने पृथिव्या᳘ मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुः॥  
## १२
(र᳘) अ᳘थादारान्॥  
(नि᳘) इ᳘न्द्रस्यौ᳘ज स्थे᳘ति य᳘त्र वा᳘ ऽएनमि᳘न्द्र ऽओ᳘जसा पर्य्य᳘गृह्णात्त᳘दस्य प᳘रिगृहीतस्य र᳘सो व्व्यक्षरत्स पू᳘यन्निवाशेत᳘ सो ऽब्रवीदादी᳘र्य्येव बत म ऽएष र᳘सो ऽस्रौषीदि᳘ति त᳘स्मादादारा ऽअ᳘थ यत्पू᳘यन्निवा᳘शेत त᳘स्मात्पूती᳘कास्त᳘स्मादग्नावा᳘हुतिरिवाभ्या᳘हिता ज्वलन्ति त᳘स्मादु सुरभ᳘यो यज्ञ᳘स्य हि र᳘सात्सं᳘भूता ऽअ᳘थ य᳘देनन्तदि᳘न्द्र ऽओ᳘जसा पर्य्य᳘गृह्णात्त᳘स्मादाहे᳘न्द्रस्यौ᳘ज स्थे᳘ति मख᳘स्य वो ऽद्य शि᳘रो राद्ध्यासन्देवय᳘जने पृथिव्या᳘ मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुः॥  
## १३
(र᳘) अ᳘थाजाक्षीर᳘म्॥  
(रं) यज्ञ᳘स्य शीर्षच्छिन्न᳘स्य शुगु᳘दक्रामत्त᳘तो ऽजा स᳘मभवत्त᳘यै᳘वैनमेत᳘च्छुचा स᳘मर्द्धयति कृत्स्न᳘ङ्करोति मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुः॥  
## १४
(स्ता) तान्वा᳘ ऽएतान्प᳘ञ्च सम्भारान्स᳘म्भरति॥  
पा᳘ङ्क्तो यज्ञः पा᳘ङ्क्तः पशुः प᳘ञ्चर्त्त᳘वः सम्वत्सर᳘स्य सम्वत्सर᳘ ऽएष य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति तान्त्स᳘म्भृतानभि᳘मृशति मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुः॥  
## १५
(र᳘) अथो᳘त्तरतः प᳘रिश्रितम्भवति॥  
त᳘दभिप्रय᳘न्तो जपन्ति प्रै᳘तु ब्र᳘ह्मणस्प᳘तिरि᳘त्येष वै ब्र᳘ह्मणस्प᳘तिर्य्य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह प्रै᳘तु ब्र᳘ह्मणस्प᳘तिरि᳘ति प्र᳘ दे᳘व्येतु सूनृते᳘ति देवी᳘ ह्येषा᳘ सूनृता᳘ ऽच्छा व्वीरन्न᳘र्य्यं पङ्क्ति᳘राधसमित्यु᳘पस्तौत्ये᳘वैनमेत᳘न्मह᳘यत्येव[[!!]] देवा᳘ यज्ञ᳘न्नयन्तु न ऽइ᳘ति स᳘र्व्वाने᳘वास्मा ऽएत᳘द्देवा᳘नभिगोप्तॄ᳘न्करोति॥  
## १६
प᳘रिश्रितम्भवति॥  
(त्ये᳘) एतद्वै᳘ देवा᳘ ऽअबिभयुर्य्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘स्मा ऽएताम्पुरम्प᳘र्य्यश्रयंस्त᳘थै᳘वास्मा ऽअय᳘मेताम्पु᳘रम्प᳘रिश्रयति॥  
## १७
(त्य᳘) अ᳘थ ख᳘रे सादयति॥  
मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुर᳘थ प्र᳘यौति मखा᳘य त्वा शीर्ष्ण ऽइ᳘त्यसा᳘वेव ब᳘न्धुर᳘थ मृत्पिण्ड᳘मपादा᳘य महावीर᳘ङ्करोति मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुः प्रादेशमात्र᳘म्प्रादेशमात्र᳘मिव हि शि᳘रो म᳘ध्ये स᳘ङ्गृहीतं मध्ये[[!!]] स᳘ङ्गृहीत᳘मिव हि शिरो᳘ ऽथास्योप᳘रिष्टात्त्र्यङ्गुलं मु᳘खमु᳘न्नयति ना᳘सिकामे᳘वास्मिन्नेत᳘द्दधाति तन्नि᳘ष्ठितमभि᳘मृशति मख᳘स्य शि᳘रो ऽसी᳘ति मख᳘स्य᳘ ह्येत᳘त्सौम्य᳘स्य शि᳘र ऽएवमि᳘तरौ तूष्णीं पि᳘न्वने तूष्णी᳘ᳫँ᳘ रौहिणकपाले᳘॥  
## १८
प्रजा᳘पतिर्व्वा᳘ ऽएष᳘ यज्ञो᳘ भवति॥  
(त्यु) उभ᳘यम्वा᳘ ऽएत᳘त्प्रजा᳘पतिर्न्नि᳘रुक्तश्चा᳘निरुक्तश्च प᳘रिमितश्चा᳘परिमितश्च तद्यद्य᳘जुषा करो᳘ति य᳘दे᳘वास्य नि᳘रुक्तं प᳘रिमितᳫँ᳭ रूपन्त᳘दस्य᳘ ते᳘न स᳘ᳫँ᳘स्करोत्य᳘थ य᳘त्तूष्णीं य᳘दे᳘वास्या᳘निरुक्तम᳘परिमितᳫँ᳭ \* रूपन्त᳘दस्यैते᳘न स᳘ᳫँ᳘स्करोति स᳘ ह वा᳘ ऽएतᳫँ᳭ स᳘र्व्वङ्कृत्स्न᳘म्प्रजा᳘पतिᳫँ᳭ स᳘ᳫँ᳘स्करोति य᳘ ऽएव᳘म्विद्वा᳘नेत᳘देव᳘ङ्करोत्य᳘थोपशया᳘यै पि᳘ण्डम्प᳘रिशिनष्टि प्प्रा᳘यश्चित्तिभ्यः॥  
## १९
(भ्यो᳘ ऽथ) अ᳘थ गवे᳘धुकाभिर्हिन्वति॥  
यज्ञ᳘स्य शीर्षच्छिन्न᳘स्य र᳘सो᳘ व्व्यक्षरत्त᳘त ऽएता ऽओ᳘षधयो जज्ञिरे ते᳘नै᳘वैनमेतद्र᳘सेन स᳘मर्द्धयति कृत्स्न᳘ङ्करोति मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुरेवमि᳘तरौ तूष्णीम्पि᳘न्वने तूष्णी᳘ᳫँ᳘ रौहिणकपाले॥  
## २०
(ऽ) अ᳘थैनान्धूपयति॥  
(त्य᳘) अ᳘श्वस्य त्वा व्वृ᳘ष्णः शक्ना᳘ धूपयामी᳘ति व्वृ᳘षा वा ऽअ᳘श्वो व्वी᳘र्य्यम्वै व्वृ᳘षा व्वी᳘र्य्येणै᳘वैनमेतत्स᳘मर्द्धयति कृत्स्न᳘ङ्करोति देवय᳘जने पृथिव्या᳘ मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुरेवमि᳘तरौ तूष्णीम्पि᳘न्वने तूष्णी᳘ᳫँ᳘ रौहिणकपाले॥  
## २१
(ऽ) अ᳘थैनाञ्छ्रपयति॥  
शृतᳫँ᳭ हि᳘ देवा᳘नामि᳘ष्टकाभिः श्रपयत्येता वा᳘ ऽएत᳘दकुर्व्वत य᳘थायथैत᳘द्यज्ञ᳘स्य शिरो᳘ ऽच्छिद्यत ता᳘भिरे᳘वैनमेतत्स᳘मर्द्धयति कृत्स्न᳘ङ्करोति त᳘दु ये᳘नैव सु᳘शृताः स्युस्ते᳘न श्रपयेद᳘थ प᳘चनमवधा᳘य महावीरम᳘वदधाति मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुरेवमि᳘तरौ तूष्णीम्पि᳘न्वने तूष्णी᳘ᳫँ᳘ रौहिणकपाले तान्दि᳘वै᳘वोपव᳘पेद्दिवो᳘द्वपेद᳘हर्हि᳘ देवा᳘नाम्॥  
## २२
(ᳫँ᳭) स ऽउ᳘द्वपति॥  
(त्यृ) ऋज᳘वे त्वे᳘त्यसौ वै᳘ लोक᳘ ऽऋजुः᳘ सत्य᳘ᳫँ᳘ ह्यृजुः᳘ सत्य᳘मेष य᳘ ऽएष त᳘पत्येष᳘ ऽउ प्रथमः᳘ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाहर्ज्ज᳘वे त्वे᳘ति॥  
## २३
साध᳘वे त्वे᳘ति॥  
(त्य) अयम्वै᳘ साधु᳘र्य्यो ऽयम्प᳘वत ऽएष हीमाँ᳘ल्लोका᳘न्त्सि᳘द्धो ऽनुप᳘वत ऽएष᳘ ऽउ द्विती᳘यः प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह साध᳘वे त्वे᳘ति॥  
## २४
सुक्षित्यै त्वे᳘ति॥  
(त्य) अयम्वै᳘ लोकः᳘ सुक्षिति᳘रस्मिन्हि᳘ लोके स᳘र्व्वाणि भूता᳘नि क्षियन्त्य᳘थो ऽअग्निर्व्वै᳘ सुक्षिति᳘रग्नि᳘र्ह्ये᳘वास्मिं᳘ल्लोके स᳘र्व्वाणि भूता᳘नि क्षिय᳘त्येष᳘ ऽउ तृती᳘यः प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह सुक्षित्यै त्वे᳘ति तूष्णीम्पि᳘न्वने तूष्णी᳘ᳫँ᳘ रौहिणकपाले॥  
## २५
(ऽ) अ᳘थैनाना᳘च्छृणत्ति॥  
(त्त्य) अजा᳘यै प᳘यसा मखा᳘य त्वा मख᳘स्य त्वा शीर्ष्ण ऽइ᳘त्यसा᳘वेव ब᳘न्धुरेवमि᳘तरौ तूष्णीम्पि᳘न्वने तूष्णी᳘ᳫँ᳘ रौहिणकपाले॥  
## २६
(ऽ) अ᳘थैतद्वै॥  
(द्वा ऽआ᳘) आ᳘युरेतज्ज्यो᳘तिः प्र᳘विशति य᳘ ऽएतम᳘नु वा ब्रूते᳘ भक्ष᳘यति वा त᳘स्य व्व्रतचर्य्या या सृ᳘ष्टौ॥  
