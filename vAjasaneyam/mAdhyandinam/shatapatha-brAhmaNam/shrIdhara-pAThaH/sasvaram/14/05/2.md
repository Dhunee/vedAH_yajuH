+++
title = "२"

+++
## ०१
यो᳘ ह वै शि᳘शुम्॥  
(ᳫँ᳭) सा᳘धनᳫँ᳭ स᳘प्प्रत्याधानᳫँ᳭ स᳘स्थूणᳫँ᳭ स᳘दामम्वे᳘द सप्त᳘ ह द्विषतो भ्भ्रा᳘तृव्यान᳘वरुणद्धि॥  
## ०२
(द्ध्य) अयम्वाव शि᳘शुः᳘॥
(र्य्यो) यो ऽय᳘म्मध्यमः᳘ प्प्राणस्त᳘स्येद᳘मे᳘वाधा᳘नमिद᳘म्प्रत्याधा᳘नम्प्राण᳘ स्थूणा᳘ ऽन्नन्दा᳘म त᳘मेताः᳘ सप्ता᳘क्षितय ऽउ᳘पतिष्ठन्ते॥  
## ०३
तद्या᳘ ऽइमा᳘ ऽअक्षँल्लो᳘हिन्यो रा᳘जयः॥  
(स्ता᳘) ता᳘भिरेनᳫँ᳭ रु᳘द्दो ऽन्वा᳘यत्तो᳘ ऽथ या᳘ ऽअक्षन्ना᳘पस्ता᳘भिः पर्ज्ज᳘न्यो या᳘ कनी᳘नका त᳘या ऽऽदित्यो य᳘च्छुक्लन्ते᳘नाग्निर्य्य᳘त्कृष्णन्तेनेन्द्रो᳘ ऽधरयैनम्वर्त्तन्या᳘ पृथि᳘व्यन्वा᳘यत्ता[[!!]] द्यौरु᳘त्तरया᳘ नास्या᳘न्नं क्षीयते य᳘ ऽएवम्वे᳘द॥  
## ०४
त᳘देष श्लो᳘को भवति॥  
(त्य) अर्व्वा᳘ग्बिलश्चमस᳘ ऽऊर्ध्व᳘बुध्नस्त᳘स्मिन्य᳘शो नि᳘हितम्विश्व᳘रूपम्। त᳘स्यासत ऽऋष᳘यः[[!!]] सप्त ती᳘रे व्वा᳘गष्टमी ब्ब्र᳘ह्मणा सम्विदाने᳘ति॥  
## ०५
(त्य) अर्व्वा᳘ग्बिलश्चमस᳘ ऽऊर्ध्व᳘बुध्न ऽइ᳘ति॥  
(ती) इदन्तच्छि᳘र ऽएष᳘ ह्यर्व्वा᳘ग्बिलश्चमस᳘ ऽऊर्ध्व᳘बुध्नस्त᳘स्मिन्य᳘शो नि᳘हितम्विश्व᳘रूपमि᳘ति प्प्राणा वै य᳘शो नि᳘हितम्विश्व᳘रूपम्प्राणा᳘नेत᳘दाह त᳘स्यासत ऽऋ᳘षयः सप्त ती᳘र ऽइ᳘ति प्प्राणा वा ऋ᳘षयः प्प्राणा᳘नेत᳘दाह व्वा᳘गष्टमी ब्ब्र᳘ह्मणा सम्विदाने᳘ति व्वाग्घ्यष्टमी ब्ब्र᳘ह्मणा सम्वित्ते᳘॥  
## ०६
(त्त ऽ) इमा᳘वेव᳘ गोतमभरद्वाजौ᳘॥  
(जा᳘व) अय᳘मेव गो᳘तमो ऽय᳘म्भर᳘द्वाज᳘ ऽइमा᳘वेव᳘ व्विश्वामित्रजमदग्नी᳘ ऽअय᳘मेव᳘ व्विश्वा᳘मित्रो ऽय᳘ञ्जमदग्नि᳘रिमा᳘वेव[[!!]] व्व᳘सिष्ठकश्यपा᳘वय᳘मेव व्व᳘सिष्ठो ऽय᳘ङ्कश्य᳘पो व्वा᳘गेवा᳘त्त्रिर्व्वाचा ह्य᳘न्नमद्यते᳘ ऽत्तिर्ह वै ना᳘मैतद्यद᳘त्त्रिरि᳘ति स᳘र्व्वस्यात्ता᳘ भवति सर्व्वमस्या᳘न्नम्भवति य᳘ ऽएवम्वे᳘द॥  
