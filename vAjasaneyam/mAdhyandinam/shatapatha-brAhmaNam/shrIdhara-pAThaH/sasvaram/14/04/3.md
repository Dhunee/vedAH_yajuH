+++
title = "३"

+++
## ०१
य᳘त्सप्ता᳘न्नानि मेध᳘या त᳘पसा᳘ ऽजनयत्पिता॥  
ए᳘कमस्य साधारणन्द्वे᳘ देवा᳘नभाजयत्॥ त्री᳘ण्यात्म᳘ने ऽकुरुत पशु᳘भ्य ऽए᳘कम्प्रा᳘यच्छत्॥  
त᳘स्मिन्त्स᳘र्व्वम्प्र᳘तिष्ठितं य᳘च्च प्प्रा᳘णिति य᳘च्च न॥ क᳘स्मात्ता᳘नि न᳘ क्षीयन्ते ऽद्य᳘मानानि सर्व्वदा॥ यो वै ताम᳘क्षितिम्वे᳘द सो᳘ ऽन्नमत्ति प्प्र᳘तीकेन। स᳘ देवान᳘पिगच्छति स ऽऊ᳘र्ज्जमुपजीवती᳘ति[[!!]] श्लोकाः[[!!]]॥  
## ०२
(०) य᳘त्सप्ता᳘न्नानि मेध᳘या त᳘पसा᳘ ऽजनयत्पिते᳘ति॥  
मेध᳘या हि त᳘पसा᳘ ऽजनयत्पितै᳘कमस्य साधारणमि᳘तीदमे᳘वास्य[[!!]] त᳘त्साधारणम᳘न्नं य᳘दिद᳘मद्य᳘ते स य᳘ ऽएत᳘दुपा᳘स्ते न स᳘ पाप्म᳘नो व्व्या᳘वर्त्तते मिश्र᳘ᳫँ᳘ ह्येतत्॥  
## ०३
(द्द्वे᳘) द्वे᳘ देवा᳘नभाजयदि᳘ति॥ 
हुत᳘ञ्च प्प्र᳘हुतञ्च त᳘स्माद्देवे᳘भ्यो जु᳘ह्वति च प्र᳘ च जुह्वत्य᳘थो ऽआहुर्द्दर्शपूर्ण्णमासावि᳘ति त᳘स्मा᳘न्नेष्टिया᳘जुकः स्यात्॥  
## ०४
(त्प) पशु᳘भ्य ऽए᳘कम्प्रा᳘यच्छदि᳘ति॥  
तत्प᳘यः प᳘यो᳘ ह्येवा᳘ग्रे मनु᳘ष्याश्च पश᳘वश्चोपजी᳘वन्ति त᳘स्मात्कुमार᳘ञ्जात᳘ङ्घृत᳘म्वैवा᳘ग्ग्रे प्प्रतिलेह᳘यन्ति स्त᳘नम्वा᳘ ऽनुधापयन्ति॥  
## ०५
(न्त्य᳘) अ᳘थ व्वत्स᳘ञ्जात᳘माहुः॥  
(र᳘) अ᳘तृणाद ऽइ᳘ति त᳘स्मिन्त्स᳘र्व्वम्प्र᳘तिष्ठितं य᳘च्च प्प्रा᳘णिति य᳘च्च ने᳘ति प᳘यसि᳘ हीदᳫँ᳭ स᳘र्व्वम्प्र᳘तिष्ठितं य᳘च्च प्प्रा᳘णिति य᳘च्च न॥  
## ०६
तद्य᳘दिद᳘माहुः᳘॥  
सम्वत्सरम्प᳘यसा जु᳘ह्वद᳘प पुनर्म्मृत्यु᳘ञ्जयती᳘ति न त᳘था व्विद्याद्यद᳘हरेव᳘ जुहो᳘ति तद᳘हः पुनर्म्मृत्युम᳘पजयत्येव᳘म्विद्वान्त्स᳘र्व्वᳫँ᳭ हि᳘ देवे᳘भ्यो ऽन्नाद्यम्प्रय᳘च्छति क᳘स्मात्ता᳘नि न᳘ क्षीयन्ते ऽद्य᳘मानानि सर्व्वदे᳘ति॥  
## ०७
पु᳘रुषो वा ऽअ᳘क्षितिः॥  
स᳘ हीदम᳘न्नम्पु᳘नः पुनर्ज्जन᳘यते यो वै ताम᳘क्षितिम्वेदे᳘ति पु᳘रुषो वा ऽअ᳘क्षितिः स᳘ हीदम᳘न्नन्धिया᳘ धिया जन᳘यते क᳘र्म्मभिर्य्य᳘द्धैतन्न᳘ कुर्य्यात्क्षी᳘येत ह सो᳘ ऽन्नमत्ति प्प्र᳘तीकेने᳘ति मु᳘खम्प्र᳘तीकम्मु᳘खेनेत्येतत्स᳘[[!!]] देवान᳘पिगच्छति स ऽऊ᳘र्ज्जमु᳘पजीवती᳘ति प्रशᳫँ᳭सा॥  
## ०८
त्री᳘ण्यात्म᳘ने ऽकुरुते᳘ति॥  
म᳘नो व्वा᳘चम्प्राणन्ता᳘न्यात्म᳘ने ऽकुरुतान्य᳘त्रमना ऽअभूवन्नादर्शमन्य᳘त्रमना ऽअभू᳘वन्नाश्रौषमि᳘ति म᳘नसा᳘ ह्येव प᳘श्यति म᳘नसा᳘ शृणोति[[!!]]॥  
## ०९
का᳘मः सङ्कल्पः᳘॥  
(ल्पो᳘) व्विचिकित्सा᳘ श्रद्धा᳘ ऽश्रद्धा धृ᳘तिर᳘धृतिर्ह्रीर्द्धीर्भीरि᳘त्येतत्स᳘र्व्वम्म᳘न ऽएव त᳘स्माद᳘पि पृष्ठ᳘त ऽउ᳘पस्पृष्टो म᳘नसा व्वि᳘जानाति॥  
## १०
यः क᳘श्च श᳘ब्दो व्वा᳘गेव᳘ सा॥  
(सै) एषा ह्य᳘न्तमा᳘यत्तैषा हि न᳘ प्प्रा᳘णो ऽपानो᳘ व्व्यान᳘ ऽउदानः᳘ समा᳘नो ऽन ऽइ᳘त्येतत्स᳘र्व्वम्प्राण᳘ ऽए᳘वैतन्म᳘न्यो वा᳘ ऽअय᳘मात्मा᳘ व्वाङ्म᳘यो मनोम᳘यः प्प्राणम᳘यः॥  
## ११
(त्त्र᳘) त्र᳘यो लोका᳘ ऽएत᳘ ऽएव॥  
व्वा᳘गे᳘वायं᳘ लोको म᳘नो ऽन्तरिक्षलोकः᳘ प्प्रा᳘णो ऽसौ[[!!]] लोकः॥  
## १२
(त्त्र᳘) त्र᳘यो व्वे᳘दा ऽएत᳘ ऽएव॥  
व्वा᳘गेव᳘र्ग्वेदो म᳘नो यजुर्व्वेदः᳘ प्प्राणः᳘ सामवेदः᳘॥  
## १३
(दो) देवाः᳘ पित᳘रो मनु᳘ष्या ऽएत᳘ ऽएव॥  
व्वा᳘गेव[[!!]] दे᳘वा म᳘नः पित᳘रः प्प्राणो᳘ मनु᳘ष्याः॥  
## १४
पिता᳘ माता᳘ प्प्र᳘जैत᳘ ऽएव॥  
म᳘न ऽएव᳘ पिता व्वा᳘ङ्माता᳘ प्प्राणः᳘ प्प्रजा॥  
## १५
व्वि᳘ज्ञातम्विजिज्ञा᳘स्यम᳘विज्ञातमेत᳘ ऽएव॥ 
यत्कि᳘ञ्च व्वि᳘ज्ञातम्वाचस्त᳘द्रूपम्वाग्वि व्वि᳘ज्ञाता व्वा᳘गेनन्त᳘द्भू᳘त्वा ऽवति॥  
## १६
यत्कि᳘ञ्च व्विजिज्ञा᳘स्यम्॥  
(म्म᳘) म᳘नस्त᳘द्रूपम्म᳘नो हि᳘ व्विजिज्ञा᳘स्यम्म᳘न ऽएनन्त᳘द्भू᳘त्वा ऽवति॥  
## १७
यत्किञ्चा᳘विज्ञातम्॥  
(म्प्रा) प्प्राण᳘स्य त᳘द्रूपम्प्राणो ह्य᳘विज्ञातः᳘ प्प्राण᳘ ऽएनन्त᳘द्भू᳘त्वा ऽवति॥  
## १८
त᳘स्यै व्वाचः᳘ पृथिवी श᳘रीरम्॥  
(ञ्ज्यो᳘) ज्यो᳘तीरूप᳘मय᳘मग्निस्तद्या᳘वत्येव व्वाक्ता᳘वती पृथिवी ता᳘वानय᳘मग्निः॥  
## १९
(र᳘) अ᳘थैत᳘स्य म᳘नसो द्यौः श᳘रीरम्॥  
(ञ्ज्यो᳘) ज्यो᳘तीरूप᳘मसा᳘वादित्यस्तद्या᳘वदेव म᳘नस्ता᳘वती द्यौस्तावानसा᳘वादित्यस्तौ᳘[[!!]] मिथुनᳫँ᳭ स᳘मैतान्त᳘तः प्प्रा᳘णो ऽजायत स ऽइ᳘न्द्रः स᳘ ऽए᳘षो ऽसपत्नो᳘ द्विती᳘यो वै᳘ सप᳘त्नो᳘ नास्य सप᳘त्नो भवति य᳘ ऽएवम्वे᳘द॥  
## २०
(दा᳘ ऽथै) अ᳘थैत᳘स्य प्प्राणस्या᳘पः श᳘रीरम्॥  
(ञ्ज्यो᳘) ज्यो᳘तीरूप᳘मसौ᳘ चन्द्रस्तद्या᳘वानेव᳘ प्प्राणस्ता᳘वत्य ऽआ᳘पस्ता᳘वानसौ᳘ चन्द्रः॥  
## २१
(स्त᳘) त᳘ ऽएते स᳘र्व्व ऽएव᳘ समाः[[!!]]॥  
स᳘र्व्वे ऽनन्ताः स यो᳘ हैतान᳘न्तवत ऽउपास्ते᳘ ऽन्तवन्तᳫँ᳭ स᳘ लोक᳘ञ्जयत्य᳘थ यो᳘ हैता᳘ननन्ता᳘नुपा᳘स्ते ऽनन्तᳫँ᳭ स᳘ लोक᳘ञ्जयति॥  
## २२
स᳘ ऽएष᳘ सम्वत्सरः᳘ प्प्रजा᳘पतिः षो᳘डशकलः॥  
(स्त᳘) त᳘स्य रा᳘त्रय ऽएव प᳘ञ्चदश कला᳘ ध्रुवै᳘वास्य[[!!]] षोडशी᳘ कला स रा᳘त्रिभिरेवा᳘ च पूर्य्यते᳘ ऽप च क्षीयते᳘ सो ऽमावा᳘स्याᳫँ᳭ रा᳘त्रिमेत᳘या षोडश्या᳘ कल᳘या स᳘र्व्वमिद᳘म्प्राणभृ᳘दनुप्रवि᳘श्य त᳘तः प्प्रात᳘र्ज्जायते त᳘स्मादेता्ᳫँ᳭ रा᳘त्रिम्प्राणभृ᳘तः प्प्राणन्न व्वि᳘च्छिन्द्याद᳘पि कृकलास᳘स्यैत᳘स्या ऽएव᳘ देव᳘ताया ऽअ᳘पचित्यै॥  
## २३
यो वै स᳘ सम्वत्सरः᳘ प्प्रजा᳘पतिः षो᳘डशकलः ॥  
(लो ऽय᳘) अय᳘मेव स᳘ यो ऽय᳘मेवम्वित्पु᳘रुषस्त᳘स्य व्वित्त᳘मेव प᳘ञ्चदश कला᳘ ऽआ᳘त्मै᳘वास्य षोडशी᳘ कला स᳘ वित्ते᳘नैवा᳘ च पूर्य्यते᳘ ऽप च क्षीयते त᳘देतन्न᳘भ्यं य᳘दय᳘मात्मा᳘ प्रधि᳘र्व्वित्तन्त᳘स्माद्यद्य᳘पि सर्व्वज्यानिञ्जी᳘यत ऽआत्म᳘ना चेज्जी᳘वति प्प्रधि᳘ना ऽऽगादि᳘त्याहुः॥  
## २४
(र᳘) अ᳘थ त्र᳘यो वाव᳘ लोकाः᳘॥  
(०) मनुष्यलोकः᳘ पितृलोको᳘ देवलोक ऽइ᳘ति᳘[[!!]] सो ऽय᳘म्मनुष्यलोकः᳘ पुत्रे᳘णैव ज᳘य्यो᳘ नान्ये᳘न क᳘र्म्मणा क᳘र्म्मणा पितृलोको᳘ व्विद्य᳘या देवलोको᳘ देवलोको वै᳘ लोका᳘नाᳫँ᳭ श्रे᳘ष्ठस्त᳘स्माद्विद्याम्प्र᳘शᳫँ᳭सन्ति॥  
## २५
(न्त्य) अथा᳘तः सम्प्र᳘त्तिः॥  
(र्य्य) यदा᳘ प्रैष्यन्म᳘न्यते ऽथ पुत्र᳘माह त्वम्ब्र᳘ह्म त्वं᳘ यज्ञस्त्वं᳘ लोक ऽइ᳘ति स᳘ पुत्रः प्प्र᳘त्याहाह᳘म्ब्रह्माहं᳘[[!!]] यज्ञो ऽहं᳘[[!!]] लोक ऽइ᳘ति॥  
## २६
यद्वै किञ्चा᳘नूक्तम्॥  
(न्त᳘) त᳘स्य स᳘र्व्वस्य ब्रह्मे᳘त्येक᳘ता ये वै के᳘ च यज्ञास्ते᳘षाᳫँ᳭ स᳘र्व्वेषां यज्ञ ऽइ᳘त्येक᳘ता ये वै के᳘ च लोकास्ते᳘षाᳫँ᳭ स᳘र्व्वेषां लोक ऽइ᳘त्येक᳘तैता᳘वद्वा᳘ ऽइदᳫँ᳭ स᳘र्व्वमेत᳘न्मा स᳘र्व्वᳫँ᳭ स᳘न्नय᳘मितो᳘ ऽभुनजदि᳘ति त᳘स्मात्पुत्रम᳘नुशिष्टं लो᳘क्यमाहुस्त᳘स्मादेनम᳘नुशासति[[!!]] स᳘ य᳘दैवम्वि᳘दस्मा᳘ल्लोकात्प्रैत्य᳘थैभि᳘रेव᳘ प्प्राणैः᳘ सह᳘ पु᳘त्रमा᳘विशति स य᳘द्यने᳘न कि᳘ञ्चिदक्ष्णया᳘ ऽकृतम्भ᳘वति त᳘स्मादेनᳫँ᳭ स᳘र्व्वस्मात्पुत्रो᳘ मुञ्चति त᳘स्मात्पुत्रो ना᳘म स᳘ पुत्रे᳘णै᳘वास्मिँ᳘ल्लोके प्प्र᳘तितिष्ठत्य᳘थैनमेते दै᳘वाः प्प्राणा᳘ ऽअमृ᳘ता ऽआविशन्ति[[!!]]॥  
## २७
पृथिव्यै᳘ चैनमग्ने᳘श्च दै᳘वी व्वागा᳘विशति॥  
सा वै दै᳘वी व्वाग्य᳘या य᳘द्यदेव व्व᳘दति त᳘त्तद्भ᳘वति॥  
## २८
दिव᳘श्चैनमादित्या᳘च्च दै᳘वम्म᳘न ऽआ᳘विशति॥  
तद्वै दै᳘वम्म᳘नो ये᳘नान᳘न्द्येव भ᳘वत्य᳘थो न᳘ शोचति॥  
## २९
(त्य) अद्भ्य᳘श्चैनञ्चन्द्र᳘मसश्च दै᳘वः प्प्राण ऽआ᳘विशति॥  
स वै दै᳘वः प्प्राणो यः᳘ सञ्च᳘रंश्चा᳘सञ्चरंश्च न व्व्य᳘थते᳘ ऽथो न रि᳘ष्यति स᳘ ऽएष᳘ ऽएवम्वित्स᳘र्व्वेषाम्भूता᳘नामात्मा᳘ भवति य᳘थैषा᳘ देव᳘तैवᳫँ᳭ स य᳘थैता᳘न्देव᳘ताᳫँ᳭ स᳘र्व्वाणि भूतान्य᳘वन्त्येव᳘ᳫँ᳘ हैवम्वि᳘दᳫँ᳭ स᳘र्व्वाणि भूता᳘न्यवन्ति य᳘दुकि᳘ञ्चेमाः᳘ प्प्रजाः शो᳘चन्त्य᳘मै᳘वासान्त᳘द्भवति पु᳘ण्यमे᳘वामु᳘ङ्गच्छति न᳘ ह वै᳘ देवा᳘न्पाप᳘ङ्गच्छति॥  
## ३०
(त्य) अथा᳘तो व्व्रतमीमाᳫँ᳭सा᳘॥  
प्प्रजा᳘पतिर्ह क᳘र्म्माणि ससृजे ता᳘नि सृष्टा᳘न्यन्यो ऽन्ये᳘नास्पर्द्धन्त[[!!]] व्वदिष्या᳘म्ये᳘वाहमि᳘ति व्वा᳘ग्दद्ध्रे द्द्रक्ष्याम्यहमि᳘ति[[!!]] च᳘क्षुः श्रोष्या᳘म्यहमि᳘ति श्रो᳘त्रमेव᳘मन्या᳘नि क᳘र्म्माणि य᳘थाकर्म्म॥  
## ३१
ता᳘नि मृत्युः श्र᳘मो भूत्वो᳘पयेमे॥  
ता᳘न्याप्नोत्ता᳘न्याप्त्वा᳘ मृत्युर᳘वारुन्द्ध त᳘स्माच्छ्रा᳘म्यत्येव व्वाक्छ्रा᳘म्यति च᳘क्षुः श्रा᳘म्यति श्रो᳘त्रम᳘थेम᳘मेव᳘ नाप्नो᳘द्यो ऽय᳘म्मध्यमः᳘ प्प्राणः[[!!]]॥  
## ३२
(स्ता᳘) ता᳘नि ज्ञा᳘तुन्दद्ध्रिरे॥  
(रे ऽयं) अयम्वै᳘ नः श्रे᳘ष्ठो यः᳘ सञ्च᳘रंश्चा᳘सञ्चरंश्च न व्व्य᳘थते᳘ ऽथो न रि᳘ष्यति ह᳘न्ता᳘स्यैव स᳘र्व्वे रूपम्भ᳘वामे᳘ति त᳘ ऽएत᳘स्यैव स᳘र्व्वे रूप᳘मभवँस्त᳘स्मादेत᳘ ऽएतेना᳘ख्यायन्ते प्प्राणा ऽइ᳘ति ते᳘न ह वाव तत्कु᳘लमा᳘ख्यायते य᳘स्मिन्कु᳘ले भ᳘वति य᳘ ऽएवम्वे᳘द य᳘ ऽउ हैवम्वि᳘दा स्प᳘र्द्धते ऽनुशु᳘ष्य है᳘वान्ततो᳘ म्म्रियत ऽइ᳘त्यध्यात्मम्[[!!]]॥  
## ३३
(म᳘) अ᳘थाधिदेवतम्[[!!]]॥  
(ञ्ज्व) ज्वलिष्या᳘म्ये᳘वाहमि᳘त्यग्नि᳘र्द्दद्ध्रे तप्स्या᳘म्यहमि᳘त्यादित्यो᳘ भास्या᳘म्यहमि᳘ति चन्द्र᳘मा ऽएव᳘मन्या᳘ देव᳘ता यथादेवतᳫँ᳭ स य᳘थैषा᳘म्प्राणा᳘नाम्मध्यमः᳘ प्प्राण᳘ ऽएव᳘मेता᳘सान्देव᳘तानाम्वायुर्म्लो᳘चन्ति᳘ ह्यन्या᳘[[!!]] देव᳘ता न᳘ व्वायुः᳘ सैषा᳘ ऽनस्तमिता देव᳘ता य᳘द्वायुः[[!!]]॥  
## ३४
(र᳘) अ᳘थैष श्लो᳘को भवति॥  
य᳘तश्चोदे᳘ति सूर्य्यो᳘ ऽस्तं य᳘त्र च ग᳘च्छती᳘ति प्प्राणाद्वा᳘ ऽएष᳘ ऽउदे᳘ति प्प्राणे᳘ ऽस्तमेति त᳘न्देवा᳘श्चक्रिरे ध᳘र्म्मᳫँ᳭ स᳘ ऽए᳘वाद्य स᳘ ऽउ श्व ऽइ᳘ति यद्वा᳘ ऽए᳘ते ऽमुर्ह्य᳘द्ध्रियन्त त᳘देवा᳘प्यद्य᳘ कुर्व्वन्ति त᳘स्मादे᳘कमेव᳘ व्व्रत᳘ञ्चरेत्प्रा᳘ण्याच्चै᳘वापान्या᳘च्च ने᳘न्मा पाप्मा᳘ म्मृत्युराप्नवदि᳘ति[[!!]] य᳘द्यु च᳘रेत्स᳘मापिपयिषेत्ते᳘नो ऽएत᳘स्यै देव᳘तायै सा᳘युज्यᳫँ᳭ सलोक᳘ताञ्जयति य᳘ ऽएवम्वे᳘द॥  
