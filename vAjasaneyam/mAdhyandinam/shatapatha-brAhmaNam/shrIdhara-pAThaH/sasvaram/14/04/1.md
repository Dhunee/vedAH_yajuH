+++
title = "१"

+++
## ०१
द्वया᳘ ह प्राजापत्याः᳘॥  
(०) देवाश्चा᳘सुराश्च त᳘तः कानीयसा᳘ ऽएव᳘ देवा᳘ ज्यायसा ऽअ᳘सुरास्त᳘ ऽएषु᳘ लोके᳘ष्वस्पर्द्धन्त॥  
## ०२
ते᳘ ह देवा᳘ ऽऊचुः॥  
(र्ह) हन्ता᳘सुरान्यज्ञ᳘ ऽउद्गीथे᳘नात्य᳘यामे᳘ति॥  
## ०३
ते᳘ ह व्वा᳘चमूचुः॥  
(स्त्वं᳘)‍ त्व᳘न्न ऽउ᳘द्गाये᳘ति तथे᳘ति ते᳘भ्यो व्वागुदगायद्यो᳘[[!!]] व्वाचि भो᳘गस्त᳘न्देवे᳘भ्य ऽआ᳘गायद्य᳘त्कल्या᳘णम्व᳘दति त᳘दात्म᳘ने᳘ ते ऽविदुरने᳘न वै᳘ न ऽउद्गात्रा᳘ ऽत्येष्यन्तीति त᳘मभिद्रु᳘त्य पाप्म᳘ना ऽविध्यन्त्स[[!!]] यः स᳘ पाप्मा य᳘दे᳘वेदम᳘प्रतिरूपम्व᳘दति स᳘ ऽएव स᳘ पाप्मा॥  
## ०४
(प्मा᳘ ऽथ) अ᳘थ ह प्राण᳘मूचुः॥  
(स्त्वं᳘)‍ त्व᳘न्न ऽउ᳘द्गाये᳘ति तथे᳘ति ते᳘भ्यः प्राण ऽउ᳘दगायद्यः᳘ प्राणे भो᳘गस्त᳘न्देवे᳘भ्य ऽआ᳘गायद्य᳘त्कल्या᳘णञ्जि᳘घ्रति त᳘दात्म᳘ने᳘ ते ऽविदुरने᳘न वै᳘ न ऽउद्गात्रा᳘ ऽत्येष्यन्ती᳘ति त᳘मभिद्रु᳘त्य पाप्म᳘ना ऽविध्यन्त्स यः स᳘ पाप्मा य᳘दे᳘वेदम᳘प्रतिरूपञ्जि᳘घ्रति स᳘ ऽएव स᳘ पाप्मा॥  
## ०५
(प्मा᳘ ऽथ) अ᳘थ ह च᳘क्षुरूचुः॥  
(स्त्वं᳘)‍ त्व᳘न्न ऽउ᳘द्गाये᳘ति तथे᳘ति ते᳘भ्यश्च᳘क्षुरु᳘दगायद्यश्च᳘क्षुषि भो᳘गस्त᳘न्देवे᳘भ्य ऽआ᳘गायद्य᳘त्कल्या᳘णम्प᳘श्यति त᳘दात्म᳘ने᳘ ते ऽविदुरने᳘न वै᳘ न ऽउद्गात्रा᳘ ऽत्येष्यन्ती᳘ति त᳘मभिद्रु᳘त्य पाप्म᳘ना ऽविध्यन्त्स यः स᳘ पाप्मा य᳘दे᳘वेदम᳘प्रतिरूपम्प᳘श्यति स᳘ ऽएव स᳘ पाप्मा॥  
## ०६
(प्मा᳘ ऽथ) अ᳘थ ह श्रो᳘त्रमूचुः॥  
(स्त्वं᳘)‍ त्व᳘न्न ऽउ᳘द्गाये᳘ति तथे᳘ति ते᳘भ्यः श्रो᳘त्रमु᳘दगायद्यः᳘ श्रोत्रे[[!!]] भो᳘गस्त᳘न्देवे᳘भ्य ऽआ᳘गायद्य᳘त्कल्या᳘णᳫँ᳭ शृणो᳘ति त᳘दात्म᳘ने᳘ ते ऽविदुरने᳘न वै᳘ न ऽउद्गात्रा᳘ ऽत्येष्यन्ती᳘ति त᳘मभिद्रुत्य[[!!]] पाप्म᳘ना ऽविध्यन्त्स यः स᳘ पाप्मा य᳘दे᳘वेदम᳘प्रतिरूपᳫँ᳭ शृणो᳘ति स᳘ ऽएव स᳘ पाप्मा॥  
## ०७
(प्मा᳘ ऽथ) अ᳘थ ह म᳘न ऽऊचुः॥  
(स्त्वं᳘)‍ त्व᳘न्न ऽउ᳘द्गाये᳘ति तथे᳘ति ते᳘भ्यो म᳘न ऽउ᳘दगायद्यो म᳘नसि भो᳘गस्त᳘न्देवे᳘भ्य ऽआ᳘गायद्य᳘त्कल्या᳘णᳫँ᳭ सङ्कल्प᳘यति त᳘दात्म᳘ने᳘ ते ऽविदुरने᳘न वै᳘ न ऽउद्गात्रा᳘ ऽत्येष्यन्ती᳘ति त᳘मभिद्रु᳘त्य पाप्म᳘ना ऽविध्यन्त्स यः स᳘ पाप्मा य᳘दे᳘वेदम᳘प्रतिरूपᳫँ᳭ सङ्कल्प᳘यति स᳘ ऽएव स᳘ पा᳘प्मैव᳘मु ख᳘ल्वेता᳘ देव᳘ताः पाप्म᳘भिरु᳘पासृजन्नेव᳘मेनाः पाप्म᳘ना ऽविध्यन्॥  
## ०८
(न्न᳘थ) अ᳘थ हेम᳘मासन्य᳘म्प्राण᳘मूचुः॥  
(स्त्वं᳘)‍ त्व᳘न्न ऽउ᳘द्गाये᳘ति तथे᳘ति ते᳘भ्य ऽएष᳘ प्प्राण ऽउ᳘दगाय᳘त्ते ऽविदुरने᳘न वै᳘ न ऽउद्गात्रा᳘ ऽत्येष्यन्ती᳘ति त᳘मभिद्रु᳘त्य पाप्म᳘ना ऽविव्यत्सन्त्स यथा᳘ ऽश्मानमृत्वा᳘ लोष्टो᳘ व्विध्व᳘ᳫँ᳘सेतैव᳘ᳫँ᳘ हैव᳘ व्विध्व᳘ᳫँ᳘समाना व्वि᳘ष्वञ्चो व्वि᳘नेशुस्त᳘तो देवा ऽअ᳘भवन्परा᳘ ऽसुरा भ᳘वत्यात्म᳘ना प᳘रा ऽस्य द्विषन्भ्रा᳘तृव्यो भवति य᳘ ऽएवम्वे᳘द॥  
## ०९
ते᳘ होचुः᳘॥  
क्व नु᳘ सो ऽभूद्यो᳘ न ऽइत्थम᳘सक्ते᳘त्यय᳘मा᳘स्ये ऽन्तरि᳘ति᳘ सो ऽया᳘स्य ऽआङ्गिरसो᳘ ऽङ्गानाᳫँ᳭ हि र᳘सः॥  
## १०
सा वा᳘ ऽएषा᳘ देव᳘ता दूर्न्ना᳘म॥   
दूर᳘ᳫँ᳘ ह्यस्या[[!!]] मृ᳘त्युर्दूर᳘ᳫँ᳘[[!!]] ह वा᳘ ऽअस्मान्मृत्युर्भ्भवति[[!!]] य᳘ ऽएवम्वे᳘द॥  
## ११
सा वा᳘ ऽएषा᳘ देव᳘ता॥  
(तै) एता᳘सान्देव᳘तानाम्पाप्मा᳘नम्मृत्युमपह᳘त्य[[!!]] य᳘त्रासा᳘न्दिशाम᳘न्तस्त᳘द्गमया᳘ञ्चकार त᳘दासाम्पाप्म᳘नो व्वि᳘न्यदधात्त᳘स्मान्न[[!!]] ज᳘नमियान्ना᳘न्तमियान्ने᳘त्पाप्मा᳘नंमृत्युमन्ववा᳘यानी᳘ति[[!!]]॥  
## १२
सा वा᳘ ऽएषा᳘ देव᳘ता॥  
(तै) एता᳘सान्देव᳘तानाम्पाप्मा᳘नम्मृत्यु᳘मपहत्या᳘थैना मृत्युम᳘त्यवहत्॥  
## १३
(त्स) स वै व्वा᳘चमेव᳘ प्रथमाम᳘त्यवहत्॥  
(त्सा᳘) सा᳘ यदा᳘ मृत्यु᳘मत्यमुच्यत᳘[[!!]] सो ऽग्नि᳘रभव᳘त्सो ऽय᳘मग्निः प᳘रेण मृत्युम᳘तिक्रान्तो दीप्यते॥  
## १४
(ते᳘ ऽथ) अ᳘थ प्राणम᳘त्यवहत्॥  
(त्स᳘) स᳘ यदा᳘ मृत्युमत्य᳘मुच्यत[[!!]] स᳘ व्वायु᳘रभव᳘त्सो ऽय᳘म्वायुः प᳘रेण मृत्युम᳘तिक्रान्तः पवते॥  
## १५
(ते᳘ ऽथ) अ᳘थ च᳘क्षुर᳘त्यवहत्॥  
(त्त᳘) त᳘द्यदा᳘ मृत्यु᳘मत्य᳘मुच्यत स᳘ ऽआदि᳘त्यो ऽभव᳘त्सो ऽसा᳘वादित्यः प᳘रेण मृत्युम᳘तिक्रान्तस्तपति॥  
## १६
(त्य᳘) अ᳘थ श्रो᳘त्रम᳘त्यवहत्॥  
(त्त᳘) त᳘द्यदा᳘ मृत्यु᳘मत्य᳘मुच्यत ता दि᳘शोऽभवँस्ता᳘ ऽइमा दि᳘शः प᳘रेण मृत्युम᳘तिक्रान्ताः॥  
## १७
(न्ता ऽअ᳘) अ᳘थ मनो᳘ ऽत्यवहत्॥  
(त्त᳘)‍ त᳘द्यदा᳘ मृत्यु᳘मत्य᳘मुच्यत स᳘ चन्द्र᳘मा ऽअभव᳘त्सो ऽसौ᳘ चन्द्रः प᳘रेण मृत्युम᳘तिक्रान्तो भात्येव᳘ᳫँ᳘ ह वा᳘ ऽएनमेषा᳘ देव᳘ता मृत्युम᳘तिवहति य᳘ ऽएवम्वे᳘द॥  
## १८
(दा᳘था) अ᳘थात्म᳘ने ऽन्नाद्य᳘मा᳘गायत्॥  
(द्य) यद्धि किञ्चा᳘न्नमद्य᳘ते ऽने᳘नैव त᳘दद्य᳘त ऽइह प्प्र᳘तितिष्ठति॥ शतम् ॥७१००॥  
## १९
ते᳘ देवा᳘ ऽअब्रुवन्॥  
(न्ने) एता᳘वद्वा᳘ ऽइदᳫँ᳭ स᳘र्व्वं यद᳘न्नन्त᳘दात्म᳘न ऽआ᳘गासीर᳘नु नो ऽस्मिन्न᳘न्न ऽआ᳘भजस्वे᳘ति ते वै᳘ मा ऽभिस᳘म्विशते᳘ति तथे᳘ति त᳘ᳫँ᳘ समन्त᳘म्परि᳘ण्यविशन्त[[!!]] त᳘स्माद्य᳘दनेना᳘न्नम᳘त्ति ते᳘नैता᳘स्तृप्यन्त्येव᳘ᳫँ᳘ ह वा᳘ ऽएनᳫँ᳭ स्वा᳘ ऽअभिस᳘म्विशन्ति भ᳘र्त्ता स्वा᳘नाᳫँ᳭ श्रे᳘ष्ठः पुर ऽएता᳘ भवत्यन्नादो᳘ ऽधिपतिर्य्य᳘ ऽएवम्वे᳘द॥  
## २०
य᳘ ऽउ हैवम्वि᳘दᳫँ᳭ स्वे᳘षु प्रति प्प्रतिर्ब्बुभूषति॥  
न᳘ हैवा᳘लम्भा᳘र्य्येभ्यो भवत्य᳘थ य᳘ ऽए᳘वैतम᳘नु भ᳘वति यो᳘ वैतम᳘नु भा᳘र्य्यान्बु᳘भूर्षति स᳘ हैवा᳘लं भा᳘र्य्येभ्यो भवति᳘॥  
## २१
सो ऽया᳘स्य ऽआङिरसः᳘॥  
(सो᳘ ऽङ्गा) अङ्गानाᳫँ᳭ हि र᳘सः प्प्राणो वा ऽअ᳘ङ्गानाᳫँ᳭ र᳘सः प्प्राणो हि वा ऽअ᳘ङ्गानाᳫँ᳭ र᳘सस्त᳘स्माद्य᳘स्मात्क᳘स्माच्चा᳘ङ्गात्प्राण᳘ ऽउत्क्रा᳘मति त᳘देव त᳘च्छुष्यत्येष᳘ हि वा ऽअ᳘ङ्गानाᳫँ᳭ र᳘सः॥  
## २२
(स ऽए) एष᳘ ऽउ ऽएव ब्बृ᳘हस्प᳘तिः॥  
(र्व्वा) व्वाग्वै᳘ ब्बृ᳘हती त᳘स्या ऽएष पतिस्त᳘स्मादु[[!!]] ब्बृ᳘हस्प᳘तिः॥  
## २३
(तिरे) एष᳘ ऽउ ऽएव ब्ब्र᳘ह्मणस्प᳘तिः॥  
(तिर्व्वा) व्वाग्वै ब्ब्र᳘ह्म त᳘स्या ऽएष प᳘तिस्त᳘स्मादु ब्ब्र᳘ह्मणस्प᳘तिः॥  
## २४
(तिरे) एष᳘ ऽउ ऽएव सा᳘म॥  
व्वाग्वै सा᳘ ऽमैष᳘ सा चा᳘मश्चे᳘ति तत्सा᳘म्नः सामत्वं य᳘द्वेव᳘ समः प्लु᳘षिणा समो᳘ मश᳘केन समो᳘ नागे᳘न सम᳘ ऽएभि᳘स्त्रिभि᳘र्ल्लोकैः᳘ स᳘मो ऽने᳘न स᳘र्व्वेण त᳘स्माद्वेव सा᳘मा ऽश्नुते सा᳘म्नः सा᳘युज्यᳫँ᳭ सलोक᳘तां य᳘ ऽएव᳘मेतत्सा᳘म व्वे᳘द॥  
## २५
(दैष᳘) एष᳘ ऽउ वा᳘ ऽउद्गीथः᳘॥  
प्प्राणो वा ऽउ᳘त्प्राणे᳘न᳘ हीदᳫँ᳭ स᳘र्व्वमुत्तब्धम्वा᳘गेव[[!!]] गीथो᳘च्च गी᳘था चे᳘ति स᳘ ऽउद्गीथः᳘॥  
## २६
(थ᳘स्त) तद्धा᳘पि ब्रह्मदत्त᳘श्चैकितानेयः॥  
(यो) रा᳘जानम्भक्ष᳘यन्नुवाचायन्त्य᳘स्य रा᳘जा मूर्द्धा᳘नम्वि᳘पातयताद्य᳘दि᳘तो ऽया᳘स्य ऽआङ्गिर᳘सो ऽन्ये᳘नोद᳘गायदि᳘ति व्वाचा᳘ च᳘ ह्येव स᳘ प्प्राणे᳘न चोद᳘गायदि᳘ति[[!!]]॥  
## २७
त᳘स्य हैत᳘स्य सा᳘म्नो यः᳘ स्वम्वे᳘द भ᳘वति॥  
हास्य स्वन्त᳘स्य वै स्व᳘र ऽएव स्वन्त᳘स्मादा᳘र्त्विज्यङ्करिष्य᳘न्वाचि स्व᳘रमिच्छेत[[!!]] त᳘या व्वाचा स्व᳘रसम्पन्नया᳘ ऽऽर्त्विज्यङ्कुर्य्यात्त᳘स्माद्यज्ञे स्व᳘रवन्तन्दि᳘दृक्षन्त ऽएवा᳘थो य᳘स्य स्वम्भ᳘वति भवति[[!!]] हास्य स्वं य᳘ ऽएव᳘मेतत्सा᳘म्नः स्वम्वे᳘द॥  
## २८
त᳘स्य हैत᳘स्य सा᳘म्नो यः᳘ सुव᳘र्ण्णम्वे᳘द॥  
भ᳘वति हास्य सुव᳘र्ण्णन्त᳘स्य वै स्व᳘र ऽएव᳘ सुव᳘र्ण्णम्भव᳘ति हास्य सुव᳘र्ण्णं य᳘ ऽएव᳘मेतत्सा᳘म्नः सुव᳘र्ण्णम्वे᳘द॥  
## २९
त᳘स्य हैत᳘स्य सा᳘म्नो यः᳘ प्रतिष्ठाम्वे᳘द॥  
प्र᳘ति ह तिष्ठति त᳘स्य वै व्वा᳘गेव᳘ प्रतिष्ठा᳘ व्वाचि हि ख᳘ल्वेष᳘ ऽएत᳘त्प्राणः प्प्र᳘तिष्ठितो गीयते᳘ ऽन्न ऽइ᳘त्यु है᳘क ऽआहुः॥  
## ३०
(र) अथा᳘तः प᳘वमानानामे᳘वाभ्यारोहः॥  
स वै ख᳘लु प्रस्तोता सा᳘म प्प्र᳘स्तौति स य᳘त्र प्प्रस्तुयात्त᳘देता᳘नि जपेद᳘सतो मा स᳘द्गमय त᳘मसो मा ज्यो᳘तिर्ग्गमय मृत्यो᳘र्मा ऽमृ᳘तङ्गमये᳘ति॥  
## ३१
स यदाहास᳘तो मा स᳘द्गमये᳘ति॥  
मृत्युर्व्वा ऽअ᳘सत्स᳘दमृ᳘तं मृत्यो᳘र्मा ऽमृ᳘तङ्गमयामृ᳘तम्मा कुर्व्वि᳘त्ये᳘वैत᳘दाह॥  
## ३२
त᳘मसो मा ज्यो᳘तिर्ग्गमये᳘ति॥  
मृत्युर्व्वै त᳘मो ज्यो᳘तिरमृ᳘तम्मृत्यो᳘र्मा ऽमृ᳘तङ्गमयामृ᳘तं मा कुर्व्वि᳘त्ये᳘वैत᳘दाह मृत्यो᳘र्मा ऽमृ᳘तङ्गमये᳘ति ना᳘त्र तिरो᳘हितमिवास्ति॥  
## ३३
(स्त्य᳘) अ᳘थ यानी᳘तराणि स्तोत्रा᳘णि॥  
ते᳘ष्वात्म᳘ने ऽन्ना᳘द्यमा᳘गायेत्त᳘स्मादु ते᳘षु व्व᳘रम्वृणीत यङ्का᳘मङ्काम᳘येत तᳫँ᳭ स᳘ ऽएष᳘ ऽएवम्वि᳘दुद्गा᳘ता ऽत्म᳘ने वा य᳘जमानाय वा का᳘मङ्काम᳘यते तमा᳘गायति त᳘द्धैत᳘ल्लोकजि᳘देव न᳘ है᳘वालोक्य᳘ताया ऽआ᳘शा ऽस्ति य᳘ ऽएव᳘मेतत्सा᳘म व्वे᳘द॥  
