+++
title = "२"

+++
## ०१
आ᳘त्मै᳘वेदम᳘ग्ग्र ऽआसीत्॥  
(त्पु᳘) पु᳘रुषविधः᳘[[!!]] सो ऽनुवी᳘क्ष्य᳘ नान्य᳘दात्म᳘नो ऽपश्य᳘त्सो ऽह᳘मस्मीत्य᳘ग्ग्रे व्व्या᳘हरत्त᳘तो ऽहन्ना᳘मा ऽभवत्त᳘स्मादप्ये᳘तर्ह्या᳘मन्त्रितो ऽह᳘मयमि᳘त्येवा᳘ग्ग्र ऽउक्त्वा᳘ थान्यन्ना᳘म[[!!]] प्प्र᳘ब्रूते य᳘दस्य भ᳘वति॥  
## ०२
स यत्पू᳘र्व्वो ऽस्मात्सर्व्वस्मात्॥  
(त्स᳘) स᳘र्व्वान्पाप्म᳘न ऽऔ᳘षत्त᳘स्मात्पु᳘रुष ऽओ᳘षति ह वै स[[!!]] तं᳘ यो ऽस्मात्पू᳘र्व्वो बु᳘भूषति य᳘ ऽएवम्वे᳘द॥  
## ०३
सो ऽबि᳘भेत्॥  
(त्त᳘) त᳘स्मादेकाकी᳘ बिभेति स᳘ हायमीक्षा᳘ञ्चक्रे यन्म᳘दन्यन्ना᳘स्ति क᳘स्मान्नु᳘ बिभेमी᳘ति त᳘त ऽए᳘वास्य भय᳘म्वीयाय क᳘स्माद्ध्य᳘भेष्य᳘द्द्विती᳘यद्वै᳘ भय᳘म्भवति॥  
## ०४
स वै᳘ नैव᳘ रेमे॥  
त᳘स्मादेकाकी न᳘ रमते स᳘ द्विती᳘यमैच्छत्स᳘ हैता᳘वानास य᳘था स्त्रीपुमा᳘ᳫँ᳘सौ सम्प᳘रिष्वक्तौ॥  
## ०५
स᳘ ऽइम᳘मे᳘वात्मा᳘नन्द्वे᳘धा ऽपातयत्[[!!]]॥  
(त्त᳘) त᳘तः प᳘तिश्च प᳘त्नी चाभवतान्त᳘स्मादिद᳘मर्द्धबृगल᳘मिव स्व ऽइ᳘ति ह स्माह या᳘ज्ञवल्क्यस्त᳘स्मादय᳘माकाशः᳘ स्त्रिया᳘ पूर्य्य᳘त ऽएव ताᳫँ᳭ स᳘मभवत्त᳘तो मनु᳘ष्या ऽअजायन्त᳘॥  
## ०६
सो हेय᳘मीक्षा᳘ञ्चक्रे॥  
कथन्नु᳘ मा ऽऽत्म᳘न ऽएव᳘ जनयित्वा स᳘म्भवति ह᳘न्त तिरो᳘ ऽसानी᳘ति॥  
## ०७
सा गौर᳘भवत्॥  
(द्धृ᳘) वृ᳘षभ ऽइ᳘तरस्ताᳫँ᳭ स᳘मे᳘वाभवत्त᳘तो गा᳘वो ऽजायन्त॥  
## ०८
व्व᳘डवे᳘तरा᳘ ऽभवत्॥  
(द) अश्वव्वृष ऽइ᳘तरो गर्द्दभी᳘तरा गर्द्दभ ऽइ᳘तरस्ताᳫँ᳭ स᳘मे᳘वाभवत्त᳘त ऽए᳘कशफमजायत[[!!]]॥  
## ०९
(ता) अजे᳘तरा᳘ ऽभवत्॥  
(द्ब) बस्त ऽइ᳘तरो ऽविरि᳘तरो मेष ऽइ᳘तरस्ताᳫँ᳭ स᳘मे᳘वाभवत्त᳘तो ऽजाव᳘यो ऽजायन्तैव᳘मेव य᳘दिदं कि᳘ञ्च मिथुनमा᳘ पिपी᳘लिकाभ्यस्तत्स᳘र्व्वमसृजत॥  
## १०
सो ऽवेत्॥  
(द) अहम्वाव सृ᳘ष्टिरस्म्यह᳘ᳫँ᳘ हीदᳫँ᳭ स᳘र्व्वम᳘सृक्षी᳘ति त᳘तः सृ᳘ष्टिरभवत्सृ᳘ष्ट्याᳫँ᳭ हास्यैत᳘स्याम्भवति य᳘ ऽएवम्वे᳘द॥  
## ११
(दा) अथे᳘त्य᳘भ्यमन्थत्[[!!]]॥  
(त्स) स मु᳘खाच्च यो᳘नेर्ह᳘स्ताभ्याञ्चाग्नि᳘मसृजत त᳘स्मादेत᳘दुभ᳘यमलो᳘मकमन्तर᳘तो ऽलो᳘मका हि यो᳘निरन्तरतः॥  
## १२
(स्त) तद्य᳘दिद᳘माहुः[[!!]]॥  
(र) अमुं᳘ यजामुं᳘ यजेत्ये᳘कैकन्देव᳘मेत᳘स्यैव सा व्वि᳘सृष्टिरेष᳘ ऽउ᳘ ह्येव स᳘र्व्वे देवाः᳘॥  
## १३
(ऽ) अ᳘थ य᳘त्किञ्चेद᳘मार्द्रम्॥  
(न्त) तद्रे᳘तसो ऽसृजत त᳘दु सो᳘म ऽएता᳘वद्वा᳘ ऽइदᳫँ᳭ स᳘र्व्वम᳘न्नञ्चै᳘वान्नाद᳘श्च सो᳘म ऽएवा᳘न्नमग्नि᳘रन्नादः᳘॥  
## १४
सैषा ब्ब्र᳘ह्मणो᳘ ऽतिसृष्टिः॥  
(र्य्य) यच्छ्रे᳘यसो देवान᳘सृजता᳘थ यन्म᳘र्त्यः स᳘न्नमृ᳘तान᳘सृजत त᳘स्माद᳘तिसृष्टिर᳘तिसृष्ट्याᳫँ᳭ हास्यैत᳘स्यां भवति य᳘ ऽएवम्वे᳘द॥  
## १५
त᳘द्धेदन्तर्ह्य᳘व्याकृतमासीत्॥  
(त्त᳘) त᳘न्नामरूपा᳘भ्यामेव व्व्या᳘क्रियतासौना᳘मा ऽय᳘मिद᳘ᳫँ᳘रूप ऽइ᳘ति त᳘दिदम᳘प्येत᳘र्हि᳘ नामरूपा᳘भ्यामेव व्व्या᳘क्रियते ऽसौना᳘मा ऽय᳘मिद᳘ᳫँ᳘रूप ऽइ᳘ति॥  
## १६
स᳘ ऽएष᳘ ऽइह प्प्र᳘विष्टः॥  
(ष्ट ऽआ᳘) आ᳘ नखाग्ग्रे᳘भ्यो य᳘था क्षुरः᳘ क्षुरधाने᳘ ऽवहितः स्या᳘द्विश्वम्भरो᳘ वा व्विश्वम्भरकुलाये तन्न प᳘श्यन्त्य᳘कृत्स्नो हि सः᳘॥  
## १७
(स᳘) प्प्राण᳘न्नेव᳘ प्प्राणो ना᳘म भ᳘वति॥  
व्व᳘दन्वाक्प᳘श्यंश्च᳘क्षुः शृण्वञ्छ्रो᳘त्रम्मन्वानो म᳘नस्ता᳘न्यस्यैता᳘नि कर्म्मना᳘मान्येव[[!!]] स यो᳘ ऽत ऽए᳘कैकमुपा᳘स्ते न स᳘ व्वेदा᳘कृत्स्नो᳘ ह्येषो᳘ ऽत ऽए᳘कैकेन भ᳘वति॥  
## १८
(त्या) आत्मे᳘त्येवोपासीत[[!!]]॥  
(ता᳘) अ᳘त्र᳘ ह्येते स᳘र्व्व ऽए᳘कम्भ᳘वन्ति त᳘देत᳘त्पदनी᳘यमस्य स᳘र्व्वस्य य᳘दय᳘मा᳘त्मा ऽने᳘न᳘ ह्येतत्स᳘र्व्वम्वे᳘द य᳘था ह वै᳘ प᳘देनानुविन्दे᳘देव᳘ङ्कीर्त्तिᳫँ᳭ श्लो᳘कम्विन्दते य᳘ ऽएवम्वे᳘द॥  
## १९
त᳘देतत्प्रे᳘यः पुत्रात्॥  
(त्प्रे᳘) प्प्रे᳘यो व्वित्तात्प्रे᳘यो ऽन्य᳘स्मात्स᳘र्व्वस्माद᳘न्तरतरं य᳘दय᳘मात्मा स᳘ यो ऽन्य᳘मात्म᳘नः प्प्रिय᳘म्ब्रुवाण᳘म्ब्रूया᳘त्प्रिय᳘ᳫँ᳘ रोत्स्यती᳘तीश्वरो᳘ ह त᳘थैव᳘ स्यादात्मा᳘नमेव᳘ प्प्रियमु᳘पासीत स य᳘ ऽआत्मा᳘नमेव᳘ प्प्रिय᳘मुपा᳘स्ते न᳘ हास्य प्प्रिय᳘म्प्रमा᳘युकं भवति॥  
## २०
त᳘दाहुः॥  
(र्य्य᳘) य᳘द्ब्रह्मविद्य᳘या स᳘र्व्वम्भविष्य᳘न्तो मनु᳘ष्या म᳘न्यन्ते कि᳘मु तद्ब्र᳘ह्मावेद्य᳘स्मात्तत्स᳘र्व्वम᳘भवदि᳘ति॥  
## २१
ब्ब्र᳘ह्म वा᳘ ऽइदम᳘ग्र ऽआसीत्॥  
(त्त᳘) त᳘दात्मा᳘नमे᳘वावेदहम्ब्र᳘ह्मास्मी᳘ति त᳘स्मात्तत्स᳘र्व्वमभवत्तद्यो᳘ यो देवा᳘नाम्प्रत्य᳘बुध्यत स᳘ स ऽएव त᳘दभवत्तथ᳘र्षीणान्त᳘था मनु᳘ष्याणाम्॥  
## २२
(न्त᳘) त᳘द्धैतत्प᳘श्यन्नृ᳘षिर्व्वाम᳘देवः प्प्रति᳘पेदे[[!!]]॥  
(दे ऽहं) अहम्म᳘नुरभवᳫँ᳭ सू᳘र्य्यश्चे᳘ति त᳘दिदम᳘प्येत᳘र्हि य᳘ ऽएवम्वे᳘दाहम्ब्र᳘ह्मास्मी᳘ति स᳘ ऽइदᳫँ᳭ स᳘र्व्वम्भवति त᳘स्य ह न᳘ देवा᳘श्चना᳘भूत्या ऽईशत ऽआत्मा᳘ ह्येषाᳫँ᳭ स भ᳘वत्य᳘थ᳘ यो ऽन्या᳘न्देव᳘तामुपा᳘स्ते᳘ ऽन्या ऽसा᳘व᳘न्यो ऽह᳘मस्मी᳘ति न स᳘ व्वेद य᳘था पशु᳘रेᳫँ᳭ स᳘ देवा᳘नां य᳘था ह वै᳘ बह᳘वः पश᳘वो मनु᳘ष्यम्भुञ्ज्यु᳘रेवमे᳘कैकः[[!!]] पु᳘रुषो देवा᳘न्भुनक्त्ये᳘कस्मिन्नेव᳘ पशावादीय᳘माने᳘ ऽप्रियम्भ᳘वति[[!!]] कि᳘मु बहु᳘षु त᳘स्मादेषान्तन्न᳘ प्प्रियं य᳘देत᳘न्मनु᳘ष्या व्विद्युः॥  
## २३
(र्ब्ब्र᳘) ब्ब्र᳘ह्म वा᳘ ऽइदम᳘ग्ग्र ऽआसीत्॥  
(दे᳘) ए᳘कमेव तदे᳘कᳫँ᳭ सन्न᳘ व्व्यभवत्तच्छ्रे᳘योरूपम᳘त्यसृजत᳘ क्षत्त्रं या᳘न्येता᳘नि देवत्रा᳘ क्षत्त्राणी᳘न्द्रो व्व᳘रुणः सो᳘मो रुद्रः᳘ पर्ज्ज᳘न्यो यमो᳘ मृत्युरी᳘शान ऽइ᳘ति[[!!]] त᳘स्मात्क्षत्त्रा᳘त्प᳘र᳘न्नास्ति त᳘स्माद्ब्राह्मणः᳘ क्षत्त्रि᳘यमध᳘स्तादुपा᳘स्ते राजसू᳘ये क्षत्त्र᳘ ऽएव तद्य᳘शो दधाति᳘ सैषा᳘ क्षत्त्र᳘स्य यो᳘निर्य्यद्ब्र᳘ह्म त᳘स्माद्यद्य᳘पि रा᳘जा परम᳘ताङ्ग᳘च्छति ब्ब्र᳘ह्मै᳘वान्तत᳘ ऽउपनि᳘श्रयति स्वां यो᳘निं य᳘ ऽउ ऽएनᳫँ᳭ हिन᳘स्ति स्वाᳫँ᳭ स यो᳘निमृच्छति स पा᳘पीयान्भवति य᳘था श्रे᳘याᳫँ᳭सᳫँ᳭ हिᳫँ᳭सित्वा॥  
## २४
स᳘ नैव᳘ व्व्यभवत्[[!!]]॥  
(त्स) स व्वि᳘शमसृजत या᳘न्येता᳘नि देवजाता᳘नि गणश᳘ ऽआख्याय᳘न्ते व्व᳘सवो रुद्रा᳘ ऽआदित्या व्वि᳘श्वे देवा᳘ मरु᳘त ऽइ᳘ति॥  
## २५
स᳘ नैव व्व्यभवत्[[!!]]॥  
(त्स) स शौ᳘द्रम्व᳘र्ण्णमसृजत पूष᳘णमियम्वै᳘ पू᳘षेय᳘ᳫँ᳘ हीदᳫँ᳭ स᳘र्व्वम्पु᳘ष्यति य᳘दिदङ्किं᳘ञ्च॥  
## २६
स᳘ नैव व्व्यभवत्[[!!]]॥  
(त्त) तच्छ्रे᳘योरूपम᳘त्यसृजत ध᳘र्म्मन्त᳘देत᳘त्क्षत्त्र᳘स्य क्षत्त्रं यद्ध᳘र्म्मस्त᳘स्माद्ध᳘र्म्मात्प᳘र᳘न्नास्त्य᳘थो ऽअ᳘बलीयान्ब᳘लीयाᳫँ᳭समा᳘शᳫँ᳭सते ध᳘र्म्मेण य᳘था रा᳘ज्ञैवं यो वै स ध᳘र्म्मः सत्यम्वै तत्त᳘स्मात्सत्यम्व᳘दन्तमाहुर्द्ध᳘र्म्मम्वदती᳘ति ध᳘र्म्मम्वा व्व᳘दन्तᳫँ᳭ सत्य᳘म्वदती᳘त्येत᳘द्ध्ये᳘वैत᳘दुभ᳘यम्भ᳘वति॥  
## २७
त᳘देतद्ब्र᳘ह्म क्षत्त्रम्वि᳘ट्छूद्रः॥  
(स्त᳘) त᳘दग्नि᳘नैव᳘ देवे᳘षु ब्ब्रह्मा᳘ ऽभवद्ब्राह्मणो᳘ मनु᳘ष्येषु क्षत्त्रि᳘येण क्षत्त्रि᳘यो व्वै᳘श्येन व्वै᳘श्यः शूद्रे᳘ण शूद्रस्त᳘स्मादग्नावेव᳘[[!!]] देवे᳘षु लोक᳘मिच्छन्ते ब्ब्राह्मणे᳘ मनुष्येष्वेता᳘भ्याᳫँ᳭[[!!]] हि᳘ रूपा᳘भ्याम्ब्रह्मा᳘ ऽभवत्॥  
## २८
(द᳘) अ᳘थ यो᳘ ह वा᳘ ऽअस्मा᳘ल्लोकात्स्वं᳘ लोकम᳘दृष्ट्वा प्रै᳘ति॥  
स᳘ ऽएनम᳘विदितो न᳘ भुनक्ति य᳘था व्वे᳘दो वा᳘ ऽननूक्तो ऽन्य᳘द्वा कर्म्मा᳘कृतं य᳘दु ह वा ऽअप्य᳘नेवम्विन्महत्पु᳘ण्यङ्क᳘र्म्म करो᳘ति त᳘द्धास्यान्ततः क्षी᳘यत ऽए᳘वात्मा᳘नमेव᳘ लोकमु᳘पासीत स य᳘ ऽआत्मा᳘नमेव᳘ लोक᳘मुपा᳘स्ते न᳘ हास्य क᳘र्म्म क्षीयते ऽस्मा᳘द्ध्ये᳘वात्म᳘नो य᳘द्यत्काम᳘यते त᳘त्तत्सृजते॥  
## २९
(ते᳘ ऽथो) अ᳘थो ऽअयम्वा᳘ ऽआत्मा॥  
स᳘र्व्वेषाम्भूता᳘नां लोकः स य᳘ज्जुहो᳘ति यद्य᳘जते ते᳘न देवा᳘नां लोको᳘ ऽथ य᳘दनुब्रूते तेन᳘ ऽऋर्षीणाम᳘थ य᳘त्प्रजा᳘मिच्छ᳘ते य᳘त्पितृ᳘भ्यो निपृणा᳘ति ते᳘न पितॄणाम᳘थ य᳘न्मनु᳘ष्यान्वास᳘यते य᳘देभ्यो ऽशनन्द᳘दाति[[!!]] ते᳘न मनुष्याणाम᳘थ[[!!]] य᳘त्पशुभ्यस्तृणोदक᳘म्विन्द᳘ति ते᳘न पशूनां य᳘दस्य गृहे᳘षु श्वा᳘पदा व्व᳘याᳫँ᳭स्या[[!!]] पिपी᳘लिकाभ्य ऽउपजी᳘वन्ति ते᳘न ते᳘षां लोको य᳘था ह वै स्वा᳘य लोकाया᳘रिष्टिमिच्छे᳘देव᳘ᳫँ᳘ हैवम्वि᳘दे सर्व्वदा स᳘र्व्वाणि भूतान्य᳘रिष्टिमिच्छन्ति तद्वा᳘ ऽएत᳘द्विदित᳘म्मीमाᳫँ᳭सितम्[[!!]]॥  
## ३०
(मा᳘) आ᳘त्मै᳘वेदम᳘ग्ग्र ऽआसीत्॥  
(दे᳘) ए᳘क ऽएव᳘ सो ऽकामयत जाया᳘ मे स्याद᳘थ प्प्र᳘जायेया᳘थ व्वित्त᳘म्मे स्याद᳘थ क᳘र्म्म कुर्व्वीये᳘त्येता᳘न्वावै का᳘मो᳘ नेच्छं᳘श्चनातो[[!!]] भू᳘यो व्विन्देत्त᳘स्माद᳘प्येतर्ह्येकाकी᳘ कामयते जाया᳘ मे स्याद᳘थ प्प्र᳘जायेया᳘थ व्वित्त᳘म्मे स्याद᳘थ क᳘र्म्म कुर्व्वीये᳘ति स या᳘वद᳘प्येते᳘षामे᳘कैकन्न᳘ प्राप्नोत्य᳘कृत्स्न ऽएव ता᳘वन्मन्यते त᳘स्यो कृत्स्न᳘ता॥  
## ३१
म᳘न ऽए᳘वास्यात्मा॥  
व्वा᳘ग्जाया᳘ प्प्राणः᳘ प्प्रजा च᳘क्षुर्म्मानुष᳘म्वित्तञ्च᳘क्षुषा हि त᳘द्विन्द᳘ति श्रो᳘त्रन्दैवᳫँ᳭ श्रो᳘त्रेण हि त᳘च्छृणोत्या᳘त्मै᳘वास्य क᳘र्म्मात्म᳘ना हि क᳘र्म्म करो᳘ति स᳘ ऽएष पा᳘ङ्क्तो यज्ञः पा᳘ङ्क्तः पशुः पा᳘ङ्क्तः पु᳘रुषः पा᳘ङ्क्तमिदᳫँ᳭ स᳘र्व्वं य᳘दिदं कि᳘ञ्च त᳘दिदᳫँ᳭ स᳘र्व्वमाप्नोति य᳘दिदं कि᳘ञ्च य᳘ ऽएवम्वे᳘द॥  
