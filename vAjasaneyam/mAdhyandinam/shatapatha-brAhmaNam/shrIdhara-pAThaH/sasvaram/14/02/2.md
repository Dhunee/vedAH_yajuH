+++
title = "२"

+++
## ०१
स य᳘त्रैताᳫँ᳭ हो᳘ता ऽन्वा᳘ह॥  
प्रै᳘तु ब्र᳘ह्मणस्प᳘तिः प्र᳘ दे᳘व्येतु सूनृते᳘ति त᳘दध्वर्य्युः᳘ प्राङुदाय᳘न्वातनामा᳘नि जुहोत्येतद्वै᳘ देवा᳘ ऽअबिभयुर्य्यद्वै᳘ न ऽइम᳘मन्तरा र᳘क्षाᳫँ᳭सि नाष्ट्रा न᳘ हन्युरि᳘ति त᳘मेत᳘त्पु᳘रै᳘वाहवनी᳘यात्स्वाहाकारे᳘णाजुहवुस्त᳘ᳫँ᳘ हुत᳘मेव स᳘न्तमग्ना᳘वजुहवुस्त᳘थो ऽए᳘वैनमेष᳘ ऽएत᳘त्पुरै᳘वाहवनी᳘यात्स्वाहाकारे᳘ण [[???]] जुहोति त᳘ᳫँ᳘ हुत᳘मेवस᳘न्तमग्नौ᳘ जुहोति॥  
## ०२
समुद्द्रा᳘य त्वा व्वा᳘ताय स्वाहे᳘ति॥  
(त्य) अयम्वै᳘ समुद्द्रो᳘ यो ऽयम्प᳘वत ऽएत᳘स्माद्वै᳘ समुद्द्रात्स᳘र्व्वे देवाः स᳘र्व्वाणि भूता᳘नि समु᳘द्द्रवन्ति त᳘स्मा ऽए᳘वैनञ्जुहोति त᳘स्मादाह समुद्द्रा᳘य त्वा व्वा᳘ताय स्वा᳘हा॥  
## ०३
सरिरा᳘य त्वा व्वा᳘ताय स्वाहे᳘ति॥  
(त्य) अयम्वै᳘ सरिरो᳘ यो ऽयम्प᳘वत ऽएत᳘स्माद्वै᳘ सरिरात्स᳘र्व्वे देवाः स᳘र्व्वाणि भूता᳘नि स᳘हेरते त᳘स्मा ऽए᳘वैनञ्जुहोति त᳘स्मादाह सरिरा᳘य त्वा व्वा᳘ताय स्वा᳘हा॥  
## ०४
(हा ऽना) अनाधृष्या᳘य त्वा व्वा᳘ताय स्वा᳘हा ऽप्रतिधृष्या᳘य त्वा व्वा᳘ताय स्वाहे᳘ति॥  
(त्य) अयम्वा᳘ ऽअनाधृ᳘ष्यो ऽप्रतिधृ᳘ष्यो᳘ यो ऽयम्प᳘वते त᳘स्मा ऽए᳘वैनञ्जुहोति त᳘स्मादाहानाधृष्या᳘य त्वा व्वा᳘ताय स्वा᳘हा ऽप्रतिधृष्या᳘य त्वा व्वा᳘ताय स्वाहे᳘ति॥  
## ०५
(त्य) अवस्य᳘वे त्वा व्वा᳘ताय स्वा᳘हा ऽशिमिदा᳘य त्वा व्वा᳘ताय स्वाहे᳘ति॥  
(त्य) अयम्वा᳘ ऽअवस्यु᳘रशिमिदो᳘ यो ऽयम्प᳘वते त᳘स्मा ऽए᳘वैनञ्जुहोति त᳘स्मादाहावस्य᳘वे त्वा व्वा᳘ताय स्वा᳘हा ऽशिमिदा᳘य त्वा व्वा᳘ताय स्वाहे᳘ति॥  
## ०६
(ती᳘) इ᳘न्द्राय त्वा व्व᳘सुमते रुद्र᳘वते स्वाहे᳘ति॥  
(त्य) अयम्वा ऽइ᳘न्द्रो᳘ यो ऽयम्प᳘वते त᳘स्मा ऽए᳘वैनञ्जुहोति त᳘स्मादाहे᳘न्द्राय त्वे᳘ति व्व᳘सुमते रुद्र᳘वत ऽइ᳘ति तदि᳘न्द्रमेवा᳘नु व्व᳘सूंश्च रुद्रांश्चा᳘भजत्य᳘थो प्रातःसवन᳘स्य चै᳘वैतन्मा᳘ध्यन्दिनस्य च स᳘वनस्य रूपङ्क्रियते॥  
## ०७
(त ऽइ᳘) इ᳘न्द्राय त्वा ऽऽदित्य᳘वते स्वाहे᳘ति॥  
(त्य) अयम्वा ऽइ᳘न्द्रो᳘ यो ऽयम्प᳘वते त᳘स्मा ऽए᳘वैनञ्जुहोति त᳘स्मादाहे᳘न्द्राय त्वे᳘त्यादित्य᳘वत ऽइ᳘ति तदि᳘न्द्रमेवा᳘न्वादित्याना᳘भजत्य᳘थो तृतीयसवन᳘स्यै᳘वैत᳘द्रूप᳘ङ्क्रियते॥  
## ०८
(त ऽइ᳘) इ᳘न्द्राय त्वा ऽभिमातिघ्ने स्वाहे᳘ति॥  
(त्य) अयम्वा ऽइ᳘न्द्रो᳘ यो ऽयम्प᳘वते त᳘स्मा ऽए᳘वैनञ्जुहोति त᳘स्मादाहे᳘न्द्राय त्वे᳘त्यभि᳘मातिघ्न ऽइ᳘ति सप᳘त्नो वा᳘ ऽअभि᳘मातिरि᳘न्द्राय त्वा सपत्नघ्न ऽइ᳘त्ये᳘वैत᳘दाह᳘ सो ऽस्योद्धारो य᳘था श्रे᳘ष्ठस्योद्धार᳘ ऽएव᳘मस्यैष᳘ ऽऋते᳘ देवे᳘भ्यः॥  
## ०९
सवित्रे᳘ त्व ऽऋभुम᳘ते व्विभुम᳘ते व्वा᳘जवते स्वाहे᳘ति॥  
(त्य) अयम् वै᳘ सविता᳘ यो ऽयम्प᳘वते त᳘स्मा ऽए᳘वैनञ्जुहोतित᳘स्मादाह सवित्रे त्वे᳘त्यृभुम᳘ते विभुम᳘ते वा᳘जवत इ᳘ति त᳘दस्मिन्वि᳘श्वान्देवा᳘नन्वा᳘भजति॥  
## १०
बृ᳘हस्प᳘तये त्वा विश्व᳘देव्यावते स्वाहे᳘ति॥  
अयम् वै बृ᳘हस्प᳘ति᳘र्योऽयम् प᳘वते त᳘स्मा ऽए᳘वैनञ्जुहोतित᳘स्मादाह बृ᳘हस्प᳘तये त्वे᳘ति विश्व᳘देव्यावत इ᳘ति त᳘दस्मिन्वि᳘श्वान्त्स᳘र्वान्देवा᳘न्न्वा᳘भजति॥  
## ११
यमा᳘य त्वा᳘ ऽङ्गिरस्वते पितृम᳘ते स्वाहे᳘ति॥  
(त्य) अयम्वै᳘ यमो᳘ यो ऽयम्प᳘वते त᳘स्मा ऽए᳘वैनञ्जुहोति त᳘स्मादाह यमा᳘य त्वेत्य᳘ङ्गिरस्वते पितृम᳘त ऽइ᳘ति यज्ञ᳘स्य शीर्षच्छिन्न᳘स्य र᳘सो᳘ व्व्यक्षरत्स᳘ [[???]] पितॄ᳘नगच्छत्त्रया वै᳘ पित᳘रस्ता᳘ने᳘वैत᳘दन्वा᳘भजति॥  
## १२
द्वा᳘दशैता᳘नि ना᳘मानि भवन्ति॥  
द्वा᳘दश वै मा᳘साः सम्वत्स᳘रस्य सम्वत्स᳘र ऽएष य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्माद्द्वा᳘दश भवन्ति॥  
## १३
(न्त्य᳘) अ᳘थोपय᳘मन्या महावीर ऽआ᳘नयति॥  
स्वा᳘हा घर्माये᳘त्येष वै᳘ घर्मो य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह स्वा᳘हा घर्मायेत्य᳘वरᳫँ᳭ स्वाहाकार᳘ङ्करो᳘ति प᳘रान्देव᳘तामसा᳘वेव ब᳘न्धुः॥  
## १४
(रा᳘) आ᳘नीते जपति॥  
स्वा᳘हा घर्मः᳘ पित्र ऽइ᳘ति यज्ञ᳘स्य शीर्षच्छिन्न᳘स्य र᳘सो᳘ व्व्यक्षरत्स᳘ [[???]] पितॄ᳘नगच्छत्त्रया वै᳘ पित᳘रस्ता᳘ने᳘वैत᳘त्प्रीणात्य᳘वरᳫँ᳭ स्वाहाकार᳘ङ्करो᳘ति प᳘रान्देव᳘तामसा᳘वेव ब᳘न्धुः॥  
## १५
(र्न्ना) नानुवा᳘क्याम᳘न्वाह॥  
सकृ᳘दु ह्येव प᳘राञ्चः पित᳘रस्त᳘स्मा᳘न्नानुवा᳘क्याम᳘न्वाहातिक्र᳘म्याश्रा᳘व्याह घर्म्म᳘स्य यजे᳘ति व्व᳘षट्कृते जुहोति॥  
## १६
व्वि᳘श्वा ऽआ᳘शा दक्षिणसदि᳘ति॥ 
स᳘र्व्वा ऽआ᳘शा दक्षिणसदि᳘त्ये᳘वैत᳘दाह व्वि᳘श्वान्देवा᳘नयाडिहे᳘ति स᳘र्व्वान्देवा᳘नयाक्षीदिहे᳘त्ये᳘वैत᳘दाह स्वा᳘हाकृतस्य घर्म्मस्य म᳘धोः पिबतमश्विने᳘त्यश्वि᳘नावे᳘वैत᳘दाहाश्वि᳘नौ᳘ ह्येत᳘द्यज्ञ᳘स्य शि᳘रः प्र᳘त्यधत्तां ता᳘वे᳘वैत᳘त्प्रीणात्य᳘वरᳫँ᳭ स्वाहाकार᳘ङ्करो᳘ति प᳘रान्देव᳘तामसा᳘वेव ब᳘न्धुः॥  
## १७
(र᳘) अ᳘थ हु᳘त्वोर्ध्वमुत्कम्पयति [[???]]॥  
दिवि᳘ धा ऽइमं᳘ यज्ञ᳘मिमं᳘ यज्ञ᳘न्दिवि᳘ धा ऽइ᳘त्यसौ वा᳘ ऽआदित्यो᳘ घर्मो᳘ यज्ञो᳘ दिवि वा᳘ ऽएष᳘ हितो᳘ दिवि प्र᳘तिष्ठितस्त᳘मे᳘वैत᳘त्प्रीणाति त᳘स्मादाह दिवि᳘ धा ऽइमं᳘ यज्ञ᳘मिमं᳘ यज्ञ᳘न्दिवि᳘ धा ऽइ᳘त्यनुव᳘षट्कृते जुहोति॥  
## १८
स्वा᳘हा ऽग्न᳘ये यज्ञि᳘याये᳘ति॥  
त᳘त्स्विष्टकृद्भाजन᳘मग्निर्हि᳘ स्विष्टकृच्छं य᳘जुर्भ्भ्य ऽइ᳘ति य᳘जुर्भ्भि᳘र्ह्ये᳘षो ऽस्मिं᳘ल्लोके प्र᳘तिष्ठितस्ता᳘न्ये᳘वैत᳘त्प्रीणात्य᳘वरᳫँ᳭ स्वाहाकार᳘ङ्करो᳘ति प᳘रान्देव᳘तामसा᳘वेव ब᳘न्धुः॥  
## १९
(र᳘) अ᳘थ ब्रह्मा᳘ ऽनुमन्त्रयते॥  
ब्रह्मा वा᳘ ऽऋत्वि᳘जाम्भिष᳘क्तमस्तद्य᳘ ऽएव᳘र्त्वि᳘जाम्भिष᳘क्तमस्ते᳘नै᳘वैनमेत᳘द्यज्ञ᳘म्भिषज्यति॥  
## २०
(त्य᳘) अ᳘श्विना घर्म्म᳘म्पातमि᳘ति॥  
(त्य) अश्वि᳘नावे᳘वैत᳘दाहाश्वि᳘नौ᳘ ह्येत᳘द्यज्ञ᳘स्य शि᳘रः प्र᳘त्यधत्तान्ता᳘वे᳘वैत᳘त्प्रीणाति॥  
## २१
हार्द्द्वान᳘महर्द्दिवा᳘भिरूति᳘भिरिति॥  
(त्य᳘) अ᳘निरुक्तम᳘निरुक्तो वै᳘ प्रजा᳘पतिः प्रजा᳘पतिर्य्यज्ञस्त᳘त्प्रजा᳘पतिमे᳘वैत᳘द्यज्ञ᳘म्भिषज्यति॥  
## २२
तन्त्रायि᳘ण ऽइ᳘ति॥  
(त्ये) एष वै᳘ तन्त्रायी य᳘ ऽएष त᳘पत्येष᳘ हीमां᳘ल्लोकांस्त᳘न्त्रमिवानुसञ्च᳘रत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह तन्त्रायि᳘ण ऽइ᳘ति॥  
## २३
न᳘मो द्या᳘वापृथिवी᳘भ्यामि᳘ति॥  
त᳘दाभ्यान्द्या᳘वापृथिवी᳘भ्यान्नि᳘ह्नुते य᳘योरिदᳫँ᳭ स᳘र्व्वम᳘धि॥  
## २४
(द्ध्य᳘) अ᳘थ य᳘जमानः॥  
(नो) यज्ञो वै य᳘जमानो यज्ञे᳘ने᳘वैत᳘द्यज्ञ᳘म्भिषज्यति॥  
## २५
(त्य᳘) अ᳘पातामश्वि᳘ना घर्म्ममि᳘ति॥  
(त्य) अश्वि᳘नावे᳘वैत᳘दाहाश्वि᳘नौ᳘ ह्येत᳘द्यज्ञ᳘स्य शि᳘रः प्रत्य᳘धत्तान्ता᳘वे᳘वैत᳘त्प्रीणाति॥  
## २६
(त्य᳘) अ᳘नु द्या᳘वापृथिवी᳘ ऽअमᳫँ᳭सातामि᳘ति॥  
त᳘दिमे द्या᳘वापृथिवी᳘ ऽआह य᳘योरिदᳫँ᳭ स᳘र्व्वम᳘धी᳘हैव᳘ रात᳘यः सन्त्वि᳘ती᳘हैव᳘ नो ध᳘नानि सन्त्वि᳘त्ये᳘वैत᳘दाह॥  
## २७
(हा᳘) अ᳘थ पि᳘न्वमानम᳘नुमन्त्रयते॥  
(त ऽइ) इषे᳘ पिन्वस्वे᳘ति व्वृ᳘ष्ट्यै त᳘दाह यदा᳘हेषे᳘ पिन्वस्वे᳘त्यूर्ज्जे᳘ पिन्वस्वे᳘ति यो᳘ व्वृष्टादूर्ग्र᳘सो जा᳘यते त᳘स्मै त᳘दाह ब्र᳘ह्मणे पिन्वस्वे᳘ति तद्ब्र᳘ह्मण ऽआह क्षत्त्रा᳘य पिन्वस्वे᳘ति त᳘त्क्षत्त्रा᳘याह द्या᳘वापृथिवी᳘भ्याम्पिन्वस्वे᳘ति त᳘दाभ्यान्द्या᳘वापृथिवी᳘भ्यामाह य᳘योरिदᳫँ᳭ स᳘र्व्वम᳘धि॥  
## २८
स य᳘दूर्द्धः पि᳘न्वते॥  
तद्य᳘जमानाय पिन्वते यत्प्राङ्त᳘द्देवे᳘भ्यो य᳘द्दक्षिणा त᳘त्पितृ᳘भ्यो य᳘त्प्रत्यङ्त᳘त्पशु᳘भ्यो यदु᳘दङ्त᳘त्प्रजा᳘या ऽअनपरा᳘द्धन्न्वेव य᳘जमानस्योर्द्ध्वो᳘ ह्येष᳘ पिन्वत्या᳘ ऽथ यान्दि᳘शम्पि᳘न्वते ताम्पिन्वते [[???]] यदा शा᳘म्यन्ति व्विप्रुषः॥  
## २९
(षो᳘ ऽथ) अ᳘थ प्रा᳘ङिवो᳘दङु᳘त्क्रामति॥ 
ध᳘र्म्मा ऽसि सुधर्म्मे᳘त्येष वै ध᳘र्म्मो य᳘ ऽएष त᳘पत्येष᳘ हीदᳫँ᳭ स᳘र्व्वं धार᳘यत्येते᳘नेदᳫँ᳭ स᳘र्व्वन्धृत᳘मेष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह ध᳘र्म्मा ऽसि सुधर्म्मेति॥  
## ३०
(त्य᳘) अ᳘थ ख᳘रे सादयति॥  
(त्य) अमे᳘न्यस्मे᳘ नृम्णा᳘नि धारयेत्य᳘क्रुध्यन्नो ध᳘नानि धारये᳘त्ये᳘वैत᳘दाह ब्र᳘ह्म धारय क्षत्त्रं᳘न्धारय व्वि᳘शन्धारये᳘त्येतत्स᳘र्व्वन्धारये᳘त्ये᳘वैत᳘दाह॥  
## ३१
(हा᳘ ऽथ) अ᳘थ शाकलै᳘र्ज्जुहोति॥  
प्राणा वै᳘ शाकलाः᳘ प्राणा᳘ने᳘वास्मिन्नेत᳘द्दधाति॥  
## ३२
स्वा᳘हा पूष्णे श᳘रस ऽइ᳘ति॥  
(त्य) अयम्वै᳘ पूषा᳘ यो ऽयम्प᳘वत ऽएष᳘ हीदᳫँ᳭ स᳘र्व्वम्पु᳘ष्यत्येष᳘ ऽउ प्राणः᳘ प्राण᳘मे᳘वास्मिन्नेत᳘द्दधाति त᳘स्मादाह स्वा᳘हा पूष्णे श᳘रस ऽइत्य᳘वरᳫँ᳭ स्वाहाकार᳘ङ्करो᳘ति प᳘रान्देव᳘तामसा᳘वेव ब᳘न्धुर्हुत्वा᳘ मध्यमे᳘ परिधा ऽउ᳘पश्रयति॥  
## ३३
स्वा᳘हा ग्ग्रा᳘वभ्य ऽइ᳘ति॥  
प्राणा वै ग्ग्रा᳘वाणः प्राणा᳘ने᳘वास्मिन्नेत᳘द्दधाति हुत्वा᳘ मध्यमे᳘ परिधा ऽउ᳘पश्रयति॥  
## ३४
स्वा᳘हा प्प्रतिरवे᳘भ्य ऽइ᳘ति॥  
प्प्राणा वै᳘ प्रतिरवाः᳘ प्राणा᳘न्हीदᳫँ᳭ स᳘र्व्वं प्प्रतिरतं᳘ प्प्राणा᳘ने᳘वास्मिन्नेत᳘द्दधाति हुत्वा᳘ मध्यमे᳘ परिधा ऽउ᳘पश्रयति॥  
## ३५
स्वा᳘हा पितृ᳘भ्य ऽऊर्द्ध्व᳘बर्हिर्भ्यो घर्म्मपा᳘वभ्य ऽइ᳘ति॥  
(त्य᳘) अ᳘हु᳘त्वैवो᳘दङ्ङी᳘क्षमाणो दक्षिणार्द्धे᳘ बर्हि᳘ष ऽउ᳘पगूहति यज्ञ᳘स्य शीर्षच्छिन्न᳘स्य र᳘सो᳘ व्व्यक्षरत्स᳘ [[???]] पितॄ᳘नगच्छत्त्रया वै᳘ पित᳘रस्ता᳘ने᳘वैत᳘त्प्रीणात्य᳘थ यन्न प्प्रे᳘क्षते सकृ᳘दु᳘ ह्येव प᳘राञ्चः पित᳘रः॥  
## ३६
स्वा᳘हा द्या᳘वापृथिवी᳘भ्यामि᳘ति॥  
प्प्राणोदानौ वै द्या᳘वापृथिवी᳘ प्प्राणोदाना᳘वे᳘वास्मिन्नेत᳘द्दधाति [[???]] हुत्वा᳘ मध्यमे᳘ परिधा ऽउ᳘पश्रयति॥  
## ३७
स्वा᳘हा व्वि᳘श्वेभ्यो देवे᳘भ्य ऽइ᳘ति॥  
प्प्राणा वै व्वि᳘श्वे देवाः᳘ प्प्राणा᳘ने᳘वास्मिन्नेत᳘द्दधाति हुत्वा᳘ मध्यमे᳘ परिधा ऽउ᳘पश्रयति॥  
## ३८
स्वा᳘हा रुद्रा᳘य रुद्र᳘हूतय ऽइ᳘ति॥  
(त्य᳘) अ᳘हु᳘त्वैव᳘ दक्षिणे᳘क्षमाणः प्प्रतिप्प्रस्थात्रे प्प्र᳘यच्छति तᳫँ᳭ स᳘ ऽउत्तरतः शा᳘लाया ऽउ᳘दञ्चन्नि᳘रस्यत्येषा᳘ ह्येत᳘स्य देव᳘स्य दिक्स्वा᳘यामे᳘वैनमेत᳘द्दिशि᳘ प्प्रीणात्य᳘थ यन्न प्प्रे᳘क्षते ने᳘न्मा रुद्रो᳘ हिन᳘सदि᳘ति॥  
## ३९
स᳘प्तैता ऽआ᳘हुतयो भ्वन्ति॥  
सप्त वा᳘ ऽइमे᳘ शीर्ष᳘न्प्राणास्ता᳘ने᳘वास्मिन्नेत᳘द्दधाति॥  
## ४०
(त्य᳘) अ᳘थ महावीरा᳘दुपय᳘मन्याम्प्रत्या᳘नयति॥  
स्वा᳘हा सं ज्यो᳘तिषा ज्यो᳘तिरि᳘ति ज्यो᳘तिर्व्वा ऽइ᳘तरस्मिन्प᳘यो भ᳘वति ज्यो᳘तिरि᳘तरस्यां ते᳘ ह्येत᳘दुभे ज्यो᳘तिषी संग᳘च्छेते ऽअ᳘वरᳫँ᳭ स्वाहाकार᳘ङ्करो᳘ति प᳘रान्देव᳘तामसा᳘वेव ब᳘न्धुः॥  
## ४१
(र᳘) अ᳘थ रौहिणौ᳘ जुहोति॥  
(त्य᳘) अ᳘हः केतु᳘ना जुषताᳫँ᳭ सुज्यो᳘तिर्ज्ज्यो᳘तिषा स्वाहे᳘त्यसा᳘वेव ब᳘न्धू रा᳘त्रिः केतु᳘ना जुषताᳫँ᳭ सुज्यो᳘तिर्ज्ज्यो᳘तिषा स्वाहे᳘त्यसा᳘वेव ब᳘न्धुः॥  
## ४२
(र᳘) अ᳘थ य᳘जमानाय घर्म्मोच्छिष्टम्प्र᳘यच्छति॥  
स᳘ ऽउपहव᳘मिष्ट्वा᳘ भक्षयति म᳘धु हुतमि᳘न्द्रतमे ऽअग्नावि᳘ति म᳘धु हुत᳘मिन्द्रिय᳘वत्तमे ऽग्नावि᳘त्ये᳘वैत᳘दाहाश्या᳘म ते देव घर्म्म न᳘मस्ते ऽअस्तु मा᳘ मा हिᳫँ᳭सीरि᳘त्याशि᳘षमे᳘वैतदा᳘शास्ते॥  
## ४३
(स्ते᳘ ऽथ) अ᳘थ दक्षिणतः सि᳘कता ऽउ᳘पकीर्ण्णा भवन्ति॥  
त᳘न्मार्ज्जयन्ते य᳘ ऽएव᳘ मार्ज्जाली᳘ये ब᳘न्धुः सो᳘ ऽत्रानुप्र᳘हरति शाकलान᳘थोपस᳘दा चरन्त्येत᳘दु यज्ञ᳘स्य शि᳘रः स᳘ᳫँ᳘स्कृतं य᳘थायथैनत्त᳘दश्वि᳘नौ प्रत्य᳘धत्ताम्॥  
## ४४
(न्त) तन्न᳘ प्रथमयज्ञे प्प्र᳘वृञ्ज्यात्॥  
(दे) एन᳘स्यᳫँ᳭ [[???]] हि तद᳘थो ने᳘न्म ऽइ᳘न्द्रः शि᳘रश्छिन᳘ददि᳘ति द्विती᳘ये वैव᳘ तृती᳘ये वा᳘ ऽपशीर्ष्णा᳘ ह्येवा᳘ग्रे यज्ञे᳘न देवा ऽअ᳘र्च्चन्तः श्रा᳘म्यन्तश्चेरुस्त᳘स्माद्द्विती᳘ये वैव᳘ तृती᳘ये वा᳘ ऽथो तप्तो वा᳘ ऽएष᳘ शुशुचानो᳘ भवति॥  
## ४५
तं᳘ य᳘त्प्रथमयज्ञे [[???]] प्प्रवृञ्ज्यात् [[???]]॥  
(दे᳘) ए᳘षो ऽस्य तप्तः᳘ शुशुचानः᳘ प्प्रजा᳘ञ्च पशूँ᳘श्च प्प्र᳘दहेद᳘थो ऽआ᳘हुः प्प्रमा᳘युको य᳘जमानः स्यात्त᳘स्माद्द्विती᳘ये वैव᳘ तृती᳘ये वा॥  
## ४६
तन्न स᳘र्व्वस्मा ऽइव प्प्र᳘वृञ्ज्यात्॥  
(त्स᳘) स᳘र्व्वम्वै᳘ प्प्रव᳘र्ग्यो नेत्स᳘र्व्वस्मा ऽइव स᳘र्व्वङ्कर᳘वाणी᳘ति यो᳘ ऽन्वेव᳘ ज्ञातस्त᳘स्मै प्प्र᳘वृञ्ज्याद्यो᳘ वा ऽस्य प्प्रियः स्याद्यो᳘ वा ऽनूचानो᳘ ऽनूक्तेनैनम्प्राप्नुया᳘त्॥  
## ४७
(त्स) सह᳘स्रे प्प्र᳘व्वृञ्ज्यात्॥  
(त्सं᳘) स᳘र्व्वम्वै᳘ सह᳘स्रᳫँ᳭ स᳘र्व्वमेष᳘ सर्व्ववेदसे प्प्र᳘व्वृञ्ज्यात्स᳘र्व्वम्वै᳘ सर्व्ववेदसᳫँ᳭ स᳘र्व्वमेष᳘ व्विश्वजि᳘ति स᳘र्व्वपृष्ठे प्प्र᳘व्वृञ्ज्यात्स᳘र्व्वम्वै᳘ व्विश्वजित्स᳘र्व्वपृष्ठः स᳘र्व्वमेष᳘ व्वाजपे᳘ये राजसू᳘ये प्प्र᳘व्वृञ्ज्यात्स᳘र्व्वᳫँ᳭ हि त᳘त्सत्रे प्प्र᳘व्वृञ्ज्यात्स᳘र्व्वम्वै᳘ सत्रᳫँ᳭ स᳘र्व्वमेष᳘ ऽएता᳘न्यस्य प्प्रव᳘र्ज्जनान्य᳘तो᳘ नान्य᳘त्र॥  
## ४८
त᳘दाहुः॥  
(र्य्य) यद᳘पशिरा ऽअ᳘प्रवर्ग्यो᳘ ऽथ के᳘नास्याग्निहोत्र᳘ᳫँ᳘ शीर्षण्व᳘द्भवती᳘त्याहवनी᳘येने᳘ति ब्रूयात्कथं᳘ दर्शपूर्ण्णमासावित्या᳘ज्येन च पुरोडा᳘शेन चे᳘ति ब्रूयात्कथ᳘ञ्चातुर्म्मास्यानी᳘ति पय᳘स्यये᳘ति [[???]] ब्रूयात्कथ᳘म्पशुबन्ध ऽइ᳘ति पशु᳘ना च पुरोडा᳘शेन चे᳘ति ब्रूयात्क᳘थ᳘ᳫँ᳘ सौ᳘म्यो ऽध्वर ऽइ᳘ति हविर्द्धा᳘नेने᳘ति ब्रूयात्॥  
## ४९
(द᳘) अ᳘थो ऽआहुः॥  
(र्य्य) यज्ञ᳘स्य शीर्षच्छिन्न᳘स्य शि᳘र ऽएत᳘द्देवाः प्र᳘त्यदधुर्य्य᳘दातिथ्यन्न᳘ ह वा᳘ ऽअस्या᳘पशीर्ष्णा के᳘नचन᳘ यज्ञे᳘नेष्ट᳘म्भवति य᳘ ऽएव᳘मे᳘तद्वे᳘द॥  
## ५०
त᳘दाहुः॥  
(र्य्य) यत्प्र᳘णीताः प्प्रण᳘यन्ति यज्ञे᳘ ऽथ क᳘स्माद᳘त्र न प्प्र᳘णयती᳘ति शि᳘रो वा᳘ ऽएत᳘द्यज्ञ᳘स्य यत्प्र᳘णीताः शि᳘रः प्प्रव᳘र्ग्यो नेच्छि᳘रसा शि᳘रो ऽभ्यारोह᳘याणी᳘ति॥  
## ५१
त᳘दाहुः॥  
(र्य्य᳘) य᳘त्प्रयाजानुयाजा᳘ ऽअन्य᳘त्र भ᳘वन्त्य᳘थ क᳘स्माद᳘त्र न᳘ भवन्ती᳘ति प्प्राणा वै᳘ प्प्रयाजानुयाजाः᳘ प्प्राणा᳘ ऽअवकाशाः᳘ प्प्राणाः᳘ शाकला ने᳘त्प्राणैः᳘ प्प्राणा᳘नभ्यारोह᳘याणी᳘ति॥  
## ५२
त᳘दाहुः॥  
(र्य्य᳘) यदा᳘ज्यभागावन्य᳘त्र जु᳘ह्वत्यथ [[???]] क᳘स्माद᳘त्र न᳘ जुहोती᳘ति च᳘क्षुषी वा᳘ ऽएते᳘ यज्ञ᳘स्य यदा᳘ज्यभागौ च᳘क्षुषी रौहिणौ नेच्च᳘क्षुषा च᳘क्षुरभ्यारोह᳘याणी᳘ति॥  
## ५३
त᳘दाहुः॥  
(र्य्य᳘) य᳘द्वानस्पत्यै᳘र्द्देवे᳘भ्यो जु᳘ह्वत्य᳘थ क᳘स्मादेत᳘न्मृण्म᳘येनैव᳘ जुहोती᳘ति यज्ञ᳘स्य शीर्षच्छिन्न᳘स्य र᳘सो᳘ व्व्यक्षरत्स᳘ ऽइमे [[???]] द्या᳘वापृथिवी᳘ ऽअगच्छद्यन्मृ᳘दियन्तद्यदा᳘पो ऽसौ त᳘न्मृद᳘श्चापा᳘ञ्च महावीराः᳘ कृता᳘ भवन्ति ते᳘नै᳘वैनमेतद्र᳘सेन स᳘मर्द्धयति कृत्स्न᳘ङ्करोति॥  
## ५४
स य᳘द्वानस्पत्यः स्यात्॥  
(त्प्र᳘) प्प्र᳘दह्येत य᳘द्धिरण्म᳘यः स्यात्प्र᳘लीयेत य᳘ल्लोहम᳘यः स्यात्प्र᳘सिच्येत य᳘दयस्म᳘यः स्यात्प्र᳘दहेत्परीशासाव᳘थैष᳘ ऽए᳘वैत᳘स्मा ऽअ᳘तिष्ठत त᳘स्मादेत᳘न्मृण्म᳘येनैव᳘ जुहोति॥  
## ५५
(त्य᳘) अ᳘थैतद्वै॥ 
(द्वा ऽआ᳘) आयुरेतज्ज्यो᳘तिः प्र᳘विशति [[???]] य᳘ ऽएतम᳘नु वा [[???]] ब्रूते᳘ भक्ष᳘यति वा [[???]] त᳘स्य व्व्रतचर्य्या या सृ᳘ष्टौ॥  
