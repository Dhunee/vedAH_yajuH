+++
title = "१"

+++


## ०१
<details><summary>मूलम् - श्रीधरादि</summary>

एत᳘स्माद्वै᳘ यज्ञात्पु᳘रुषो जायते॥  
स य᳘द्ध वा᳘ ऽअस्मिं᳘ल्लोके पु᳘रुषो᳘ ऽन्नम᳘त्ति त᳘देनममु᳘ष्मिंल्लोके प्प्र᳘त्यत्ति स वा᳘ ऽएष᳘ परिस्रु᳘तो यज्ञ᳘स्तायते ऽन्नाद्या वै᳘ ब्राह्मणे᳘न परिस्रुत्स᳘ ऽएत᳘स्मादन्नाद्या᳘ज्जायते त᳘ᳫँ᳘ हामु᳘ष्मिंल्लोके᳘ ऽन्नं न प्र᳘त्यत्ति त᳘स्मादेष᳘ ब्राह्मणयज्ञ᳘ ऽएव य᳘त्सौत्रामणी[[!!]]॥
</details>

## ०२
<details><summary>मूलम् - श्रीधरादि</summary>

त᳘स्य लो᳘मान्येव श᳘ष्पाणि॥  
त्वक्तो᳘क्मानि माᳫँ᳭सं᳘ लाजा ऽअ᳘स्थि कारोतरो᳘ मज्जा मा᳘सरᳫँ᳭ र᳘सः परिस्रु᳘न्नग्न᳘हुर्ल्लो᳘हितᳫँ᳭ रे᳘तः प᳘यो मू᳘त्रᳫँ᳭ सुरो᳘वध्यं ब᳘ल्कसम्॥
</details>

## ०३
<details><summary>मूलम् - श्रीधरादि</summary>

(ᳫँ᳭) त्दृ᳘दयमे᳘वास्यैन्द्रः᳘ पुरोडा᳘शः॥  
(शो) य᳘कृत्सावित्रः᳘ क्लोमा᳘ व्वारुणो म᳘तस्ने ऽए᳘वास्या᳘श्वत्थञ्च पा᳘त्रमौ᳘दुम्बरञ्च पित्तन्नै᳘य्यग्रोधमान्त्रा᳘णि स्था᳘ल्यो गु᳘दा ऽउपशया᳘नि श्येनपत्रे᳘ प्ली᳘हा ऽऽसन्दी ना᳘भिः कुम्भो᳘ व्वनिष्ठुः᳘ प्लाशिः᳘ शता᳘तृण्णा तद्यत्सा᳘ बहुधा व्वि᳘तृण्णा भ᳘वति त᳘स्मात्प्लाशि᳘र्बहुधा व्वि᳘कृतो मु᳘खᳫँ᳭ स᳘तं जिह्वा᳘ पवि᳘त्रञ्च᳘प्पम्पायु᳘र्बस्तिर्व्वालः॥
</details>

## ०४
<details><summary>मूलम् - श्रीधरादि</summary>

(लो᳘ ऽङ्गा) अ᳘ङ्गान्ये᳘वास्याश्विनः᳘ पशुः᳘॥  
(रा) आत्मा᳘ सारस्वतो᳘ रूप᳘मैन्द्र᳘ ऽऋषभस्त᳘स्मादाहुर्ग्गा᳘वः पु᳘रुषस्य रूपमित्या᳘युर्हि᳘रण्यन्त᳘च्छत᳘मानम्भवति त᳘स्माच्छता᳘युः पु᳘रुषः॥
</details>

## ०५
<details><summary>मूलम् - श्रीधरादि</summary>

(श्च᳘) च᳘क्षुषी ऽए᳘वास्याश्विनौ ग्ग्र᳘हौ॥  
प᳘क्ष्माणि गोधूमसक्त᳘वश्च कुवलसक्त᳘वश्च ना᳘सिके ऽए᳘वास्य सारस्वतौ ग्ग्र᳘हाव᳘थ या᳘नि ना᳘सिकयोर्ल्लोमानि ता᳘न्युपवाकसक्त᳘वश्च बदरसक्त᳘वश्च श्रो᳘त्रे ऽए᳘वास्यैन्द्रौ ग्ग्र᳘हाव᳘थ या᳘नि क᳘र्ण्णयोर्ल्लोमानि या᳘नि च भ्भ्रुवोस्ता᳘नि यवसक्त᳘वश्च कर्क्कन्धुसक्त᳘वश्च॥
</details>

## ०६
<details><summary>मूलम् - श्रीधरादि</summary>

(श्चा᳘थ) अ᳘थ या᳘न्युप᳘स्थे लो᳘मानि॥  
या᳘नि चाध᳘स्तात्ता᳘नि वृकलोमान्य᳘थ यान्यु᳘रसि लो᳘मानि या᳘नि च निकक्ष᳘योस्ता᳘नि व्व्याघ्रलोमा᳘नि के᳘शाश्च श्म᳘श्रूणि च सिᳫँ᳭हलोमा᳘नि॥
</details>

## ०७
<details><summary>मूलम् - श्रीधरादि</summary>

त्र᳘यः पश᳘वो भवन्ति॥  
त्रेधाविहितो वा᳘ ऽअयम्पु᳘रुषस्या᳘त्मा ऽऽत्मा᳘नमे᳘वास्य तै᳘ स्पृणोति यद᳘वाङ्ना᳘भेस्त᳘दाश्विने᳘न य᳘दूर्ध्वन्ना᳘भेरवाची᳘नᳫँ᳭ शीर्ष्णस्त᳘त्सारस्वते᳘न शि᳘र ऽऐन्द्रे᳘ण यथारूप᳘मेव᳘ यथादेवत᳘मात्मा᳘नम्मृत्यो᳘ स्पृ᳘त्वा ऽमृ᳘तङ्कुरुते॥
</details>

## ०८
<details><summary>मूलम् - श्रीधरादि</summary>

त्र᳘यः पुरोडा᳘शा भवन्ति॥  
त्रेधाविहितम्वा᳘ ऽइदम्पु᳘रुषस्य व्व᳘यो व्व᳘य ऽए᳘वास्य तै᳘ स्पृणोति पूर्व्ववयस᳘मे᳘वैन्द्रे᳘ण मध्यमवयस᳘ᳫँ᳘ सावित्रे᳘णोत्तमवयस᳘म्वारुणे᳘न यथारूप᳘मेव᳘ यथादेवतम्व᳘यो मृत्यो᳘ स्पृ᳘त्वा ऽमृ᳘तङ्कुरुते॥
</details>

## ०९
<details><summary>मूलम् - श्रीधरादि</summary>

षड्ग्र᳘हा भवन्ति॥  
षड्वा᳘ ऽइमे᳘ शीर्ष᳘न्प्राणाः᳘ प्प्राणा᳘ने᳘वास्य तै᳘ स्पृणोति च᳘क्षुषी ऽए᳘वाश्विना᳘भ्यान्ना᳘सिके सारस्वता᳘भ्याᳫँ᳭ श्रो᳘त्रे ऽऐन्द्रा᳘भ्यां यथारूप᳘मेव᳘ यथादेवतं᳘ प्प्राणा᳘न्मृत्यो᳘ स्पृ᳘त्वा ऽमृ᳘तान्कुरुते॥
</details>

## १०
<details><summary>मूलम् - श्रीधरादि</summary>

स᳘न्तता याज्यापुरो ऽनुवा᳘क्या भवन्ति॥  
समानदेव᳘त्याः प्प्राणा᳘नाᳫँ᳭ स᳘न्तत्या ऽअ᳘व्यवच्छेदाय स᳘र्व्वाः पुरो ऽनुवा᳘क्या भ᳘वन्ति स᳘र्व्वा या᳘ज्यास्त᳘स्मात्प्राणाः स᳘र्व्वे प᳘राञ्चः स᳘र्व्वे प्प्रत्य᳘ञ्चः स᳘र्व्वाः प्प्रथमा भ᳘वन्ति स᳘र्व्वा मध्यमाः स᳘र्व्वा ऽउत्तमास्त᳘स्मात्प्राणाः स᳘र्व्वे प्प्रथमाः स᳘र्व्वे मध्यमाः स᳘र्व्व ऽउत्तमाः स᳘र्व्वेषाङ्ग्र᳘हाणान्द्वे᳘ याज्यापुरो ऽनुवा᳘क्ये भवतः प्प्राणोदान᳘योस्त᳘द्रूप᳘म्प्राणोदाना᳘वेवा᳘वरुन्द्धे त᳘स्मात्स᳘र्व्वे प्प्राणाः᳘ प्प्राणोदान᳘योरेव प्प्र᳘तिष्ठिताः॥
</details>

## ११
<details><summary>मूलम् - श्रीधरादि</summary>

स वा᳘ ऽएष᳘ ऽआ᳘त्मैव य᳘त्सौत्रामणी[[!!]]॥  
म᳘न ऽएव᳘ प्प्रत्य᳘क्षाद्वाग्य᳘जमानस्त᳘स्या᳘त्मैव व्वे᳘दिः प्प्र᳘जोत्तरवेदिः᳘ पश᳘वो बर्हिर᳘ङ्गान्यृत्विजो᳘ ऽस्थीनीध्म ऽआ᳘ज्यम्मज्जा मु᳘खमग्निर᳘न्नमा᳘हुतिर्व्व᳘यः सᳫँ᳭स्था त᳘स्मात्सौत्राम᳘ण्येजानो व्व᳘य ऽउ᳘पगच्छति॥
</details>

## १२
<details><summary>मूलम् - श्रीधरादि</summary>

तद्यौ᳘ ह वा᳘ ऽइमौ पु᳘रुषाविवाक्ष्योः᳘॥  
(रे) एता᳘वे᳘वाश्विनाव᳘थ[[!!]] य᳘त्कृष्णं त᳘त्सारस्वतं य᳘च्छुक्लन्त᳘दैन्द्रन्तद्य᳘दाश्विने᳘ पशौ᳘ सत्य᳘थैता᳘ देव᳘ताः सह य᳘जत्येता᳘न्ये᳘वैत᳘त्सार्द्ध᳘ङ्कृ᳘त्वा ऽऽत्म᳘न्द्धत्ते॥
</details>

## १३
<details><summary>मूलम् - श्रीधरादि</summary>

म᳘न ऽएवे᳘न्द्रः॥  
(न्द्रो) व्वाक्स᳘रस्वती श्रो᳘त्रे ऽअश्वि᳘नौ यद्वै म᳘नसा ध्या᳘यति त᳘द्वाचा᳘ व्वदति य᳘द्वाचा व्व᳘दति तत्क᳘र्ण्णाभ्याᳫँ᳭ शृणोति तद्य᳘त्सारस्वते᳘ पशौ सत्य᳘थैता᳘ देव᳘ताः सह य᳘जत्येता᳘न्ये᳘वैत᳘त्सार्द्ध᳘ङ्कृ᳘त्वा ऽऽत्म᳘न्द्धत्ते॥
</details>

## १४
<details><summary>मूलम् - श्रीधरादि</summary>

प्प्राण᳘ ऽएवे᳘न्द्रः॥  
(न्द्रो) जिह्वा स᳘रस्वती ना᳘सिके ऽअश्वि᳘नौ यद्वै᳘ प्प्राणेना᳘न्नमात्म᳘न्प्रण᳘यते त᳘त्प्राण᳘स्य प्प्राणत्वं᳘ जिह्व᳘या वा ऽअ᳘न्नस्य र᳘सम्वि᳘जानाति ना᳘सिके ऽउ वै᳘ प्प्राण᳘स्य प᳘न्थास्तद्यैदन्द्रे᳘ पशौ᳘ सत्य᳘थैता᳘ देव᳘ताः सह य᳘जत्येता᳘न्ये᳘वैत᳘त्सार्द्धङ्कृ᳘त्वा ऽऽत्म᳘न्द्धत्ते॥
</details>

## १५
<details><summary>मूलम् - श्रीधरादि</summary>

त्दृ᳘दयमे᳘वेन्द्रः[[!!]]॥  
(न्द्रो) य᳘कृत्सविता᳘ क्लोमा व्व᳘रुणस्तद्य᳘दैन्द्रे᳘ पुरोडा᳘शे सत्य᳘थैता᳘ देव᳘ताः सह य᳘जत्येता᳘न्ये᳘वैत᳘त्सार्द्धङ्कृ᳘त्वा ऽऽत्म᳘न्द्धत्ते॥
</details>

## १६
<details><summary>मूलम् - श्रीधरादि</summary>

प्प्राण᳘ ऽएव᳘ सविता᳘॥  
व्व्यानो व्व᳘रुणः शिश्नमि᳘न्द्रो[[!!]] यद्वै᳘ प्प्राणेना᳘न्नम᳘त्ति त᳘द्व्याने᳘न᳘ व्यनिति शिश्ने᳘न वा ऽअ᳘न्नस्य र᳘सᳫँ᳭ रे᳘तः सिञ्चति तद्य᳘त्सावित्रे᳘ पुरोडा᳘शे सत्य᳘थैता᳘ देव᳘ताः सह य᳘जत्येता᳘न्ये᳘वैत᳘त्सार्द्ध᳘ङ्कृ᳘त्वा ऽऽत्म᳘न्द्धत्ते॥
</details>

## १७
<details><summary>मूलम् - श्रीधरादि</summary>

यो᳘निरेव[[!!]] व्व᳘रुणः॥  
(णो) रे᳘त ऽइ᳘न्द्रः सवि᳘तैव रे᳘तसः प्प्रजनयिता तद्य᳘द्वारुणे᳘ पुरोडा᳘शे सत्य᳘थैता᳘ देव᳘ताः सह य᳘जत्येता᳘न्ये᳘वैत᳘त्सार्द्धङ्कृ᳘त्वा ऽऽत्म᳘न्द्धत्ते स य᳘ ऽएव᳘मेतद्वे᳘दैता᳘ ऽएव᳘ देव᳘ता ऽअनुस᳘म्भवत्येता᳘ देव᳘ता अ᳘नुप्प्र᳘जायत ऽआ᳘ प्प्रज᳘या पशु᳘भिः प्यायते प्प्र᳘त्यस्मिं᳘ल्लोके᳘ तिष्ठत्यभि᳘ स्वर्ग्गं᳘ लोक᳘ञ्जयति य᳘ ऽएवं᳘ व्विद्वा᳘न्त्सौत्रामण्या य᳘जते यो᳘ वैत᳘देवं᳘ व्वे᳘द॥
</details>