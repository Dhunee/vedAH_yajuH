+++
title = "२"

+++
## ०१
अवभृथ᳘मिष्ट्वा᳘ यन्ति॥  
(न्त्य) अवभृथम्वै सो᳘मेनेष्ट्वा᳘ यन्ति सो᳘म ऽएष य᳘त्सौत्रामणी [[???]]॥  
## ०२
य᳘द्देवा देवहे᳘डनमि᳘ति॥  
देव᳘कृतादे᳘वैनमे᳘नसो मुञ्चति य᳘दि दि᳘वा य᳘दि न᳘क्तमि᳘ति य᳘दे᳘वाहोरात्रा᳘भ्यामे᳘नः करो᳘ति त᳘स्मादे᳘वैनम्मुञ्चति य᳘दि जाग्ग्रद्य᳘दि स्व᳘प्न ऽइ᳘ति मनु᳘ष्या वै᳘ जागरित᳘म्पित᳘रः सुप्त᳘म्मनुष्यकिल्विषा᳘च्चै᳘वैनम्पितृकिल्विषा᳘च्च मुञ्चति॥  
## ०३
यद्ग्रा᳘मे यद᳘रण्य ऽइ᳘ति॥  
ग्ग्रा᳘मे वा ह्य᳘रण्ये वै᳘नः क्रियते त᳘स्मादे᳘वैनं मुञ्चति य᳘त्सभा᳘यामि᳘ति स᳘भ्यादे᳘वैनमे᳘नसो मुञ्चति य᳘दिन्द्रिय ऽइ᳘ति दै᳘वादे᳘वैनमे᳘नसो मुञ्चति य᳘च्छूद्रे यद᳘र्य्ये यदे᳘नश्चकृमा᳘ व्वयं यदे᳘कस्या᳘धि ध᳘र्म्मणि त᳘स्यावय᳘जनमसी᳘ति स᳘र्व्वस्मादे᳘वैनमेत᳘स्मादे᳘नसो मुञ्चति॥  
## ०४
यदा᳘पो ऽअग्घ्न्याः॥ 
(ऽ) इ᳘ति व्व᳘रुणे᳘ति श᳘पामहे त᳘तो व्वरुण नो मुञ्चे᳘ति व्वरु᳘ण्यादे᳘वैनमे᳘नसो मुञ्चत्य᳘वभृथ निचुम्पुण निचेरु᳘रसि निचुम्पुण ऽइ᳘ति यो᳘ ह वा᳘ ऽअय᳘मपा᳘मावर्त्तः स᳘ हावभृथः स᳘ हैष व्व᳘रुणस्य पुत्रो᳘ वा भ्रा᳘ता वा त᳘मे᳘वैत᳘त्स्तौत्य᳘व देवै᳘र्द्देव᳘कृतमे᳘नो ऽयक्षी᳘ति देव᳘कृतमेवैनो᳘ ऽवयजते᳘ ऽव म᳘र्त्यैर्म्म᳘र्त्यकृतमि᳘ति म᳘र्त्यकृतमेवैनो᳘ ऽवयजते पुरुरा᳘व्णो देव रिष᳘स्पाही᳘ति स᳘र्व्वाभ्यो मा᳘ ऽऽर्त्तिभ्यो गोपाये᳘त्ये᳘वैत᳘दाह॥  
## ०५
समुद्रे᳘ ते त्दृ᳘दयम᳘प्स्वन्तरिति [[???]]॥  
(त्या᳘) आ᳘पो वै᳘ समुद्रो र᳘सो वा ऽआ᳘पस्त᳘देनमेते᳘न र᳘सेन स᳘ᳫ᳘सृजति स᳘न्त्वा व्विशन्त्वो᳘षधीरु᳘ता᳘प ऽइ᳘ति त᳘देनमेते᳘नोभ᳘येन र᳘सेन स᳘ᳫँ᳘सृजति यश्चौ᳘षधिषु य᳘श्चाप्सु द्वौ᳘ व्विक्रमा ऽउ᳘दङ्ङुत्क्रामत्येता᳘वती वै᳘ मनु᳘ष्ये जूतिर्य्या᳘वान्विक्रमस्तद्या᳘वत्ये᳘वास्मिञ्जूतिस्त᳘यैव᳘ पाप्मा᳘नम्वि᳘जहाति॥  
## ०६
सुमित्रिया᳘ न ऽआ᳘प ऽओ᳘षधयः सन्त्वि᳘ति॥  
(त्य) अञ्जलि᳘ना ऽप ऽउ᳘पाचति व्व᳘ज्रो वा ऽआ᳘पो व्व᳘ज्रेणै᳘वैत᳘न्मित्रधे᳘यङ्कुरुते दुर्म्मित्रियास्त᳘स्मै सन्तु᳘ यो ऽस्मान्द्वे᳘ष्टि य᳘ञ्च व्वय᳘न्द्विष्म ऽइ᳘ति या᳘मस्य दि᳘शन्द्वे᳘ष्यः स्यात्तान्दि᳘शम्प᳘रासिञ्चेत्ते᳘नैव तम्प᳘राभावयति॥  
## ०७
द्रुपदा᳘दिव मुमुचानः᳘॥  
स्विन्नः᳘ स्नातो म᳘लादिव। पूत᳘म्पवि᳘त्रेणेवा᳘ज्यमा᳘पः शुन्धन्तु मै᳘नस ऽइ᳘ति व्वासो᳘ ऽपप्लावयति य᳘थेषी᳘कां मु᳘ञ्जाद्विवृहे᳘देव᳘मेनᳫँ᳭ स᳘र्व्वस्मात्पाप्म᳘नो व्वि᳘वृहति स्ना᳘ति त᳘म ऽएवा᳘पहते॥  
## ०८
उ᳘द्वयन्त᳘मसस्परी᳘ति॥  
पाप्मा वै त᳘मः पाप्मा᳘नमेव तमो᳘ ऽपहते᳘ स्वः प᳘श्यन्त ऽउ᳘त्तरमि᳘त्ययम्वै᳘ लो᳘को ऽद्भ्य ऽउ᳘त्तरो ऽस्मि᳘न्नेव᳘ लोके प्प्र᳘तितिष्ठति देव᳘न्देवत्रा सू᳘र्य्यम᳘गन्म ज्ज्यो᳘तिरुत्तममि᳘ति स्वर्ग्गो वै᳘ लोकः सू᳘र्य्यो ज्ज्यो᳘तिरुत्तम᳘ᳫँ᳘ स्वर्ग्ग᳘ ऽएव᳘ लो᳘के ऽन्ततः प्प्र᳘तितिष्ठत्य᳘नपेक्षमे᳘त्याहवनी᳘यमु᳘पतिष्ठते॥  
## ०९
(ते ऽपो᳘) अपो᳘ ऽअद्या᳘न्वचारिषमि᳘ति॥  
(त्य) अपा᳘मेव र᳘सम᳘वरुन्द्धे र᳘सेन स᳘मसृक्ष्मही᳘त्यपा᳘मेव र᳘समात्म᳘न्धत्ते प᳘यस्वानग्न ऽआ᳘गमन्त᳘म्मा स᳘ᳫँ᳘सृज व्व᳘र्च्चसा प्प्रज᳘या च ध᳘नेन चे᳘त्याशि᳘षमे᳘वैतदा᳘शास्ते॥  
## १०
(स्त ऽ) ए᳘धो ऽस्येधिषीमही᳘ति समि᳘धमा᳘दत्ते॥  
(त्त ऽ) ए᳘धो ह वा᳘ ऽअग्नेः᳘ समि᳘त्समि᳘दसि ते᳘जो ऽसि ते᳘जो म᳘यि धेही᳘त्याहवनी᳘ये समि᳘धमभ्या᳘दधात्यग्नि᳘मे᳘वैत᳘या स᳘मिन्धे स᳘ ऽएनᳫँ᳭ स᳘मिद्धस्ते᳘जसा स᳘मिन्द्धे॥
## ११
(न्द्ध ऽआ) आदित्य᳘ञ्चरुं᳘ यक्ष्य᳘माणो निर्व्व᳘पति॥  
(त्या) आदित्य᳘मीजान᳘ ऽइयम्वा ऽअ᳘दितिरस्या᳘मेव᳘ यज्ञ᳘न्तनु᳘ते ऽस्या᳘मिष्ट्वा प्प्र᳘तितिष्ठति धेनुर्द्द᳘क्षिणेयम्वै᳘ धेनु᳘रिमा᳘मेव स᳘र्व्वान्का᳘मान्दुहे व्वत्सम्पू᳘र्व्वस्यान्द᳘दाति मात᳘रमु᳘त्तरस्यां यदा वै᳘ व्वत्सो᳘ मात᳘रन्ध᳘यत्य᳘थ सा प्प्र᳘त्ता दुहे प्प्र᳘त्तामे᳘वेमाᳫँ᳭ स᳘र्व्वान्का᳘मान्दुहे॥  
## १२
त᳘दाहुः᳘॥ 
प्प्रेव वा᳘ ऽए᳘षा ऽस्मा᳘ल्लोका᳘च्च्यवते᳘ यो᳘ ऽपो ऽवभृथ᳘मभ्यवैती᳘त्यवभृथा᳘दुदे᳘त्य मैत्रावरुण्या᳘ पय᳘स्यया य᳘जते ऽयम्वै᳘ लोको᳘ मि᳘त्रो ऽसौ व्व᳘रुणो य᳘दे᳘वेदम᳘न्तरेण त᳘त्पय᳘स्या तद्य᳘न्मैत्रावरुण्या᳘ पय᳘स्यया य᳘जत ऽए᳘ष्वे᳘वैत᳘ल्लोके᳘षु प्प्र᳘तितिष्ठति प्प्राणो वै᳘ मि᳘त्रो ऽपानो व्व᳘रुणो᳘ ऽन्नमेव᳘ पय᳘स्या तद्य᳘न्मैत्रावरुण्या᳘ पय᳘स्यया य᳘जते प्प्राण᳘ ऽए᳘वान्ना᳘द्ये ऽन्ततः प्प्र᳘तितिष्ठति॥ 
