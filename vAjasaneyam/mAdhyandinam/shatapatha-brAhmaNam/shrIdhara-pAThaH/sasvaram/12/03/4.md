+++
title = "४"

+++


## ०१
<details><summary>मूलम् - श्रीधरादि</summary>

पु᳘रुषᳫँ᳭ ह नारायण᳘म्प्रजा᳘पतिरुवाच॥  
य᳘जस्वयजस्वे᳘ति स᳘ होवाच य᳘जस्वयजस्वे᳘ति वाव त्वम्मा᳘मात्थ त्रि᳘रयक्षि व्व᳘सवः प्रातःसवने᳘नागू रुद्रा मा᳘ध्यन्दिनेन स᳘वनेनादित्या᳘स्तृतीयसवनेना᳘थ म᳘म यज्ञवा᳘स्त्वेव᳘ यज्ञवास्ता᳘वे᳘वाह᳘मास ऽइ᳘ति॥
</details>

## ०२
<details><summary>मूलम् - श्रीधरादि</summary>

स᳘ होवाच॥  
य᳘जस्वै᳘वाहम्वै᳘ ते त᳘द्वक्ष्यामि य᳘था त ऽउक्थ्या᳘नि मणि᳘रिव सू᳘त्र ऽओ᳘तानि भविष्य᳘न्ति सूत्रमिव[[!!]] वा मणावि᳘ति॥
</details>

## ०३
<details><summary>मूलम् - श्रीधरादि</summary>

त᳘स्मा ऽउ हैत᳘दुवाच॥  
प्रातःसवने᳘ बहिष्पवमान᳘ ऽउद्गाता᳘रमन्वा᳘रभासै श्ये᳘नो ऽसि गायत्र᳘च्छन्दा ऽअ᳘नु त्वा᳘ ऽऽरभे स्वस्ति᳘ मा स᳘म्पारयेति[[!!]]॥
</details>

## ०४
<details><summary>मूलम् - श्रीधरादि</summary>

(त्य᳘) अ᳘थ मा᳘ध्यन्दिने प᳘वमाने॥  
(न ऽ) उद्गाता᳘रमन्वा᳘रभासै सुप᳘र्ण्णो ऽसि त्रिष्टु᳘प्छन्दा ऽअ᳘नु त्वा᳘ ऽऽरभे स्वस्ति᳘ मा स᳘म्पारयेति[[!!]]॥
</details>

## ०५
<details><summary>मूलम् - श्रीधरादि</summary>

(त्य᳘) अ᳘थ तृतीयसवन ऽआ᳘र्भ्भवे प᳘वमाने॥  
(न ऽ) उद्गाता᳘रमन्वा᳘रभासा ऽऋभुरसि[[!!]] ज᳘गच्छन्दा ऽअ᳘नु त्वा᳘ ऽऽरभे स्वस्ति᳘ मा स᳘म्पारयेति[[!!]]॥
</details>

## ०६
<details><summary>मूलम् - श्रीधरादि</summary>

(त्य᳘) अ᳘थ स᳘ᳫँ᳘स्थितेषु सᳫँ᳭स्थितेषु स᳘वनेषु जपेः॥  
(र्म) म᳘यि भ᳘र्ग्गो म᳘यि महो[[!!]] म᳘यि य᳘शो म᳘यि स᳘र्व्वमि᳘ति॥
</details>

## ०७
<details><summary>मूलम् - श्रीधरादि</summary>

(त्य) अयम्वै᳘ लोका भ᳘र्ग्गः॥  
(र्ग्गो ऽन्त) अन्तरिक्षलोको म᳘हो द्यौर्य्य᳘शो᳘ ये ऽन्ये᳘ लोकास्तत्स᳘र्व्वम्॥
</details>

## ०८
<details><summary>मूलम् - श्रीधरादि</summary>

(म) अग्निर्व्वै भ᳘र्ग्गः॥  
(र्ग्गो) व्वायुर्म्म᳘ह ऽआदित्यो य᳘शो᳘ ये ऽन्ये᳘ देवास्तत्स᳘र्व्वम्॥
</details>

## ०९
<details><summary>मूलम् - श्रीधरादि</summary>

(मृ) ऋग्वेदो वै भ᳘र्ग्गः॥  
(र्गो) यजुर्व्वेदो म᳘हः सामवेदो[[!!]] य᳘शो᳘ ये ऽन्ये व्वे᳘दास्तत्स᳘र्व्वम्॥
</details>

## १०
<details><summary>मूलम् - श्रीधरादि</summary>

व्वाग्वै भ᳘र्ग्गः॥  
प्राणो म᳘हश्च᳘क्षुर्य्य᳘शो᳘ ये ऽन्ये᳘ प्राणास्तत्स᳘र्व्वम्॥
</details>

## ११
<details><summary>मूलम् - श्रीधरादि</summary>

त᳘द्विद्यात्॥  
(त्स᳘) स᳘र्व्वांल्लोका᳘नात्म᳘न्नधिषि स᳘र्व्वेषु लोके᳘ष्वात्मा᳘नमधाᳫँ᳭ स᳘र्व्वान्देवा᳘नात्म᳘न्नधिषि स᳘र्व्वेषु देवे᳘ष्वात्मा᳘नमधाᳫँ᳭ स᳘र्व्वान्वे᳘दानात्म᳘न्नधिषि स᳘र्व्वेषु व्वे᳘देष्वात्मा᳘नमधाᳫँ᳭ स᳘र्व्वान्प्राणा᳘नात्म᳘न्नधिषि स᳘र्व्वेषु प्राणे᳘ष्वात्मा᳘नमधामित्य᳘क्षिता वै᳘ लोका ऽअ᳘क्षिता देवा ऽअ᳘क्षिता व्वे᳘दा ऽअ᳘क्षिताः प्राणा ऽअ᳘क्षितᳫँ᳭ स᳘र्व्वम᳘क्षिताद्ध वा ऽअ᳘क्षितमुपस᳘ङ्क्रामत्य᳘प पुनर्म्मृत्यु᳘ञ्जयति स᳘र्व्वमा᳘युरेति य᳘ ऽएव᳘मेतद्वे᳘द॥
</details>