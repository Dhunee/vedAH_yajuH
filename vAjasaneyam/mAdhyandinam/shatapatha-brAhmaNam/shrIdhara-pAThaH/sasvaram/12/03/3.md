+++
title = "३"

+++
## ०१
देवा᳘ ह वै᳘ सह᳘स्रसम्वत्सराय दिदीक्षिरे॥  
ते᳘षाम्प᳘ञ्च शता᳘नि सम्वत्सरा᳘णां पर्य्य᳘वेतान्यासुर᳘थेदᳫँ᳭ स᳘र्व्वमेव᳘ शश्राम ये स्तो᳘मा या᳘नि पृष्ठा᳘नि या᳘नि च्छ᳘न्दाᳫँ᳭सि॥  
## ०२
त᳘तो देवाः᳘॥  
(ऽ) एत᳘द्यज्ञस्या᳘यातयामापश्यंस्तेना᳘यातयाम्ना या व्वे᳘दे᳘ व्व्यष्टिरा᳘सीत्तां᳘ व्व्याश्नुवता᳘यातयामा वा᳘ ऽअस्य व्वे᳘दा ऽअ᳘यातयाम्न्या हास्य त्रय्या᳘ व्विद्यया᳘ ऽऽर्त्विज्यं कृतं᳘ भवति य᳘ ऽएव᳘मेतद्वे᳘द॥  
## ०३
त᳘देत᳘द्यज्ञस्या᳘यातया᳘म [[???]]॥  
(मौ) ओश्रावया᳘स्तु श्रौ᳘षड्य᳘ज येय᳘जामहे व्वौ᳘षडि᳘ति ता᳘साम्वा᳘ ऽएता᳘साम्पञ्चानाम्व्या᳘त्दृतीनाᳫँ᳭ सप्त᳘दशाक्ष᳘रा᳘ण्योश्रावये᳘ति च᳘तुरक्षरम᳘स्तु श्रौ᳘षडि᳘ति च᳘तुरक्षरं यजे᳘ति᳘ द्व्यक्षरं येय᳘जामह ऽइ᳘ति प᳘ञ्चाक्षर᳘म् [[???]]॥  
## ०४
(न्द्व्य) द्व्यक्षरो व्वषट्कारः [[???]]॥  
स᳘ ऽएष᳘ सप्तदशः᳘ प्रजा᳘पतिरधिदेवतं᳘ चाध्यात्म᳘ञ्च प्र᳘तिष्ठितः स यो᳘ हैव᳘मेत᳘ᳫँ᳘ सप्तदश᳘म्प्रजा᳘पतिमधिदेवत᳘ञ्चाध्यात्म᳘ञ्च प्र᳘तिष्ठितम्वे᳘द प्र᳘तितिष्ठति प्रज᳘या पशु᳘भिरस्मिं᳘ल्लो᳘के ऽमृतत्वे᳘नामु᳘ष्मिन्॥  
## ०५
(ष्मिंस्ते) ते [[???]] ह देवा᳘ ऽऊचुः॥  
(रु᳘) उ᳘प तं᳘ यज्ञक्रतु᳘ञ्जानीत यः᳘ सह᳘स्रसम्वत्सरस्य प्रतिमा को हि त᳘स्मै मनुष्यो [[???]] यः᳘ सह᳘स्रसम्वत्सरेण समाप्नुयादि᳘ति॥  
## ०६
ते᳘ व्विश्वजि᳘तमेव स᳘र्व्वपृष्ठम्॥  
(म्पृ) पृ᳘ष्ठ्यस्य षडह᳘स्याञ्जःसव᳘मपश्यंस्ते हि स्तो᳘मा भ᳘वन्ति ता᳘नि पृ᳘ष्ठानि ता᳘नि च्छ᳘न्दाᳫँ᳭सि॥  
## ०७
पृ᳘ष्ठ्यमेव᳘ षडह᳘म्॥  
(न्द्वा) द्वादशाह᳘स्याञ्जःसव᳘मपश्यंस्ते हि स्तो᳘मा भ᳘वन्ति ता᳘नि पृ᳘ष्ठानि ता᳘नि च्छ᳘न्दाᳫँ᳭सि॥  
## ०८
द्वादशाह᳘मेव᳘॥  
सम्वत्सर᳘स्याञ्जःसव᳘मपश्यंस्ते हि स्तो᳘मा भ᳘वन्ति ता᳘नि पृ᳘ष्ठानि ता᳘नि च्छ᳘न्दाᳫँ᳭सि॥  
## ०९
सम्वत्सर᳘मेव᳘॥  
तापश्चित᳘स्या᳘ञ्जःसव᳘मपश्यंस्ते हि स्तो᳘मा भ᳘वन्ति ता᳘नि पृ᳘ष्ठानि ता᳘नि च्छ᳘न्दाᳫँ᳭सि॥  
## १०
तापश्चित᳘मेव᳘॥  
सह᳘स्रसम्वत्सर᳘स्याञ्जःसव᳘मपश्यंस्ते हि स्तो᳘मा भ᳘वन्ति ता᳘नि पृ᳘ष्ठानि ता᳘नि च्छ᳘न्दाᳫँ᳭सि॥  
## ११
स वै᳘ सम्वत्सर᳘न्दीक्षा᳘भिरे᳘ति॥  
सम्वत्सर᳘मुपस᳘द्भिः सम्वत्सर᳘ᳫँ᳘ सुत्या᳘भिः॥  
## १२
स य᳘त्सम्वत्सर᳘न्दीक्षा᳘भिरे᳘ति॥  
पूर्व्वार्द्ध᳘मेव ते᳘न सह᳘स्रसम्वत्सरस्या᳘वरुन्द्धे᳘ ऽथ य᳘त्सम्वत्सर᳘मुपस᳘द्भिर्म्म᳘ध्यमेव ते᳘न सह᳘स्रसम्वत्सरस्या᳘वरुन्द्धे ऽथ [[???]] य᳘त्सम्वत्सर᳘ᳫँ᳘ सुत्या᳘भिरुत्तमार्द्ध᳘मेव ते᳘न सह᳘स्रसम्वत्सरस्या᳘वरुन्द्धे॥  
## १३
स वै द्वा᳘दश मा᳘सान्दीक्षा᳘भिरे᳘ति॥  
द्वा᳘दशोपस᳘द्भिर्द्वा᳘दश सुत्या᳘भिस्तत्ष᳘ट्त्रिᳫँ᳭शत्ष᳘ट्त्रिᳫँ᳭शदक्षरा वै᳘ बृहती᳘ बृहत्या वै᳘ देवाः᳘ स्वर्ग्गे᳘ लोके᳘ ऽयतन्त बृहत्या᳘ स्वर्ग्गं᳘ लोक᳘माप्नुवंस्त᳘थो ऽए᳘वैष᳘ ऽएत᳘द्बृह᳘त्यैव᳘ स्वर्ग्गे᳘ लोके य᳘तते बृहत्या᳘ स्वर्ग्गं᳘ लोक᳘माप्नोत्य᳘थ यो᳘ बृहत्यां का᳘मस्त᳘मे᳘वैते᳘नैवम्विद᳘वरुन्द्धे॥  
## १४
तद्वा᳘ ऽएत᳘त्॥  
(त्त्र) त्रय᳘ᳫँ᳘ सह᳘ क्रिय᳘ते ऽग्नि᳘र᳘र्क्क्यं मह᳘दुक्थ्यᳫँ᳭ स य᳘त्सम्वत्सर᳘न्दीक्षा᳘भिरे᳘ति सम्वत्सर᳘मुपस᳘द्भिस्ते᳘नास्याग्न्यर्क्का᳘वाप्तौ᳘ भवतो᳘ ऽथ य᳘त्सम्वत्सर᳘ᳫँ᳘ सुत्या᳘भिरेति [[???]] ते᳘नो ऽए᳘वास्य मह᳘दुक्थ्य᳘माप्तं᳘ भवति स वा᳘ ऽएष᳘ ऽएव᳘ सह᳘स्रसम्वत्सरस्य प्रतिमा यत्तापश्चित᳘ ऽएष᳘ [[???]] प्रजा᳘नाम्प्र᳘जात्यै य᳘त्तापश्चितः [[???]]॥ 
