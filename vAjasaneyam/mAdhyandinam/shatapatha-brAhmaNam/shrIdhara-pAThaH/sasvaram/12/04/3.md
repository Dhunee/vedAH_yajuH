+++
title = "३"

+++
## ०१
त᳘दाहुः॥ 
(र्य्य) यत्पू᳘र्व्वस्यामा᳘हुत्याᳫँ᳭ हुता᳘याम᳘थाग्नि᳘रनुग᳘च्छेत्किन्त᳘त्र क᳘र्म्म का प्रा᳘यश्चित्तिरि᳘ति यम्प्र᳘तिवेशᳫँ᳭ श᳘कलम्विन्देत्त᳘मभ्य᳘स्याभि᳘जुहुयाद्दा᳘रौ दारावग्निरि᳘ति व्व᳘दन्दा᳘रौ दारौ᳘ ह्ये᳘वाग्ग्निर्य्य᳘द्यु ऽअस्य त्दृ᳘दयं᳘ व्व्येव᳘ लिखेद्धि᳘रण्यमभि᳘जुहुयादग्नेर्व्वा᳘ ऽएतद्रे᳘तो यद्धि᳘रण्यं य᳘ ऽउ वै᳘ पुत्रः स᳘ पिता यः᳘ पिता स᳘ पुत्रस्त᳘स्माद्धि᳘रण्यमभि᳘जुहुयादेत᳘देव [[???]] त᳘त्र क᳘र्म॥  
## ०२
त᳘दाहुः॥ 
(र्य्य᳘) य᳘स्याहवनी᳘य ऽउ᳘द्धृतः पु᳘रा ऽग्निहोत्रा᳘दनुग᳘च्छेत्किन्त᳘त्र क᳘र्म्म का प्रा᳘यश्चित्तिरि᳘ति गा᳘र्हपत्यादे᳘वैनम्प्रा᳘ञ्चमुद्धृ᳘त्योपसमाधा᳘याग्निहोत्र᳘ञ्जुहुयात्स [[???]] यद्य᳘पि शत᳘मेव कृ᳘त्वः पु᳘नः पुनरु᳘द्धृतो ऽनुग᳘च्छेद्गा᳘र्हपत्यादे᳘वैनम्प्रा᳘ञ्चमुद्धृ᳘त्योपसमाधा᳘याग्निहोत्र᳘ञ्जुहुयादेत᳘देव [[???]] त᳘त्र क᳘र्म्म॥ (अर्द्धः प्रपाठकः कं० ४८)॥  
## ०३
त᳘दाहुः॥ 
(र्य्य᳘) य᳘स्य गा᳘र्हपत्यो ऽनुग᳘च्छेत्किन्त᳘त्र कर्म्म᳘ [[???]] का प्रा᳘यश्चित्तिरि᳘ति तᳫँ᳭ है᳘क ऽउ᳘ल्मुकादेव नि᳘र्म्मन्थन्ति यतो वै पु᳘रुषस्यान्ततो न᳘श्यति त᳘तो वै स त᳘स्य प्रा᳘यश्चित्तिमिच्छत ऽइ᳘ति व्व᳘दन्तस्त᳘दु त᳘था न᳘ कुर्य्यादुल्मुकᳫँ᳭ ह वै᳘वादा᳘य च᳘रेयुरु᳘ल्मुकस्य वा ऽवव्व्र᳘श्चमित्थ᳘मेव᳘ कुर्य्यादु᳘ल्मुकाद᳘ङ्गारमादा᳘य त᳘मर᳘ण्योरभिवि᳘मथ्नीयादु᳘प ह तङ्का᳘ममाप्नोति य᳘ ऽउल्मुकम᳘थ्य ऽउ᳘पो तं᳘ यो ऽर᳘ण्योरेत᳘देव त᳘त्र क᳘र्म्म॥  
## ०४
त᳘दाहुः॥ 
(र्य्य᳘) य᳘स्याग्ना᳘वग्नि᳘मभ्युद्ध᳘रेयुः किन्त᳘त्र क᳘र्म्म का प्रा᳘यश्चित्तिरि᳘तीश्वरौ वा᳘ ऽएतौ᳘ सम्पाद्या᳘शान्तौ य᳘जमानस्य प्रजा᳘ञ्च पशूं᳘श्च निर्द्द᳘हतस्त᳘दभि᳘मन्त्रयेत स᳘मितᳫँ᳭ स᳘ङ्कल्पेथाᳫँ᳭ स᳘म्प्रियौ रोचिष्णू [[???]] सुमनस्य᳘मानौ। इ᳘षमू᳘र्ज्जमभि᳘सम्व᳘सानौ॥ स᳘म्वाम्म᳘नाᳫँ᳭सि स᳘म्व्रता स᳘मु चित्तान्या᳘करम् अ᳘ग्ने पुरीष्याधिपा᳘ भव त्व᳘न्न ऽइ᳘षमू᳘र्ज्जं य᳘जमानाय धेही᳘ति शा᳘न्तिमे᳘वाभ्यामेत᳘द्वदति य᳘जमानस्य प्रजा᳘यै पशूनाम᳘हिᳫँ᳭सायै॥  
## ०५
य᳘द्यु ऽअस्य त्दृ᳘दयं᳘ [[???]] व्येव [[???]] लिखे᳘त्॥  
(द) अग्न᳘ये ऽग्निम᳘ते ऽष्टा᳘कपालम्पुरोडा᳘शन्नि᳘र्व्वपेत्त᳘स्यावृ᳘त्सप्त᳘दश सामिधेनीर᳘नुब्रूयाद्वा᳘र्त्रघ्नावा᳘ज्यभागौ व्विरा᳘जौ संया᳘ज्ये ऽअ᳘थैते᳘ याज्या ऽनुवा᳘क्ये ऽअग्नि᳘ना ऽग्निः स᳘मिध्यते कवि᳘र्ग्गृह᳘पतिर्य्यु᳘वा। हव्व्यवा᳘ड्जु᳘ह्वास्य ऽइत्य᳘थ या᳘ज्या त्व᳘ᳫँ᳘ ह्यग्ने ऽअग्नि᳘ना व्वि᳘प्रो व्वि᳘प्रेण स᳘न्त्सता [[???]]।  स᳘खा स᳘ख्या समिध्य᳘स ऽइ᳘ति शा᳘न्तिमे᳘वाभ्यामेत᳘द्वदति य᳘जमानस्य प्रजा᳘यै पशूनाम᳘हिᳫँ᳭साया ऽएत᳘देव त᳘त्र क᳘र्म्म॥  
## ०६
त᳘दाहुः॥ 
(र्य्य᳘) य᳘स्याहवनीये᳘ ऽननुगते गा᳘र्हपत्यो ऽनुग᳘च्छेत्किन्त᳘त्र क᳘र्म्म का प्रा᳘यश्चित्तिरि᳘ति तᳫँ᳭ है᳘के त᳘त ऽएव प्रा᳘ञ्चमु᳘द्धरन्ति प्राणा वा᳘ ऽअग्न᳘यः प्राणा᳘ने᳘वास्मा ऽएतदु᳘द्धराम ऽइ᳘ति व्व᳘दन्तस्त᳘दु त᳘था न᳘ कुर्य्याद्यो᳘ हैनन्त᳘त्र ब्रूयात्प्रा᳘चो न्वा᳘ ऽअयं य᳘जमानस्य प्राणान्प्रा᳘रौत्सीन्मरि᳘ष्य᳘त्ययं य᳘जमान ऽइ᳘तीश्वरो᳘ ह त᳘थैव᳘ स्यात्॥  
०७
(द᳘) अ᳘थ है᳘के प्रत्य᳘ञ्चमा᳘हरन्ति॥  
प्राणोदाना᳘विमावि᳘ति व्व᳘दन्तस्त᳘दु त᳘था न᳘ कुर्य्यात्स्व᳘र्ग्ग्यं वा᳘ ऽएतद्य᳘दग्निहोत्रं यो᳘ हैनन्त᳘त्र ब्रूयात्प्र᳘ति न्वा᳘ ऽअय᳘ᳫँ᳘ स्वर्ग्गा᳘ल्लोकाद᳘वारुक्ष᳘न्नास्येद᳘ᳫँ᳘ स्व᳘र्ग्ग्यमिव भविष्यती᳘तीश्वरो᳘ ह त᳘थैव᳘ स्यात्॥  
## ०८
(द᳘) अ᳘थ है᳘के ऽन्यङ्गा᳘र्हपत्यम्मन्थन्ति॥  
त᳘दु त᳘था न᳘ कुर्य्याद्यो᳘ हैनन्त᳘त्र ब्रूया᳘दग्नेर्न्वा᳘ ऽअयम᳘धि द्विष᳘न्तम्भ्रा᳘तृव्व्यमजीजनत क्षि᳘प्प्रे ऽस्य द्विषन्भ्रा᳘तृव्व्यो जनिष्य᳘ते प्प्रिय᳘तमᳫँ᳭ रोत्स्यती᳘तीश्वरो᳘ ह त᳘थैव᳘ स्यात्॥  
## ०९
(द᳘) अ᳘थ है᳘के ऽनुगम᳘य्यान्य᳘म्म᳘न्थन्ति॥  
त᳘स्याशा᳘न्नेयाद᳘पि यत्प᳘रिशिष्टम᳘भूत्त᳘दजीजसत᳘ नास्य दायाद᳘श्चन प᳘रिशेक्ष्यत ऽइ᳘तीश्वरो᳘ ह त᳘थैव᳘ स्यात्॥  
## १०
(दि) इत्थ᳘मेव᳘ कुर्य्यात्॥  
(द) अर᳘ण्योरग्नी᳘ समारोह्यो᳘दङ्ङुदवसा᳘य निर्म्म᳘थ्य जु᳘ह्वद्वसेत्त᳘था ह न का᳘ञ्चन᳘ परिचक्षा᳘ङ्करो᳘ति नवावसान᳘ ऽउ ऽअस्याभितो रात्र᳘ᳫँ᳘ हुत᳘म्भवति॥
