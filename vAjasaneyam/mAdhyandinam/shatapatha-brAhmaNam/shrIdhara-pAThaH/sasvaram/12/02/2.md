+++
title = "२"

+++


## ०१
<details><summary>मूलम् - श्रीधरादि</summary>

त᳘दाहुः॥  
क᳘स्मादुभय᳘तोज्योतिषो ऽभिप्लवा भ᳘वन्त्यन्य᳘तोज्योतिः पृ᳘ष्ठ्य ऽइ᳘तीमे वै᳘ लोका᳘ ऽअभिप्लवा᳘ ऽउभय᳘तोज्योतिषो वा᳘ ऽइमे᳘ लोका᳘ ऽअग्नि᳘नेत᳘ ऽआदित्ये᳘नामु᳘त ऽऋत᳘वः पृ᳘ष्ठ्यो ऽन्य᳘तोज्योतिषो वा᳘ ऽऋत᳘व ऽएष᳘ ऽएषां ज्यो᳘तिर्य्य्य᳘ ऽएष त᳘पति॥
</details>

## ०२
<details><summary>मूलम् - श्रीधरादि</summary>

देवचक्रे᳘ वा᳘ ऽएते᳘ पृष्ठ्यप्रतिष्ठिते[[!!]]॥  
य᳘जमानस्य पाप्मा᳘नं तृᳫँ᳭हती प᳘रिप्लवेते स यो᳘ हैवं᳘ व्विदु᳘षां दीक्षिता᳘नां पा᳘पकᳫँ᳭ सत्रे᳘ कीर्त᳘यत्येते᳘ हास्य देवचक्रे शि᳘रश्छिन्त्तो दशरात्र᳘ ऽउद्धिः᳘ पृष्ठ्याभिप्लवौ᳘ चक्रे[[!!]]॥
</details>

## ०३
<details><summary>मूलम् - श्रीधरादि</summary>

त᳘दाहुः॥  
(र्य्य᳘) य᳘त्समे᳘ ऽएव᳘ चक्रे भ᳘वतो᳘ ऽथैते व्वि᳘षमा स्तो᳘माः कथ᳘मस्यैते᳘ समा स्तो᳘मा उ᳘पेता भवन्ती᳘ति य᳘देव ष᳘डन्यान्य᳘हानि ष᳘डन्या᳘नि तेने᳘ति ब्रूयात्॥
</details>

## ०४
<details><summary>मूलम् - श्रीधरादि</summary>

(त्पृ) पृष्ठ्याभिप्लवौ त᳘न्त्रे कुर्व्वीते᳘ति ह स्माह पै᳘ङ्ग्यः॥  
(स्त᳘) त᳘यो स्तोत्रा᳘णि च शस्त्रा᳘णि च स᳘ञ्चारयेदि᳘ति स य᳘त्सञ्चार᳘यति त᳘स्मादिमे᳘ प्राणा ना᳘ना स᳘न्त ऽए᳘कोतयः समान᳘मूति᳘मनु स᳘ञ्चरन्त्य᳘थ यन्न᳘ सञ्चार᳘येत्प्रमा᳘युको य᳘जमानः स्या᳘देष᳘ ह वै᳘ प्रमा᳘युको᳘ यो ऽन्धो᳘ वा बधिरो᳘ वा॥
</details>

## ०५
<details><summary>मूलम् - श्रीधरादि</summary>

न᳘वाग्निष्टोमा᳘ मासि सं᳘पद्यन्ते॥  
न᳘व वै᳘ प्राणाः᳘ प्राणा᳘ने᳘वैष्वेत᳘द्दधाति त᳘था स᳘र्व्वमा᳘युर्य्यन्ति त᳘थो ह न᳘ पुरा᳘ ऽऽयुषो ऽस्मा᳘ल्लोकात्प्र᳘यन्ति॥
</details>

## ०६
<details><summary>मूलम् - श्रीधरादि</summary>

(न्त्ये᳘) ए᳘कविᳫँ᳭शतिरु᳘क्थ्याः॥  
(०) द्वा᳘दश वै मा᳘साः सम्वत्सर᳘स्य प᳘ञ्चर्त᳘वस्त्र᳘यो लोकास्त᳘द्विᳫँ᳭शति᳘रेष᳘ ऽए᳘वैकविᳫँ᳭शो य᳘ ऽएष त᳘पत्येता᳘मभिसम्प᳘दᳫँ᳭ स᳘ ऽएत᳘या सम्प᳘दा मासि᳘ मासि स्वर्ग्गं᳘ लोकᳫँ᳭ रो᳘हति मासशः᳘ स्वर्ग्गं᳘ लोकᳫँ᳭ स᳘मश्नुत ऽएकविᳫँ᳭श᳘ञ्च स्तो᳘मम्बृहती᳘ञ्च छ᳘न्दः॥
</details>

## ०७
<details><summary>मूलम् - श्रीधरादि</summary>

(श्च᳘) च᳘तुस्त्रिᳫँ᳭शदग्निष्टोमा᳘ मासि स᳘म्पद्यन्ते॥  
त्र᳘यस्त्रिᳫँ᳭शद्वै᳘ देवाः᳘ प्रजा᳘पतिश्चतुस्त्रिᳫँ᳭शः स᳘र्व्वासान्देव᳘तानामा᳘प्त्या ऽए᳘क ऽउ᳘क्थ्यः षोडशि᳘मान᳘न्नं वा᳘ ऽउ᳘क्थ्यो व्वी᳘र्यᳫँ᳭ षोड᳘शी॥
</details>

## ०८
<details><summary>मूलम् - श्रीधरादि</summary>

(श्ये) एते᳘न वै᳘ देवाः᳘॥  
(०) व्वी᳘र्य्येणा᳘न्नेन स᳘र्व्वान्का᳘मानाप्नुवन्त्स᳘र्व्वान्का᳘मानाश्नुवत त᳘थो ऽए᳘वैष᳘ ऽएते᳘न व्वी᳘र्य्येणा᳘न्नेन स᳘र्व्वान्का᳘मानाप्नोति स᳘र्व्वान्का᳘मानश्नुते त᳘स्मात्पृष्ठ्याभिप्लवा ऽउ᳘पै᳘वेयात्सम्वत्सरा᳘य दीक्षित᳘ ऽएत᳘स्मै का᳘माय॥
</details>

## ०९
<details><summary>मूलम् - श्रीधरादि</summary>

(या᳘) अ᳘थादित्या᳘श्च ह वा ऽअ᳘ङ्गिरसश्च॥  
(श्चो) उभ᳘ये प्राजापत्या᳘ ऽअस्पर्द्धन्त व्वयम्पू᳘र्व्वे स्वर्ग्गं᳘ लोक᳘मेष्या᳘मो व्वयम्पू᳘र्व्व ऽइ᳘ति॥
</details>

## १०
<details><summary>मूलम् - श्रीधरादि</summary>

त᳘ ऽआदित्याः᳘॥  
(श्च) चतु᳘र्भि स्तो᳘मैश्चतु᳘र्भिः पृष्ठै᳘र्ल्लघु᳘भिः सा᳘मभिः स्वर्ग्गं᳘ लोक᳘मभ्य᳘प्लवन्त य᳘दभ्य᳘प्लवन्त त᳘स्मादभिप्लवाः᳘॥
</details>

## ११
<details><summary>मूलम् - श्रीधरादि</summary>

अन्व᳘ञ्च ऽइवा᳘ङ्गिरसः॥  
स᳘र्व्वै स्तो᳘मैः स᳘र्व्वैः पृष्ठै᳘र्ग्गुरु᳘भिः सा᳘मभि स्वर्ग्गं᳘ लोक᳘मस्पृशन्यद᳘स्पृशँस्तस्मात्पृ᳘ष्ठ्यः[[!!]]॥
</details>

## १२
<details><summary>मूलम् - श्रीधरादि</summary>

(ष्ठ्यो ऽभि) अभिप्लवः᳘ षडहः[[!!]]॥  
ष᳘ड्ढ्य᳘हानि भ᳘वन्त्यभिप्लवः᳘ पञ्चाहः प᳘ञ्च ह्य᳘हानि भ᳘वन्ति य᳘द्ध्येव᳘ प्रथमम᳘हस्त᳘दुत्तम᳘मभिप्लव᳘श्चतुरह᳘श्चत्वा᳘रो हि स्तो᳘मा भ᳘वन्ति त्रिव्वृ᳘त्पञ्चदशः᳘ सप्तदश᳘ ऽएकविᳫँ᳭श ऽइ᳘त्यभिप्लव᳘स्त्र्यह᳘स्त्र्याव्वृद्धि ज्यो᳘तिर्ग्गौरा᳘युरभिप्लवो᳘ द्व्यहो द्वे᳘ ह्येव सा᳘मनी भ᳘वतो बृहद्रथन्तरे᳘ ऽए᳘वाभिप्लव᳘ ऽएकाह᳘ ऽएकाह᳘स्यो हि स्तो᳘मैस्ताय᳘ते चतुर्ण्णा᳘मु᳘क्थ्यानां द्वा᳘दश स्तोत्रा᳘णि द्वा᳘दश शस्त्राण्य᳘तियन्ति स᳘ सप्त᳘मो ऽग्निष्टोम᳘ ऽएव᳘मु स᳘प्ताग्निष्टोमाः सं᳘पद्यन्ते॥
</details>

## १३
<details><summary>मूलम् - श्रीधरादि</summary>

प्रो᳘तिर्ह कौशांबेयः[[!!]]॥  
कौ᳘सुरिबिन्दिरुद्दा᳘लक ऽआ᳘रुणौ ब्रह्मच᳘र्य्यमुवास त᳘ᳫँ᳘ हाचा᳘र्य्यः पप्रच्छ कुमार[[!!]] क᳘ति ते पिता᳘ सम्वत्सरस्या᳘हान्यमन्यते᳘ति॥
</details>

## १४
<details><summary>मूलम् - श्रीधरादि</summary>

दशे᳘ति होवाच[[!!]]॥  
द᳘श वा ऽइ᳘ति होवाच द᳘शाक्षरा व्विरा᳘ड्वैराजो᳘ यज्ञः[[!!]]॥
</details>

## १५
<details><summary>मूलम् - श्रीधरादि</summary>

क᳘ति᳘ त्वेवे᳘ति॥  
नवे᳘ति होवाच न᳘व वा ऽइ᳘ति होवाच न᳘व वै᳘ प्राणाः᳘ प्राणै᳘रु यज्ञ᳘स्तायते॥
</details>

## १६
<details><summary>मूलम् - श्रीधरादि</summary>

क᳘ति᳘ त्वेवे᳘ति॥  
(त्य) अष्टे᳘ति होवाचाष्टौ वा ऽइ᳘ति होवाचाष्टा᳘क्षरा गायत्री᳘ गायत्रो᳘ यज्ञः[[!!]]॥
</details>

## १७
<details><summary>मूलम् - श्रीधरादि</summary>

क᳘ति᳘ त्वेवे᳘ति॥  
सप्ते᳘ति होवाच स᳘प्त वा ऽइ᳘ति होवाच सप्त च्छ᳘न्दाᳫँ᳭सि चतुरुत्तरा᳘णि च्छ᳘न्दोभिरु यज्ञ᳘स्तायते[[!!]]॥ (अर्द्धप्रपाठकः ॥६६॥)
</details>

## १८
<details><summary>मूलम् - श्रीधरादि</summary>

क᳘ति᳘ त्वेवे᳘ति॥  
षडि᳘ति होवाच षड्वा ऽइ᳘ति होवाच ष᳘डृत᳘वः सम्वत्सरः᳘ सम्वत्सरो᳘ यज्ञः᳘ समान᳘मेतद᳘हर्य्य᳘त्प्रायणीयोदयनीयौ[[!!]]॥
</details>

## १९
<details><summary>मूलम् - श्रीधरादि</summary>

क᳘ति᳘ त्वेवे᳘ति॥  
पञ्चे᳘ति होवाच प᳘ञ्च वा ऽइ᳘ति होवाच पा᳘ङ्क्तो यज्ञः पा᳘ङ्क्तः पशुः प᳘ञ्चर्त᳘वः सम्वत्सर᳘स्य सम्वत्सरो᳘ यज्ञः᳘ समान᳘मेतद᳘हर्य्य᳘च्चतुर्व्विᳫँ᳭शमहाव्व्रते[[!!]]॥
</details>

## २०
<details><summary>मूलम् - श्रीधरादि</summary>

क᳘ति᳘ त्वेवे᳘ति॥  
चत्वारी᳘ति होवाच चत्वा᳘रि वा ऽइ᳘ति होवाच च᳘तुष्पादाः पश᳘वः पश᳘वो य᳘ज्ञः[[!!]] समान᳘मेतद᳘हर्य्य᳘त्पृष्ठ्याभिप्लवौ[[!!]]॥
</details>

## २१
<details><summary>मूलम् - श्रीधरादि</summary>

क᳘ति᳘ त्वेवे᳘ति॥  
त्रीणी᳘ति होवाच त्री᳘णि वा ऽइ᳘ति होवाच त्री᳘णि च्छ᳘न्दाᳫँ᳭सि त्र᳘यो लोकास्त्रि᳘सवनो यज्ञः᳘ समान᳘मेतद᳘हर्य्य᳘दभिजिद्विश्वजितौ[[!!]]॥
</details>

## २२
<details><summary>मूलम् - श्रीधरादि</summary>

क᳘ति᳘ त्वेवे᳘ति॥  
द्वे ऽइ᳘ति होवाच द्वे वा ऽइ᳘ति होवाच द्विपाद्वै पुरुषः[[!!]] पु᳘रुषो यज्ञः᳘ समान᳘मेतद᳘हर्य्यत्स्व᳘रसामानः॥
</details>

## २३
<details><summary>मूलम् - श्रीधरादि</summary>

क᳘ति᳘ त्वेवे᳘ति॥  
(त्ये) एकमि᳘ति[[!!]] होवाचा᳘हरेवे᳘ति त᳘देतद᳘हरहरि᳘ति स᳘र्व्वᳫँ᳭ संवत्सर᳘ᳫँ᳘ सैषा᳘ संवत्सर᳘स्योपनिषत्स यो᳘ हैव᳘मेता᳘ᳫँ᳘ संवत्सर᳘स्योपनिष᳘दं व्वेदा᳘ हास्माच्छ्रे᳘याञ्जायते सा᳘त्मा भवति सम्वत्सरो᳘ भवति सम्वत्सरो[[!!]] भूत्वा᳘ देवान᳘प्येति॥
</details>