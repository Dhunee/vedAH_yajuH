+++
title = "३"

+++
## ०१
त्व᳘ष्टा हत᳘पुत्रः॥  
(त्रो ऽभि) अभिचरणी᳘यम᳘पेन्द्रᳫँ᳭ सो᳘ममा᳘हरत्तस्ये᳘न्द्रो यज्ञवेशसं᳘ कृत्वा᳘ प्प्रास᳘हा सो᳘ममपिबत्स व्वि᳘ष्व᳘ङ् व्व्यार्च्छत्त᳘स्य मु᳘खात्प्राणे᳘भ्यः श्रीयशसा᳘न्यूर्ध्वान्युदक्रामंस्ता᳘नि [[???]] पशून्प्रा᳘विशंस्त᳘स्मात्पश᳘वो य᳘शो य᳘शो ह भवति य᳘ ऽएवं᳘ व्विद्वा᳘न्त्सौत्राम᳘ण्या ऽभिषिच्य᳘ते॥  
## ०२
त᳘तो ऽस्मा ऽएत᳘मश्वि᳘नौ च स᳘रस्वती च॥  
यज्ञᳫँ᳭ स᳘मभरन्त्सौत्रामणीम्भै᳘षज्याय त᳘यैनम᳘भ्यषिञ्चंस्त᳘तो वै स᳘ देवा᳘नाᳫँ᳭ श्रे᳘ष्ठो ऽभवच्छ्रे᳘ष्ठः स्वा᳘नाम्भवति य᳘ ऽएनया ऽभिषिच्य᳘ते॥  
## ०३
कृष्णाजि᳘ने ऽभि᳘षिञ्चति॥  
यज्ञो वै᳘ कृष्णाजिनं᳘ यज्ञ᳘ ऽए᳘वैनमेत᳘दभि᳘षिञ्चति लोमतश्छ᳘न्दाᳫँ᳭सि वै लो᳘मानि च्छ᳘न्दःस्वे᳘वैनमेत᳘दभि᳘षिञ्चति॥  
## ०४
(त्या) आसन्द्या᳘मभि᳘षिञ्चति॥  
(त्या) आसन्दीसद्वै सा᳘म्राज्यᳫँ᳭ सा᳘म्राज्येनै᳘वैनᳫँ᳭ सा᳘म्राज्यङ्गमयति॥  
## ०५
(त्यौ᳘) औ᳘दुम्बरी भवति॥  
(त्यू) ऊर्ग्वा᳘ ऽउदुम्ब᳘र ऽऊ᳘र्ज्येवा᳘ध्यभि᳘षिच्यते जा᳘नुसम्मिता भवति जा᳘नुसम्मितो वा᳘ ऽअयं᳘ लो᳘को ऽस्मा᳘ ऽउ वै᳘ लोका᳘य क्षत्रि᳘यो ऽभि᳘षिच्यते क्षत्त्र᳘मु वा᳘ ऽएष᳘ भवति यः᳘ सौत्राम᳘ण्या ऽभिषिच्य᳘ते त᳘स्माज्जा᳘नुसम्मिता᳘ परिमिता तिर᳘श्ची॥  
## ०६
राष्ट्रम्वा᳘ ऽआसन्दी [[???]]॥  
(न्द्य᳘) अ᳘परिमितसमृद्धमु वै᳘ राष्ट्रं मु᳘ञ्जविवयना भवति यज्ञि᳘या हि मु᳘ञ्जा द्वा ऽउ᳘त्तरस्याम्वे᳘द्याम्पा᳘दौ भ᳘वतो द्वौ द᳘क्षिणस्यामयम्वै᳘ लोक ऽउ᳘त्तरा व्वे᳘दिर्द्द᳘क्षिणा पितृलोकस्त᳘देनमुभ᳘योर्ल्लोक᳘योर᳘ध्यभि᳘षिञ्चति॥  
## ०७
(त्ये) एत᳘द्ध स्म वै त᳘द्विद्वा᳘नाह॥  
गौ᳘रीवीतिः शाक्त्यः᳘ क्षत्त्र᳘मिवा᳘ह कि᳘ल व्वय᳘ममु᳘ष्मिंल्लोके᳘ भविता᳘स्म ऽइ᳘ति श᳘श्वद्धास्मा ऽऋषभो᳘ याज्ञतुरः प्प्रो᳘वाच श्वि᳘क्नानाᳫँ᳭ रा᳘जा॥  
## ०८
स᳘ ऽआसन्दीमा᳘स्तृणाति॥  
क्षत्त्र᳘स्य यो᳘निरसि क्षत्त्र᳘स्य ना᳘भिरसी᳘ति क्षत्त्र᳘स्य वा᳘ ऽएषा यो᳘निः क्षत्त्र᳘स्य ना᳘भिः॥  
## ०९
(र᳘) अ᳘थैनाङ्कृष्णाजिनेना᳘स्तृणाति॥  
मा᳘ त्वा हिᳫँ᳭सीन्मा᳘ [[???]] मा हिᳫँ᳭सीरि᳘ति यज्ञो वै᳘ कृष्णाजिनं᳘ यज्ञ᳘स्य चै᳘वात्म᳘नश्चा᳘हिᳫँ᳭सायै॥  
## १०
(या ऽअ) अथा᳘धिरोहति॥  
व्वारु᳘ण्यर्च्चा व्व᳘रुणो वै᳘ देवा᳘नाᳫँ᳭ रा᳘जा स्व᳘यै᳘वैनमेत᳘द्देव᳘तया ऽभि᳘षिञ्चति नि᳘षसाद धृत᳘व्व्रतो व्व᳘रुणः प᳘स्त्यास्वा᳘। सा᳘म्म्राज्याय सुक्र᳘तुरिति [[???]]॥  
## ११
(त्य᳘) अ᳘थ सुवर्ण्णरजतौ᳘ रुक्मौ᳘ व्यु᳘पास्यति॥  
मृत्योः᳘ पाहि व्विद्यो᳘त्पाही᳘ति व्वृ᳘ष्टिर्व्वै᳘ व्विराट्त᳘स्या ऽएते᳘ घोरे᳘ त᳘न्वौ व्विद्यु᳘च्च ह्रादु᳘निश्च त᳘तः सुव᳘र्ण्ण ऽएव᳘ रुक्मो᳘ व्विद्यु᳘तो रूप᳘ᳫँ᳘ रजतो᳘ ह्रादु᳘नेस्ता᳘भ्यामे᳘वास्मै देव᳘ताभ्याᳫँ᳭ श᳘र्म्म यच्छति त᳘स्मात्सौत्राम᳘ण्येजान᳘स्यैता᳘भ्यां देव᳘ताभ्यां न᳘ शङ्का᳘ भवत्य᳘थो य᳘ ऽएव᳘मेतद्वे᳘द॥  
## १२
पशूनाम्व᳘सया ऽभि᳘षिञ्चति॥  
श्रीर्व्वै᳘ पशूनाम्व᳘सा श्रि᳘यै᳘वैनमेत᳘त्पशूनाᳫँ᳭ र᳘सेनाभि᳘षिञ्चत्य᳘थो परमम्वा᳘ ऽएत᳘दन्ना᳘द्यं यद्व᳘सा परमे᳘णै᳘वैनमेत᳘दन्ना᳘द्येनाभि᳘षिञ्चति॥  
## १३ 
शफग्ग्रहा᳘ भवन्ति॥  
शफैर्व्वै᳘ पश᳘वः प्र᳘तितिष्ठन्ति प्प्रतिष्ठा᳘मे᳘वैनङ्गमयति त्र᳘यस्त्रिᳫँ᳭शद्ग्र᳘हा भवन्ति त्र᳘यस्त्रिᳫँ᳭शद्वै स᳘र्व्वा देव᳘ताः स᳘र्व्वाभिरे᳘वैनमेत᳘द्देव᳘ताभिरभि᳘षिञ्चति ज᳘गतीभिर्ज्जुहोति जा᳘गता वै᳘ पश᳘वो ज᳘गत्यै᳘वास्मै पशू᳘नवरुन्द्धे षोडश᳘भिर्ऋग्भि᳘र्ज्जुहोति षो᳘डशकला वै᳘ पश᳘वो ऽनुकल᳘मे᳘वास्मिञ्छ्रि᳘यन्दधाति॥  
## १४
सी᳘सेन त᳘न्त्रम्म᳘नसा मनीषि᳘ण ऽइ᳘ति॥  
द्वौ᳘ द्वौ समा᳘सᳫँ᳭ हुत्वा स᳘ते सᳫँ᳭स्रवा᳘न्त्सम᳘वनयत्यहोरात्रा᳘ण्ये᳘वैत᳘दर्द्धमासान्मा᳘सानृतू᳘न्त्सम्वत्सरे प्प्र᳘तिष्ठापयति ता᳘नीमा᳘न्यहोरात्रा᳘ण्यर्द्धमासा मा᳘सा ऽऋत᳘वः सम्वत्सरे प्प्र᳘तिष्ठिताः॥  
## १५
(०) व्वैतसः स᳘तो भवति॥  
(त्य) अप्सु᳘योनिर्व्वै᳘ व्वेतस ऽआ᳘पो वै स᳘र्व्वा देव᳘ताः स᳘र्व्वाभिरे᳘वैनमेत᳘द्देव᳘ताभिरभि᳘षिञ्चति॥  
## १६
सर्व्वसुर᳘भ्युन्म᳘र्द्दनम्भवति॥  
परमो वा᳘ ऽएष᳘ गन्धो य᳘त्सर्व्वसुर᳘भ्युन्म᳘र्द्दनङ्गन्धे᳘नै᳘वैनमेत᳘दभिषिञ्चति [[???]]॥  
## १७
पुर᳘स्तात्प्रत्य᳘ङ्ङभि᳘षिञ्चति॥  
पुर᳘स्ताद्धि᳘ प्रत्यग᳘न्नमद्य᳘ते शीर्षतः᳘ शीर्षतो ह्य᳘न्नमद्य᳘त ऽआ मु᳘खादन्व᳘वस्रावयति मु᳘खेन ह्य᳘न्नमद्य᳘ते सर्व्व᳘तः परिक्रा᳘मᳫँ᳭ स᳘र्व्वाभ्य ऽए᳘वास्मिन्नेत᳘द्दि᳘ग्भ्यो ऽन्ना᳘द्यन्दधाति त᳘स्मात्सौत्राम᳘ण्येजान᳘स्य स᳘र्व्वासु दि᳘क्ष्वन्ना᳘द्यम᳘वरुद्धम्भवत्य᳘थो य᳘ ऽएव᳘मेतद्वे᳘द॥  
## १८
(दा) आश्विने᳘न प्प्रथमे᳘न य᳘जुषा ऽभि᳘षिञ्चति॥  
(त्य᳘) अ᳘थ सा᳘रस्वतेना᳘थैन्द्रे᳘णैता᳘भिरे᳘वैनमेत᳘द्देव᳘ताभिरभि᳘षिञ्चति तᳫँ᳭ है᳘क ऽएता᳘भिश्च देव᳘ताभिरभिषिञ्च᳘न्ति भूर्भ्भु᳘वः᳘ स्वरि᳘त्येता᳘भिरु च व्व्या᳘त्दृतिभिरेता वै व्व्या᳘त्दृतय ऽइदᳫँ᳭ स᳘र्व्वं त᳘देनमने᳘न स᳘र्व्वेणाभि᳘षिञ्चाम ऽइ᳘ति न त᳘था कुर्य्यादेता᳘भिरे᳘वैनन्देव᳘ताभिरभि᳘षिञ्चेदेता᳘ ऽउ᳘ ह्येव᳘ देव᳘ता ऽइदᳫँ᳭ स᳘र्व्वम्॥  
## १९
(म्पु) पुर᳘स्तात्स्विष्टकृ᳘तो ऽभि᳘षिञ्चति॥  
क्षत्त्रम्वै᳘ स्विष्टकृ᳘त्क्षत्त्रे᳘णै᳘वैनमेत᳘दभि᳘षिञ्चत्यन्तरा व्व᳘नस्प᳘तिञ्च स्विष्टकृ᳘तञ्चाभि᳘षिञ्चति सो᳘मो वै व्व᳘नस्प᳘तिरग्निः᳘ स्विष्टकृ᳘दग्नीषो᳘माभ्यामे᳘वैनमेत᳘त्परिगृ᳘ह्याभि᳘षिञ्चति त᳘स्माद्ये᳘ चैत᳘द्विदुर्य्ये᳘ च न त᳘ ऽआहुः क्षत्रि᳘यो वाव᳘ क्षत्रि᳘यस्याभिषेक्तेति [[???]]॥  
## २०
(त्य᳘) अ᳘थैनञ्जानुमात्रे᳘ धारयन्ति॥  
(न्त्य᳘) अ᳘थ नाभिमात्रे᳘ ऽथ मुखमात्र᳘ ऽए᳘ष्वे᳘वास्मा ऽएत᳘ल्लोके᳘ष्वाय᳘तनानि कल्पयत्यभिषेको वा᳘ ऽएष᳘ य᳘द्वाजपे᳘यमभिषेकः᳘ सौत्रामणी तद्य᳘थै᳘वादो᳘ व्वाजपे᳘ये यू᳘पᳫँ᳭ रो᳘हति त᳘दे᳘वैत᳘द्रूप᳘ङ्क्रियते॥ (अर्द्धः प्रपाठकः ॥कं.५६॥)  
## २१
त᳘दाहुः᳘॥ 
प्प्रेव वा᳘ ऽए᳘षो ऽस्मा᳘ल्लोका᳘च्च्यवते यः᳘ सौत्राम᳘ण्या ऽभिषिच्य᳘त ऽइ᳘ति कृष्णाजिने᳘ प्प्रत्य᳘वरोहति यज्ञो वै᳘ कृष्णाजिनं᳘ यज्ञ᳘ ऽए᳘वान्ततः प्प्र᳘तितिष्ठति॥  
## २२
प्प्र᳘ति क्षत्त्रे प्प्र᳘तितिष्ठामि राष्ट्र ऽइ᳘ति॥  
क्षत्त्र᳘ ऽएव᳘ राष्ट्रे प्प्र᳘तितिष्ठति क्षत्त्रा᳘द्राष्ट्राद᳘प्रभ्रᳫँ᳭शाय प्प्रत्य᳘श्वेषु प्प्र᳘तितिष्ठामि गोष्वि᳘ति गो ऽश्व᳘ ऽएव प्प्र᳘तितिष्ठति गो ऽश्वाद᳘प्रभ्रᳫँ᳭शाय प्प्रत्य᳘ङ्गेषु प्प्र᳘तितिष्ठाम्यात्मन्नित्य᳘ङ्गेष्वे᳘वात्मन्प्र᳘तितिष्ठत्य᳘ङ्गेभ्य ऽआत्मनो᳘ ऽप्रभ्रᳫँ᳭शाय प्प्र᳘ति प्प्राणे᳘षु प्प्र᳘तितिष्ठामि पुष्ट ऽइ᳘ति प्प्राणे᳘ष्वेव᳘ पुष्टे प्प्र᳘तितिष्ठति प्प्राणे᳘भ्यः पुष्टादप्रभ्रᳫँ᳭शाय प्प्र᳘ति द्या᳘वापृथिव्योः प्प्र᳘तितिष्ठामि यज्ञ ऽइ᳘ति त᳘दन᳘योर्द्या᳘वापृथिव्योः प्प्र᳘तितिष्ठति य᳘योरिदᳫँ᳭ स᳘र्व्वमधि [[???]]॥  
## २३
(द्ध्य᳘) अ᳘थ सा᳘म गायति॥  
क्षत्त्रम्वै सा᳘म क्षत्त्रे᳘णै᳘वैनमेत᳘दभि᳘षिञ्चत्य᳘थो सा᳘म्म्राज्यम्वै सा᳘म सा᳘म्म्राज्येनै᳘वैनᳫँ᳭ सा᳘म्म्राज्यङ्गमयति स᳘र्व्वेषाम्वा᳘ ऽएष व्वे᳘दानाᳫँ᳭ र᳘सो यत्सा᳘म स᳘र्व्वेषामे᳘वैनमेतद्वे᳘दानाᳫँ᳭ र᳘सेनाभि᳘षिञ्चति॥  
## २४
बृहत्या᳘ङ्गायति॥  
बृहत्याम्वा᳘ ऽअसा᳘वादित्यः᳘ श्रिया᳘म्प्रतिष्ठा᳘याम्प्र᳘तिष्ठितस्तपति बृहत्या᳘मे᳘वैनमेत᳘च्छ्रिया᳘म्प्रतिष्ठा᳘यां प्र᳘तिष्ठापयति॥  
## २५
(त्यै) ऐन्द्र्या᳘म्बृहत्या᳘ङ्गायति॥  
(त्यै) ऐन्द्रो वा᳘ ऽएष᳘ यज्ञो य᳘त्सौत्रामणी᳘न्द्रायतन ऽएष᳘ ऽएत᳘र्हि यो य᳘जते स्व᳘ ऽए᳘वैनमेत᳘दाय᳘तने ऽभि᳘षिञ्चति॥  
## २६
(त्य᳘) अ᳘थ य᳘स्मात्सᳫँ᳭शा᳘नानि ना᳘म॥  
(मै) एतैर्व्वै [[???]] सा᳘मभिर्द्देवा ऽइ᳘न्द्रमिन्द्रिया᳘य व्वी᳘र्य्याय स᳘मश्यंस्त᳘थो ऽए᳘वैत᳘मृत्वि᳘जो य᳘जमानमेतै᳘रेव सा᳘मभिरिन्द्रिया᳘य व्वी᳘र्य्याय स᳘ᳫँ᳘श्यन्ति सᳫँ᳭श्र᳘वसे व्विश्र᳘वसे सत्य᳘श्रवसे श्र᳘वस ऽइ᳘ति सा᳘मानि भवन्त्ये᳘ष्वे᳘वैनमेत᳘ल्लोके᳘षु श्रावयन्ति च᳘तुर्न्निधनम्भवति च᳘तस्रो वै दि᳘शः सर्व्वास्वे᳘वैनमेत᳘द्दिक्षु प्प्र᳘तिष्ठापयन्ति स᳘र्व्वे निध᳘नमुपा᳘वयन्ति सम्विदाना᳘ ऽए᳘वास्मिंञ्छ्रि᳘यन्दधति॥  
## २७
त᳘दाहुः॥ 
(र्य्य᳘) य᳘देतत्सा᳘म गीयते᳘ ऽथ᳘ क्वैत᳘स्य सा᳘म्न ऽउक्थङ्का᳘ प्प्रतिष्ठा᳘ व्व्यृद्धᳫँ᳭ हि तद्य᳘त्स्तुतम᳘ननुशस्तमि᳘ति॥  
## २८
त्रया᳘ देवा ऽए᳘कादशे᳘ति॥  
(त्ये) एतद्वा᳘ ऽएत᳘स्य सा᳘म्न ऽउक्थ᳘मेषा᳘ प्प्रतिष्ठा [[???]]॥  
## २९
(ष्ठा᳘ ऽथो) अ᳘थो त्रया᳘ देवा ऽए᳘कादशे᳘ति॥ 
त्रयस्त्रिᳫँ᳭शङ्ग्र᳘हञ्जुहोति त्रया हि᳘ देवा ऽए᳘कादश त्रयस्त्रिᳫँ᳭शाः᳘ सुरा᳘धस ऽइ᳘ति त्रयस्त्रिᳫँ᳭शद्धि᳘ देवा बृ᳘हस्प᳘तिपुरोहिता ऽइ᳘ति ब्र᳘ह्म वै बृ᳘हस्प᳘तिर्ब्र᳘ह्मपुरोहिता ऽइ᳘त्ये᳘वैत᳘दाह देव᳘स्य सवितुः᳘ सव ऽइ᳘ति देवे᳘न सवित्रा प्प्र᳘सूता ऽइ᳘त्ये᳘वैत᳘दाह देवा᳘ देवै᳘रवन्तु मे᳘ति देवा᳘ ह्येत᳘न्देवै᳘रभिषिञ्च᳘न्ति॥
## ३०
प्प्रथमा᳘ द्विती᳘यैरि᳘ति॥ 
प्प्रथमा᳘ ह्येत᳘न्द्विती᳘यैरभिषिञ्च᳘न्ति द्विती᳘यास्तृती᳘यैरि᳘ति द्विती᳘या᳘ ह्येत᳘न्तृती᳘यैरभिषिञ्च᳘न्ति तृती᳘याः सत्येने᳘ति तृती᳘या᳘ ह्येत᳘ᳫँ᳘ सत्ये᳘नाभिषिञ्च᳘न्ति सत्यं᳘ यज्ञेने᳘ति सत्य᳘ᳫँ᳘ ह्येतं᳘ यज्ञे᳘नाभिषिञ्च᳘ति यज्ञो य᳘जुर्भिरि᳘ति यज्ञो᳘ ह्येतं य᳘जुर्भिरभिषिञ्च᳘ति य᳘जूᳫँ᳭षि सा᳘मभिरि᳘ति य᳘जूᳫँ᳭षि᳘ ह्येतᳫँ᳭ सा᳘मभिरभिषिञ्च᳘न्ति सा᳘मान्यृग्भिरि᳘ति सा᳘मानि᳘ ह्येत᳘मृग्भि᳘रभिषिञ्चन्त्यृ᳘चः [[???]] पुरो ऽनुवा᳘क्याभिरित्यृ᳘चो᳘ ह्येत᳘म्पुरो ऽनुवा᳘क्याभिरभिषिञ्च᳘न्ति पुरो ऽनुवा᳘क्या या᳘ज्याभिरि᳘ति पुरो ऽनुवा᳘क्या᳘ह्येतं᳘ या᳘ज्याभिरभिषिञ्च᳘न्ति या᳘ज्या व्वषट्कारैरि᳘ति या᳘ज्या᳘ ह्येत᳘म्वषट्कारै᳘रभिषिञ्च᳘न्ति व्वषट्कारा ऽआ᳘हुतिभिरि᳘ति व्वषट्कारा᳘ ह्येतमा᳘हुतिभिरभिषिञ्चन्त्या᳘हुतयो मे का᳘मान्त्स᳘मर्द्धयन्तु भूः स्वाहे᳘ति त᳘देनमेता᳘भिर्द्देव᳘ताभिः परो ऽवर᳘मभिषिच्या᳘थास्मा ऽआ᳘हुतिभिः स᳘र्व्वान्का᳘मान्त्स᳘मर्द्धयन्त्य᳘थर्त्वि᳘क्षूपहव᳘मिष्ट्वा᳘ भक्षयत्यृत᳘वो वा᳘ ऽऋत्वि᳘ज ऽऋतु᳘ष्वे᳘वैत᳘दुपहव᳘मिच्छते॥  
## ३१
स᳘ भक्षयति लो᳘मानि॥ 
प्प्र᳘यतिर्म्म᳘म त्व᳘ङ्म ऽआ᳘नतिरा᳘गतिः॥  
माᳫँ᳭स᳘म्म ऽउ᳘पनतिर्व्वस्व᳘स्थि मज्जा᳘ म ऽआ᳘नतिरि᳘ति᳘ प्प्रेव वा᳘ ऽएष᳘ लोकां᳘श्च देव᳘ताश्च व्विशति यः᳘ सौत्राम᳘ण्या ऽभिषिच्य᳘ते त᳘देत᳘दवान्तरा᳘मात्मा᳘नमु᳘पह्वयते त᳘था कृत्स्न᳘ ऽएव स᳘र्व्वतनूः सा᳘ङ्गः स᳘म्भवति॥
