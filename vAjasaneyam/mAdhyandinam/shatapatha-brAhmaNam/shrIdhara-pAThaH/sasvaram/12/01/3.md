+++
title = "३"

+++
## ०१
यद्वै दी᳘क्षन्ते॥  
(न्ते ऽग्ना) अग्नावि᳘ष्णू ऽएव᳘ देव᳘ते य᳘जन्ते ऽग्नावि᳘ष्णू देव᳘ते भवन्त्यग्नावि᳘ष्ण्वोः सा᳘युज्यᳫँ᳭ सलोक᳘तां जयन्ति॥  
## ०२
(न्त्य᳘) अ᳘थ य᳘त्प्रायणी᳘येन य᳘जन्ते᳘॥  
(न्ते᳘ ऽदि) अ᳘दितिमेव᳘ देव᳘तां य᳘जन्ते᳘ ऽदितिर्देव᳘ता भवन्त्य᳘दितेः सा᳘युज्यᳫँ᳭ सलोक᳘तां जयन्ति॥
## ०३
(न्त्य᳘) अ᳘थ य᳘त्क्रये᳘ण चरन्ति[[!!]]॥  
सो᳘ममेव᳘ देव᳘तां य᳘जन्ते सो᳘मो देव᳘ता भवन्ति सो᳘मस्य सा᳘युज्यᳫँ᳭ सलोक᳘ताञ्जयन्ति॥
## ०४
(न्त्य᳘) अ᳘थ य᳘दातिथ्ये᳘न य᳘जन्ते॥  
व्वि᳘ष्णुमेव᳘ देव᳘तां य᳘जन्ते व्वि᳘ष्णुर्देव᳘ता भवन्ति व्वि᳘ष्णोः सा᳘युज्यᳫँ᳭ सलोक᳘तां जयन्ति॥
## ०५
(न्त्य᳘) अ᳘थ य᳘त्प्रव᳘र्ग्ग्येण य᳘जन्ते॥  
(न्त ऽआ) आदित्य᳘मेव᳘ देव᳘तां य᳘जन्त ऽआदित्यो᳘ देव᳘ता भवन्त्यादित्य᳘स्य सा᳘युज्यᳫँ᳭ सलोक᳘तां जयन्ति॥ 
## ०६
(न्त्य᳘) अ᳘थ य᳘दुपस᳘द ऽउपय᳘न्ति॥  
(न्त्ये) एता᳘ ऽएव᳘ देव᳘ता य᳘जन्ते या᳘ ऽएता᳘ ऽउपस᳘त्स्वेता᳘ देव᳘ता भवन्त्येता᳘सां देव᳘तानाᳫँ᳭ सा᳘युज्यᳫँ᳭ सलोक᳘तां जयन्ति॥
## ०७
(न्त्य᳘) अ᳘थ य᳘दग्नीषोमी᳘येण पशु᳘ना य᳘जन्ते॥  
(न्ते ऽग्नी) अग्नीषो᳘मावेव᳘ देव᳘ते य᳘जन्ते ऽग्नीषो᳘मौ देव᳘ते भवन्त्यग्नीषो᳘मयोः सा᳘युज्यᳫँ᳭ सलोक᳘तां जयन्ति॥
## ०८
(न्त्य᳘) अ᳘थ य᳘त्प्रायणी᳘यमतिरात्र᳘मुपय᳘न्ति॥  
(न्त्य) अहोरात्रे᳘ ऽएव᳘ देव᳘ते य᳘जन्ते ऽहोरात्रे᳘ देव᳘ते भवन्त्यहोरात्र᳘योः सा᳘युज्यᳫँ᳭ सलोक᳘तां जयन्ति॥
## ०९
(न्त्य᳘) अ᳘थ य᳘च्चतुर्व्विᳫँ᳭शम᳘हरुपय᳘न्ति॥ 
संवत्सर᳘मेव᳘ देव᳘तां य᳘जन्ते संवत्सरो᳘ देव᳘ता भवन्ति सम्वत्सर᳘स्य सा᳘युज्यᳫँ᳭ सलोक᳘तां जयन्ति॥
## १०
(न्त्य᳘) अ᳘थ य᳘दभिप्लव᳘ᳫँ᳘ षडह᳘मुपय᳘न्ति॥  
(न्त्य) अर्द्धमासां᳘श्च मा᳘सांश्च देव᳘ता य᳘जन्ते ऽर्द्धमासा᳘श्च मा᳘साश्च देव᳘ता भवन्त्यर्द्धमासा᳘नाञ्च मा᳘सानाञ्च सा᳘युज्यᳫँ᳭ सलोक᳘तां जयन्ति॥
## ११
(न्त्य᳘) अ᳘थ यत्पृ᳘ष्ठ्यᳫँ᳭ षडह᳘मुपय᳘न्ति॥  
(न्त्यृ) ऋतूनेव᳘[[!!]] देव᳘ता य᳘जन्त ऽऋत᳘वो देव᳘ता भवन्त्यृतूनाᳫँ᳭ सा᳘युज्यᳫँ᳭ सलोक᳘तां जयन्ति॥
## १२
(न्त्य᳘) अ᳘थ य᳘दभिजि᳘तमुपय᳘न्ति॥  
(न्त्य) अग्नि᳘मेव᳘ देवतां᳘[[!!]] य᳘जन्ते ऽग्नि᳘र्देव᳘ता भवन्त्यग्नेः सा᳘युज्यᳫँ᳭ सलोक᳘तां जयन्ति॥
## १३
(न्त्य᳘) अ᳘थ यत्स्व᳘रसाम्न ऽउपय᳘न्ति॥  
(न्त्य) अप᳘ ऽएव᳘ देव᳘ता य᳘जन्त ऽआपो देव᳘ता भवन्त्यपाᳫँ᳭ सा᳘युज्यᳫँ᳭ सलोक᳘तां जयन्ति॥
## १४
(न्त्य᳘) अ᳘थ य᳘द्विषुव᳘न्तमुपय᳘न्ति॥  
(न्त्या) आदित्य᳘मेव᳘ देव᳘तां य᳘जन्त ऽआदित्यो᳘ देव᳘ता भवन्त्यादित्य᳘स्य सा᳘युज्यᳫँ᳭ सलोक᳘तां जयन्त्युक्ताः स्व᳘रसामानः᳘॥  
## १५
(नो᳘ ऽथ) अ᳘थ य᳘द्विश्वजि᳘तमुपयन्ति᳘[[!!]]॥  
(न्ती᳘) इ᳘न्द्रमेव᳘ देव᳘तां य᳘जन्त ऽइ᳘न्द्रो देव᳘ता भवन्ती᳘न्द्रस्य सा᳘युज्यᳫँ᳭ सलोक᳘तां जयन्त्युक्तौ᳘ पृष्ठ्याभिप्लवौ[[!!]]॥ 
## १६
(वाव᳘) अ᳘थ य᳘द्गो ऽआयु᳘षी ऽउपय᳘न्ति॥  
मित्राव᳘रुणावेव᳘ देव᳘ते य᳘जन्ते मित्राव᳘रुणौ देव᳘ते भवन्ति मित्राव᳘रुणयोः सा᳘युज्यᳫँ᳭ सलोक᳘तां जयन्ति॥  
## १७
(न्त्य᳘) अ᳘थ य᳘द्दशरात्र᳘मुपय᳘न्ति॥  
व्वि᳘श्वानेव᳘ देवा᳘न्देव᳘ता य᳘जन्ते व्वि᳘श्वे देवा᳘ देव᳘ता भवन्ति व्वि᳘श्वेषान्देवा᳘नाᳫँ᳭ सा᳘युज्यᳫँ᳭ सलोक᳘तां जयन्ति॥
## १८
(न्त्य᳘) अ᳘थ यद्दा᳘शरात्रिकम्पृ᳘ष्ठ्यᳫँ᳭[[!!]] षडह᳘मुपय᳘न्ति॥  
दि᳘श ऽएव᳘ देव᳘ता य᳘जन्ते दि᳘शो देव᳘ता भवन्ति दिशाᳫँ᳭ सा᳘युज्यᳫँ᳭ सलोक᳘तां जयन्ति॥
## १९
(न्त्य᳘) अ᳘थ य᳘च्छन्दोमा᳘नुपय᳘न्ति॥  
(न्ती) इमा᳘नेव᳘ लोका᳘न्देव᳘ता य᳘जन्त ऽइमे᳘ लोका᳘ देव᳘ता भवन्त्येषां᳘ लोका᳘नाᳫँ᳭ सा᳘युज्यᳫँ᳭ सलोक᳘तां जयन्ति॥  
## २०
(न्त्य᳘) अ᳘थ य᳘द्दशमम᳘हरुपय᳘न्ति॥  
संवत्सर᳘मेव᳘ देव᳘तां य᳘जन्ते संवत्सरो᳘ देव᳘ता भवन्ति संवत्सर᳘स्य सा᳘युज्यᳫँ᳭ सलोक᳘तां जयन्ति॥
## २१
(न्त्य᳘) अ᳘थ य᳘न्महाव्व्रत᳘मुपय᳘न्ति॥  
प्रजा᳘पतिमेव᳘ देव᳘तां य᳘जन्ते प्रजा᳘पतिर्देव᳘ता भवन्ति प्रजा᳘पतेः सा᳘युज्यᳫँ᳭ सलोक᳘तां जयन्ति॥
## २२
(न्त्य᳘) अ᳘थ य᳘दुदयनी᳘यमतिरात्र᳘मुपय᳘न्ति॥  
संवत्सर᳘मेव त᳘दाप्त्वा᳘ स्वर्ग्गे᳘ लोके प्र᳘तितिष्ठन्ति तान्य᳘दि पृच्छे᳘युः का᳘मद्य᳘ देव᳘तां य᳘जध्वे का᳘ देव᳘ता स्थ क᳘स्यान्देव᳘तायां वसथेत्य᳘त ऽए᳘वैकतमा᳘म्ब्रूयुर्य᳘स्यै तु᳘ ने᳘दिष्ठᳫँ᳭ स्युरेते᳘[[!!]] ह वै᳘ सतिस᳘द ऽएते हि᳘ सती᳘षु देव᳘तासु सी᳘दन्तो य᳘न्ति सत्रस᳘दो हैवे᳘तरे स यो᳘ हैवं᳘ विदु᳘षां दीक्षिता᳘नां पा᳘पकᳫँ᳭ सत्रे कीर्त᳘येदेता᳘भ्यस्त्वा देव᳘ताभ्य ऽआ᳘वृश्चाम ऽइ᳘त्येनम्ब्रूयुः स पा᳘पीयान्भवति श्रे᳘याᳫँ᳭स ऽआत्म᳘ना॥  
## २३
स᳘ ऽएष᳘ संवत्सरस्त्रि᳘महाव्व्रतः॥  
(श्च) चतुर्व्विᳫँ᳭शे᳘ महाव्व्रतं᳘ व्विषुव᳘ति महाव्व्रत᳘म्महाव्व्रत᳘  ऽएव᳘ महाव्व्रतन्त᳘ᳫँ᳘ ह स्मैतं पू᳘र्व्व ऽउ᳘पयन्ति त्रि᳘महाव्व्रतन्ते ते᳘ तेजस्वि᳘न ऽआसुः सत्यवादि᳘नः स᳘ᳫँ᳘शितव्व्रता ऽअ᳘थ य᳘ ऽउ हैनम᳘प्येत᳘र्हि त᳘थोपेयुर्य्य᳘था ऽऽमपात्र᳘मुदक ऽआ᳘सिक्ते व्विम्म्रित्ये᳘देव᳘ᳫँ᳘ हैव ते व्वि᳘म्म्रित्येयुरुपर्य्यु᳘पयन्ति त᳘देषाᳫँ᳭ सत्ये᳘न श्र᳘मेण त᳘पसा श्रद्ध᳘या यज्ञेना᳘हुतिभिर᳘वरुद्धम्भवति॥
