+++
title = "२"

+++
## ०१
श्रद्धा᳘या वै᳘ देवाः᳘॥  
(०) दीक्षान्नि᳘रमिमता᳘दित्यै प्रायणी᳘यᳫँ᳭ सो᳘मात्क्रयम्वि᳘ष्णोरातिथ्य᳘मादित्या᳘त्प्रव᳘र्ग्ग्यᳫँ᳭ स्वधा᳘या ऽउपस᳘दो ऽग्नीषो᳘माभ्यामुपवसथ᳘मस्मा᳘ल्लोका᳘त्प्रायणी᳘यमतिरा᳘त्रम्॥  
## ०२
(ᳫँ᳭) संवत्सरा᳘च्चतुर्विᳫँ᳭शम᳘हः॥  
(र्ब्र᳘) ब्र᳘ह्मणो ऽभिप्लवं᳘ क्षत्त्रात्पृ᳘ष्ठ्यमग्ने᳘रभिजि᳘तमद्भ्यः स्व᳘रसाम्न ऽआदित्या᳘द्विषुव᳘न्तमुक्ताः स्व᳘रसामान ऽइ᳘न्द्राद्विश्वजि᳘तमुक्तौ᳘ पृष्ठ्याभिप्लवौ᳘ मित्राव᳘रुणाभ्यां गो ऽआयु᳘षी व्वि᳘श्वेभ्यो देवे᳘भ्यो दशरात्रं᳘ दिग्ग्भ्यो दा᳘शरात्रिकम्पृ᳘ष्ठ्यᳫँ᳭ षडह᳘मेभ्यो᳘ लोके᳘भ्यश्छन्दोमा᳘न्॥  
## ०३
(न्त्सं) संवत्सरा᳘द्दशमम᳘हः॥  
प्रजा᳘पतेर्म्महाव्व्रत᳘ᳫँ᳘[[!!]] स्वर्ग्गा᳘ल्लोका᳘दुदयनी᳘यमतिरात्रन्त᳘देत᳘त्संवत्सर᳘स्य ज᳘न्म स यो᳘ हैव᳘मेत᳘त्सम्वत्सर᳘स्य ज᳘न्म व्वेदा᳘ हास्माच्छ्रे᳘याञ्जायते सा᳘त्मा भवति संवत्सरो᳘ भवति संवत्सरो᳘ भूत्वा᳘ देवान᳘प्येति॥ 
