+++
title = "५"

+++
## ०१
स᳘र्व्वे हैते᳘ यज्ञा᳘ यो ऽय᳘मग्नि᳘श्चितः[[!!]]॥  
स य᳘त्पशु᳘माल᳘भते त᳘दग्न्याधे᳘यम᳘थ य᳘दुखा᳘ᳫँ᳘ संभ᳘रति ता᳘न्यग्न्याधेयहवीᳫँ᳭ष्य᳘थ यद्दी᳘क्षते त᳘दग्निहोत्रम᳘थ य᳘द्दीक्षितः᳘ समि᳘धावाद᳘धाति ते᳘ ऽअग्निहोत्राहुती[[!!]]॥  
## ०२
ते वै᳘ सायं᳘प्रातरा᳘दधाति॥  
सायं᳘प्रातर्ह्यग्निहोत्राहुती[[!!]] जु᳘ह्वति समाने᳘न म᳘न्त्रेण समाने᳘न हि म᳘न्त्रेणाग्निहोत्राहुती जु᳘ह्वत्य᳘थ य᳘द्वनीवा᳘हनं च भ᳘स्मनश्चाभ्यवह᳘रणं तौ᳘ दर्शपूर्णमासाव᳘थ यद्गा᳘र्हपत्यं चिनो᳘ति ता᳘नि चातुर्मास्यान्य᳘थ य᳘दूर्ध्वं गा᳘र्हपत्यादा᳘ सर्व्वौषधात्ता ऽइ᳘ष्टयो᳘ ऽथ य᳘दूर्ध्व᳘ᳫँ᳘ सर्व्वौषधा᳘त्प्राची᳘नं चि᳘तिभ्यस्ते᳘ पशुबन्धा य᳘ ऽए᳘वैते᳘षु यज्ञे᳘षु व्विष्णुक्रमास्ते᳘ व्विष्णुक्रमा यज्ज᳘प्यं त᳘द्वात्सप्र᳘म्॥ (अर्धप्रपाठकः॥४७॥)  
## ०३
(ᳫँ᳭) सौ᳘म्यो ऽध्वरः᳘ प्रथमा चि᳘तिः॥  
(र्य᳘) य᳘त्प्राची᳘नᳫँ᳭ सवे᳘भ्यो राजसू᳘यो द्विती᳘या व्वाजपे᳘यस्तृती᳘या ऽश्वमेध᳘श्चतु᳘र्थ्यग्निसवः᳘[[!!]] पञ्चमी यै᳘श्चितᳫँ᳭ सा᳘मभिः परिगा᳘यति त᳘न्महाव्व्रतम᳘थ यत्त᳘त्रोद्गातुः᳘ पुर᳘स्ताज्ज᳘प्यं त᳘च्छतरुद्रि᳘यं व्व᳘सोर्धा᳘रा मह᳘दुक्थम᳘थ य᳘दूर्ध्वᳫँ᳭ सा᳘मभ्यः प्राची᳘नं व्व᳘सोर्धा᳘रायै य᳘देव त᳘त्र हो᳘तुः पुर᳘स्ताज्ज᳘प्यं तत्तद᳘थ य᳘दूर्ध्वं व्व᳘सोर्धा᳘रायै ते᳘ गृहमेधा᳘ ऽएता᳘वन्तो वै स᳘र्व्वे यज्ञास्ता᳘नग्नि᳘ना ऽऽप्नोति॥  
## ०४
(त्य) अथा᳘तो यज्ञवीर्या᳘णामेव᳘॥  
सायं᳘प्रातर्ह वा᳘ ऽअमु᳘ष्मिँल्लो᳘के ऽग्निहोत्रहु᳘दश्नाति ता᳘वती ह त᳘स्मिन्यज्ञ ऽऊ᳘र्गर्धमा᳘से ऽर्धमासे दर्शपूर्णमासयाजी᳘ चतु᳘र्षु चतुर्षु मा᳘सेषु चातुर्मास्ययाजी᳘ षट्सु᳘ षट्सु पशुबन्धयाजी᳘ संव्वत्सरे᳘ संव्वत्सरे सोमयाजी᳘ शते᳘ शते संव्वत्सरे᳘ष्वग्निचित्का᳘ममश्ना᳘ति का᳘मं न त᳘द्धैतद्या᳘वच्छत᳘ᳫँ᳘ संव्वत्सरास्ता᳘वदमृ᳘तमनन्त᳘मपर्यन्तᳫँ᳭ स यो᳘ हैत᳘देवं व्वे᳘दैव᳘ᳫँ᳘ है᳘वास्यैत᳘दमृ᳘तमनन्त᳘मपर्यन्तं᳘ भवति त᳘स्य यद᳘पीषी᳘कयेवोपहन्यात्त᳘दे᳘वास्यामृ᳘तमनन्त᳘मपर्यन्तं᳘ भवति॥  
