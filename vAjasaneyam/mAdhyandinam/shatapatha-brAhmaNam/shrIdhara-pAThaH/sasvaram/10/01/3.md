+++
title = "३"

+++
## ०१
प्रजा᳘पतिः प्रजा᳘ ऽअसृजत॥  
स᳘ ऽऊर्ध्वे᳘भ्य ऽएव᳘ प्राणे᳘भ्यो देवान᳘सृजत ये᳘ ऽवाञ्चः प्राणास्ते᳘भ्यो म᳘र्त्याः प्रजा ऽअ᳘थोर्ध्व᳘मेव᳘ मृत्युं᳘ प्रजा᳘भ्योऽऽत्ता᳘रमसृजत॥  
## ०२
त᳘स्य ह प्रजा᳘पतेः॥  
(र) अर्ध᳘मेव म᳘र्त्यमा᳘सीदर्ध᳘ममृ᳘तं तद्य᳘दस्य म᳘र्त्यमा᳘सीत्ते᳘नमृत्यो᳘रबिभेत्स बि᳘भ्यदिमां प्रा᳘विशद्द्वयं᳘ भूत्वा मृच्चा᳘पश्च॥  
## ०३
स᳘ मृत्यु᳘र्देवा᳘नब्रवी᳘त्॥  
(त्क्व) क्व᳘ नु᳘ सो ऽभूद्यो नो᳘ ऽसृष्टे᳘ति त्वद्बि᳘भ्यदिमां प्रा᳘विक्षदि᳘ति᳘ सो ऽब्रवीत्तं वा ऽअ᳘न्विच्छाम तᳫँ᳭ स᳘म्भराम न वा᳘ ऽअहं त᳘ᳫँ᳘ हिᳫँ᳭सिष्यामी᳘ति तं᳘ देवा᳘ ऽअस्या ऽअ᳘धि स᳘मभरन्य᳘दस्याप्स्वा᳘सीत्ता᳘ ऽअपः स᳘मभरन्न᳘थ य᳘दस्यां तां मृ᳘दं त᳘दुभ᳘यᳫँ᳭ सम्भृ᳘त्य मृ᳘दं चापश्चे᳘ष्टकामकुर्व्वंस्त᳘स्मादेत᳘दुभ᳘यमि᳘ष्टका भवति मृच्चा᳘पश्च॥  
## ०४
त᳘देता वा᳘ ऽअस्य ताः [[???]]॥  
प᳘ञ्च म᳘र्त्यास्तन्व᳘ ऽआसँल्लो᳘म त्व᳘ङ्माᳫँ᳭सम᳘स्थि मज्जा᳘ ऽथैता᳘ ऽअमृ᳘ता म᳘नो व्वा᳘क्प्राणश्च᳘क्षुः श्रो᳘त्रम्॥  
## ०५
(ᳫँ᳭) स यः स᳘ प्रजा᳘पतिः॥  
(र) अय᳘मेव स᳘ यो ऽय᳘मग्नि᳘श्चीयते᳘ ऽथ या᳘ ऽअस्य ताः प᳘ञ्च म᳘र्त्यास्तन्व᳘ ऽआ᳘सन्नेतास्ताः᳘ पुरीषचितयो᳘ ऽथ या᳘ ऽअमृ᳘ता ऽएतास्ता᳘ ऽइष्टकाचित᳘यः॥  
## ०६
(स्ते᳘) ते᳘ देवा᳘ ऽअब्रुवन्॥  
(न्न) अमृ᳘तमिमं᳘ करवामे᳘ति त᳘स्यैता᳘भ्याममृ᳘ताभ्यां तनू᳘भ्यामेतां म᳘र्त्यां तनूं᳘ परिगृ᳘ह्यामृ᳘तामकुर्व्वन्निष्टकाचिति᳘भ्यां पुरीषचितिं त᳘था द्विती᳘यां त᳘था तृती᳘यां त᳘था चतुर्थीम् [[???]]॥  
## ०७
(म᳘) अ᳘थ पञ्चमीं चि᳘तिमुपधा᳘य॥  
पु᳘रीषं नि᳘वपति त᳘त्र व्विकर्णीं᳘ च स्वयमातृण्णां चो᳘पदधाति हिरण्यशकलैः प्रो᳘क्षत्यग्नि᳘मभ्या᳘दधाति सा᳘ सप्तमी चि᳘तिस्त᳘दमृ᳘तमेव᳘मस्यैता᳘भ्याममृ᳘ताभ्यां तनू᳘भ्यामेतां म᳘र्त्यां तनूं᳘ परिगृ᳘ह्यामृतामकुर्व्वन्निष्टकाचिति᳘भ्यां [[???]] पुरीषचितिं त᳘तो वै᳘ प्रजा᳘पतिरमृ᳘तो ऽभवत्त᳘थै᳘वैतद्य᳘जमान ऽएत᳘ममृ᳘तमात्मा᳘नं कृत्वा᳘ सो ऽमृ᳘तो भवति॥  
## ०८
ते वै᳘ देवास्तं᳘ [[???]] नाविदुः॥  
(र्य᳘) य᳘द्येनᳫँ᳭ स᳘र्व्वं वा᳘ ऽकुर्व्वन्न᳘ वा स᳘र्व्वं यद्य᳘ति वा᳘ ऽरेचयन्न᳘ वा ऽभ्या᳘पयंस्त᳘ ऽएतामृ᳘चमपश्यन्धामच्छ᳘दग्निरि᳘न्द्रो ब्रह्मा᳘ देवो बृ᳘हस्प᳘तिः॥ स᳘चेतसो व्वि᳘श्वे देवा᳘ यज्ञं प्रा᳘वन्तु नः शुभ ऽइ᳘ति॥  
## ०९
त᳘स्या ऽअ᳘स्त्ये᳘वाग्नेयम् [[???]]॥  
(म᳘) अ᳘स्त्यैन्द्रम᳘स्ति व्वैश्वदेवं तद्य᳘दस्या ऽआग्नेयं य᳘दे᳘वैत᳘स्याग्ने᳘राग्नेयं त᳘दस्य ते᳘न स᳘मस्कुर्व्वन्य᳘दैन्द्रं त᳘दैन्द्रे᳘ण य᳘द्वैश्वदेवं त᳘द्वैश्वदेवे᳘न तम᳘त्रैव स᳘र्व्वं कृत्स्नᳫँ᳭ स᳘मस्कुर्व्वन्॥  
## १०
(र्व्वंस्त) तद्य᳘देत᳘योपति᳘ष्ठते॥  
य᳘दे᳘वास्या᳘त्र व्विद्वान्वा᳘ ऽविद्वान्वा᳘ ऽति वा रेच᳘यति न᳘ वा ऽभ्याप᳘यति त᳘दे᳘वास्यैत᳘या स᳘र्व्वमाप्नोति य᳘दस्य किंचा᳘नाप्तमनुष्टु᳘ब्धामच्छ᳘द्भवति व्वाग्वा᳘ ऽअनुष्टु᳘ब्वा᳘ग्धामच्छ᳘द्वा᳘चै᳘वास्य त᳘दाप्नोति य᳘दस्य किञ्चा᳘नाप्तं पु᳘रीषवतीं चि᳘तिं कृत्वो᳘पतिष्ठेते᳘त्यु है᳘क ऽआहुस्त᳘त्र हि सा स᳘र्व्वा कृत्स्ना भ᳘वती᳘ति॥  
## ११
त᳘दु वा᳘ ऽआहुः॥  
(र्य᳘) य᳘विष्ठवत्यैवो᳘पतिष्ठेतैत᳘द्धास्य प्रियं धा᳘म यद्य᳘विष्ठ ऽइ᳘ति तद्य᳘दस्य प्रियं धा᳘म ते᳘नास्य त᳘दाप्नोति य᳘दस्य किंचा᳘नाप्तमाग्ने᳘य्या ऽग्निकर्म हि᳘ गायत्र्या᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्य त᳘दाप्नोति य᳘दस्य किंचा᳘नाप्तम᳘निरुक्तया स᳘र्व्वं वा ऽअ᳘निरुक्तᳫँ᳭ स᳘र्व्वेणै᳘वास्य त᳘दाप्नोति य᳘दस्य किंचा᳘नाप्तं त्वं᳘ यविष्ठ दाशु᳘ष ऽइ᳘ति त᳘स्योक्तो ब᳘न्धुः पु᳘रीषवतीं चि᳘तिं कृत्वो᳘पतिष्ठेत त᳘त्र हि सा स᳘र्व्वा कृत्स्ना भ᳘वति॥  
