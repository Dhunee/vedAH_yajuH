+++
title = "१"

+++
## ०१
अग्नि᳘रेष᳘ पुर᳘स्ताच्चीयते॥  
संव्वत्सर᳘ ऽउप᳘रिष्टान्मह᳘दुक्थ᳘ᳫँ᳘ शस्यते प्रजा᳘पतेर्व्वि᳘स्रस्तस्या᳘ग्रᳫँ᳭ र᳘सो ऽगच्छत्॥  
## ०२
(त्स) स यः स᳘ प्रजा᳘पतिर्व्व्य᳘स्रᳫँ᳭सत॥  
संव्वत्सरः सो᳘ ऽथ या᳘न्यस्य ता᳘नि प᳘र्व्वाणि व्य᳘स्रᳫँ᳭सन्ताहोरात्रा᳘णि ता᳘नि॥  
## ०३
स यः स᳘ संव्वत्सरः᳘ प्रजा᳘पतिर्व्व्य᳘स्रᳫँ᳭सत॥
(ता) अय᳘मेव स᳘ यो ऽय᳘मग्नि᳘श्चीयते᳘ ऽथ या᳘न्यस्य ता᳘न्यहोरात्रा᳘णि प᳘र्व्वाणि व्य᳘स्रᳫँ᳭सन्ते᳘ष्टका ऽएव तास्तद्य᳘देता᳘ ऽउपद᳘धाति या᳘न्ये᳘वास्य ता᳘न्यहोरात्रा᳘णि प᳘र्व्वाणि व्य᳘स्रᳫँ᳭सन्त ता᳘न्यस्मिन्नेतत्प्र᳘तिदधाति त᳘देतद᳘त्रैव य᳘जुश्चितम᳘त्राप्तम् [[???]]॥  
## ०४
(म᳘) अ᳘थ᳘ यो ऽस्य सो᳘ ऽग्रᳫँ᳭ रसो᳘ ऽगच्छत्॥  
(न्म) महत्त᳘दुक्थं त᳘मस्य तᳫँ᳭ र᳘समृक्सामा᳘भ्याम᳘नुयन्ति तद्यत्त᳘त्र य᳘जुः पुर᳘स्तादे᳘त्यभिने᳘तैव त᳘देति य᳘था ऽदो᳘ मे ऽमुत्रै᳘कं तदा᳘हरिष्यामी᳘त्येवं तद्य᳘जुः पुर᳘स्तादेति त᳘ᳫँ᳘ संव्वत्सर᳘ ऽआप्नुवन्ति॥  
## ०५
त᳘मध्वर्युर्ग्र᳘हेण गृह्णाति॥  
य᳘द्गृह्णा᳘ति त᳘स्माद्ग्र᳘हस्त᳘स्मिन्नुद्गाता᳘ महाव्व्रते᳘न र᳘सं दधाति स᳘र्व्वाणि हैता᳘नि सा᳘मानि य᳘न्महाव्व्रतं त᳘दस्मिन्त्स᳘र्वैः सा᳘मभी र᳘सं दधाति त᳘स्मिन्होता [[???]] मह᳘तोक्थे᳘न र᳘सं दधाति स᳘र्व्वा हैता ऽऋ᳘चो य᳘न्मह᳘दुक्थं त᳘दस्मिन्त्स᳘र्वाभिर्ऋग्भी र᳘सं दधाति॥  
## ०६
ते᳘ यदा᳘ स्तुव᳘ते य᳘दा ऽनुश᳘ᳫँ᳘सति॥  
(त्य᳘) अ᳘थास्मिन्नेतं व्व᳘षट्कृते जुहोति त᳘देनमेष रसो᳘ ऽप्येति न वै᳘ महाव्व्रत᳘मिद᳘ᳫँ᳘ स्तुत᳘ᳫँ᳘ शेत ऽइ᳘ति पश्यन्ति᳘ नो मह᳘दिद᳘मुक्थमि᳘त्यग्नि᳘मेव᳘ पश्यन्त्यात्मा᳘ ह्यग्निस्त᳘देनमेते᳘ ऽउभे [[???]] र᳘सो भूत्वा᳘ ऽपीत ऽऋ᳘क्च सा᳘म च त᳘दुभे᳘ ऽऋक्सामे य᳘जुर᳘पीतः॥  
## ०७
स᳘ ऽएष᳘ मिथु᳘नो ऽग्निः᳘॥  
प्रथमा᳘ च चि᳘तिर्द्विती᳘या च तृती᳘या च चतुर्थी चा᳘थ पञ्चम्यै चि᳘तेर्य᳘श्चि᳘ते ऽग्नि᳘र्निधीय᳘ते त᳘न्मिथुनं᳘ मिथुन᳘ ऽउ ऽए᳘वाय᳘मा᳘त्मा॥  
## ०८
(त्मा ऽङ्गु᳘) अङ्गु᳘ष्ठा ऽइ᳘ति पु᳘माᳫँ᳭सः॥  
(सो ऽङ्गु᳘) अङ्गु᳘लय ऽइ᳘ति स्त्रि᳘यः क᳘र्णावि᳘ति पु᳘माᳫँ᳭सौ भ्रु᳘वावि᳘ति स्त्रि᳘या ऽओ᳘ष्ठावि᳘ति पु᳘माᳫँ᳭सौ ना᳘सिके ऽइ᳘ति स्त्रि᳘यौ द᳘न्ता ऽइ᳘ति पु᳘माᳫँ᳭सो जिह्वे᳘ति स्त्री स᳘र्व्व ऽएव᳘ मिथुनः᳘ [[???]] सो ऽने᳘न मिथुने᳘नात्म᳘नैतं᳘ मिथुन᳘मग्निम᳘प्येति॥  
## ०९
(त्ये) एषा ऽत्रा᳘पीतिः॥  
(र) अथ᳘ हैवं᳘ मिथुन᳘ इत्थ᳘ᳫँ᳘ ह᳘ त्वेवा᳘पि मिथुनो व्वा᳘गे᳘वेयं᳘ [[???]] यो ऽय᳘मग्नि᳘श्चितो᳘ व्वाचा हि᳘ चीयते᳘ ऽथ य᳘श्चि᳘ते ऽग्नि᳘र्निधीय᳘ते स᳘ प्राणः᳘ प्राणो वै᳘ व्वाचो व्वृ᳘षा प्राणो᳘ मिथुनं व्वा᳘ग्वे᳘वाय᳘मात्मा᳘ ऽथ य᳘ ऽआत्म᳘न्प्राणस्त᳘न्मिथुन᳘ᳫँ᳘ [[???]] सो ऽने᳘न मिथुने᳘नात्म᳘नैतं᳘ मिथुन᳘मग्निम᳘प्येति॥  
## १०
(त्ये᳘) ए᳘षो ऽअत्रा᳘पीतिः॥  
(र्न᳘) न᳘ ह वा᳘ ऽअस्यापुत्र᳘तायै का᳘चन᳘ शङ्का᳘ भवति य᳘ ऽएव᳘मेतौ᳘ मिथुना᳘वात्मा᳘नं चाग्निं᳘ च व्वेदा᳘न्नᳫँ᳭ ह᳘ त्वे᳘वाय᳘मात्मा द᳘क्षिणा᳘ ऽन्नं व्वनुते यो᳘ न ऽआत्मे᳘ति ह्यप्यृ᳘षिणा᳘ ऽभ्युक्तम्॥  
## ११
(न्त᳘) त᳘दिदम᳘न्नं जग्धं᳘ द्वेधा᳘ भवति॥  
य᳘दस्यामृ᳘तमूर्ध्वं तन्ना᳘भेरूर्ध्वैः᳘ प्राणैरु᳘च्चरति त᳘द्वायुम᳘प्येत्य᳘थ यन्म᳘र्त्यं प᳘राक्तन्ना᳘भिम᳘त्येति त᳘द्द्वयं᳘ भू᳘त्वेमाम᳘प्येति मू᳘त्रं च पु᳘रीषं च तद्य᳘दिमा᳘मप्ये᳘ति᳘ यो ऽय᳘मग्नि᳘श्चितस्तं तद᳘प्येत्य᳘थ य᳘द्वायु᳘मप्ये᳘ति य᳘श्चि᳘ते ऽग्नि᳘र्निधीय᳘ते तं तद᳘प्ये᳘त्ये᳘षो ऽएवात्रा᳘पीतिः॥  
