+++
title = "२"

+++
## ०१
यान्वै ता᳘न्त्सप्त पु᳘रुषान्॥  
(ने᳘) ए᳘कं पु᳘रुषम᳘कुर्व्वन्त्स᳘ प्रजा᳘पतिरभवत्स᳘ प्रजा᳘ ऽअसृजत स᳘ प्रजाः᳘ सृ᳘ष्ट्वोर्ध्व ऽउ᳘दक्रामत्स᳘ ऽएतं᳘ लोक᳘मगच्छद्य᳘त्रैष᳘ ऽएतत्त᳘पति᳘ नो ह त᳘र्ह्यन्य᳘ ऽएत᳘स्माद᳘त्र यज्ञि᳘य ऽआस तं᳘ देवा᳘ यज्ञे᳘नैव य᳘ष्टुमध्रियन्त॥  
## ०२
त᳘स्मादेतदृ᳘षिणा ऽभ्य᳘नूक्तम्॥  
यज्ञे᳘न यज्ञ᳘मयजन्त देवा ऽइ᳘ति यज्ञे᳘न हि तं᳘ यज्ञम᳘यजन्त देवास्ता᳘नि ध᳘र्माणि प्रथमा᳘न्यासन्नि᳘ति ते हि ध᳘र्माः प्रथमे᳘ ऽक्रियन्त ते᳘ ह ना᳘कं महिमा᳘नः सचन्ते᳘ति स्वर्गो वै᳘ लोको ना᳘को देवा᳘ महिमा᳘नस्ते᳘ देवाः᳘ स्वर्गं᳘ लोक᳘ᳫँ᳘ सचन्त ये᳘ तं᳘ यज्ञम᳘यजन्नि᳘त्येतत् [[???]]॥  
## ०३
(द्य᳘) य᳘त्र पू᳘र्व्वे साध्याः स᳘न्ति देवा ऽइ᳘ति॥  
प्राणा वै᳘ साध्या᳘ देवास्त᳘ ऽएतम᳘ग्र ऽएव᳘मसाधयन्नेत᳘देव बु᳘भूषन्तस्त᳘ ऽउ ऽएवा᳘प्येत᳘र्हि साधयन्ति प᳘श्चेद᳘मन्य᳘दभवद्य᳘जत्रम᳘मर्त्यस्य भु᳘वनस्य भूने᳘ति पश्चा᳘ है᳘वेद᳘मन्य᳘द्यज्ञि᳘यमास यत्कि᳘ञ्चामृ᳘तम्॥  
## ०४
(ᳫँ᳭) सुपर्णो᳘ ऽअङ्गं᳘ सवितु᳘र्गरु᳘त्मान्॥  
(न्पू᳘) पू᳘र्व्वो जातः स᳘ ऽउ ऽअस्या᳘नु धर्मे᳘ति प्रजा᳘पतिर्व्वै सुपर्णो᳘ गरु᳘त्मानेष᳘ सवि᳘तैत᳘स्य प्रजा᳘पतिर᳘नु ध᳘र्ममि᳘त्येतत् [[???]]॥  
## ०५
(त्स) स वै᳘ सप्तपुरुषो᳘ भवति॥  
सप्तपुरुषो᳘ ह्ययं [[???]] पु᳘रुषो य᳘च्चत्वा᳘र ऽआत्मा त्र᳘यः पक्षपुच्छा᳘नि चत्वा᳘रो हि त᳘स्य पु᳘रुषस्यात्मा त्र᳘यः पक्षपुच्छा᳘नि॥  
## ०६
तं वा ऽउ᳘द्बाहुना पु᳘रुषेण मिमीते॥  
पु᳘रुषो वै᳘ यज्ञस्ते᳘नेदᳫँ᳭ स᳘र्व्वं मितं त᳘स्यैषा᳘ परमा मा᳘त्रा यदु᳘द्बाहुस्त᳘द्या ऽस्य परमा मा᳘त्रा ता᳘मस्य त᳘दाप्नोति त᳘यैनं त᳘न्मिमीते तत्रो᳘प यत्प्र᳘पदेनाभ्यु᳘च्छ्रितो भ᳘वति त᳘त्परिश्रि᳘द्भिराप्नोति त᳘स्मादु बा᳘ह्येनैव ले᳘खां परिश्रि᳘द्भ्यः खनेत्॥  
## ०७
(द᳘) अ᳘थ पक्ष᳘योररत्नी᳘ ऽउपा᳘दधाति॥  
पक्ष᳘योस्त᳘द्वी᳘र्यं [[???]] दधाति बाहू वै᳘ पक्षौ᳘ बाहु᳘भ्यामु वा ऽअ᳘न्नमद्यते᳘ ऽन्नायैव त᳘मवकाशं᳘ करोति तद्य᳘त्पक्ष᳘योररत्नी᳘ ऽउपाद᳘धात्यरत्निमात्राद्ध्य᳘न्नमद्यते [[???]]॥  
## ०८
(ते᳘ ऽथ) अ᳘थ पु᳘च्छे व्वि᳘तस्तिमुपा᳘दधाति॥  
प्रतिष्ठा᳘यां त᳘द्वी᳘र्यं [[???]] दधाति प्रतिष्ठा वै पु᳘च्छᳫँ᳭ ह᳘स्तो व्वि᳘तस्तिर्ह᳘स्तेन वा ऽअ᳘न्नमद्यते᳘ ऽन्नायैव त᳘मवकाशं᳘ करोति तद्यत्पु᳘च्छे व्वि᳘तस्तिमुपाद᳘धात्य᳘न्न ऽए᳘वैनं तत्प्र᳘तिष्ठापयति तद्यत्त᳘त्र क᳘नीय ऽउपाद᳘धात्य᳘न्ने᳘ ह्ये᳘वैनं तत्प्र᳘तिष्ठापयत्य᳘थो ऽएता᳘वद्वा᳘ ऽइदं᳘ मितं᳘ भवत्येता᳘वदिदं तद्य᳘देवं मि᳘मीत ऽएत᳘स्यैवा᳘प्त्यै॥  
