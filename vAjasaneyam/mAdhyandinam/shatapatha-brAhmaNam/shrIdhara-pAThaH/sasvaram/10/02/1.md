+++
title = "१"

+++
## ०१
प्रजा᳘पतिः स्वर्गं᳘ लोक᳘मजिगाᳫँ᳭ सत्॥  
(त्स᳘) स᳘र्व्वे वै᳘ पश᳘वः प्रजा᳘पतिः पु᳘रुषो᳘ ऽश्वो गौर᳘विरजः स᳘ ऽएतै᳘ रूपै᳘र्नाशक्नोत्स᳘ ऽएतं व्व᳘योविधमात्मा᳘नमपश्यदग्निं तं᳘ व्यधत्त[[!!]] सो᳘ ऽनुपसमुह्या᳘नुपाधायो᳘दपिपतिषत्स᳘ नाशक्नोत्स᳘ ऽउपसमु᳘ह्योपधायो᳘दपतत्त᳘स्माद᳘प्येत᳘र्हि व्व᳘याᳫँ᳭सि य᳘दैव᳘ पक्षा᳘ ऽउपसमू᳘हन्ते यदा प᳘त्राणि व्विसृजन्ते ऽथो᳘त्पतितुᳫँ᳭ शक्नुवन्ति॥  
## ०२
तं वा᳘ ऽअङ्गु᳘लिभिर्मिमीते॥  
पु᳘रुषो वै᳘ यज्ञस्ते᳘नेदᳫँ᳭ स᳘र्व्वं मितं त᳘स्यै᳘षा ऽवमा मा᳘त्रा य᳘दङ्गु᳘लयस्त᳘द्या ऽस्यावमा मा᳘त्रा ता᳘मस्य त᳘दाप्नोति त᳘यैनं त᳘न्मिमीते॥  
## ०३
च᳘तुर्व्विᳫँ᳭शत्या ऽङ्गु᳘लिभिर्मिमीते॥  
च᳘तुर्व्विᳫँ᳭शत्यक्षरा वै᳘ गायत्री᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनं त᳘न्मिमीते॥  
## ०४
स᳘ चतुरङ्गुल᳘मे᳘वोभय᳘तो ऽन्तरत᳘ ऽउपसमू᳘हति॥  
चतुरङ्गुल᳘मुभय᳘तो बाह्यतो व्यु᳘दूहति तद्या᳘वदे᳘वोपसमू᳘हति ता᳘वद्व्यु᳘दूहति तन्ना᳘है᳘वातिरेच᳘यति᳘ नो क᳘नीयः करोति त᳘था पु᳘च्छस्य तथो᳘त्तरस्य पक्षस्य[[!!]]॥  
## ०५
(स्या᳘) अ᳘थ निर्णामौ᳘ पक्ष᳘योः करोति॥  
निर्णामौ हि व्व᳘यसः पक्ष᳘योर्भ᳘वतो व्वितृतीये᳘ व्वितृतीये हि व्व᳘यसः पक्ष᳘योर्निर्णामौ भ᳘वतो᳘ ऽन्तरे व्वितृतीये᳘ ऽन्तरे हि व्वितृतीये[[!!]] व्व᳘यसः पक्ष᳘योर्निर्णामौ भ᳘वतः स᳘ चतुरङ्गुल᳘मेव᳘ पुर᳘स्तादुदू᳘हति चतुरङ्गुलं᳘ पश्चा᳘दुपस᳘मूहति तद्या᳘वदे᳘वोदू᳘हति ता᳘वदुपस᳘मूहति तन्ना᳘है᳘वातिरेच᳘यति᳘ नो क᳘नीयः करोति॥  
## ०६
स त᳘स्मिन्निर्णामे[[!!]]॥  
(म) ए᳘कामि᳘ष्टकामु᳘पदधाति त᳘द्येयं व्व᳘यसः प᳘ततो निर्णामादे᳘का ना᳘ड्युपशे᳘ते तां त᳘त्करोत्य᳘थो ऽइदम्[[!!]]॥  
## ०७
(म᳘) अ᳘थ व्वक्रौ᳘ पक्षौ᳘ करोति॥  
व्वक्रौ हि व्व᳘यसः पक्षौ भ᳘वतः स᳘ चतुरङ्गुल᳘मेव᳘ पश्चा᳘दुदू᳘हति चतुरङ्गुलं᳘ पुर᳘स्तादुपस᳘मूहति तद्या᳘वदे᳘वोदू᳘हति ता᳘वदुपस᳘मूहति᳘ तन्ना᳘है᳘वातिरेच᳘यति᳘ नो क᳘नीयः करोति᳘॥  
## ०८
(त्य᳘) अ᳘थ रूप᳘मूत्तमं᳘ करोति॥  
(त्य᳘) अ᳘त्रैष स᳘र्व्वो ऽग्निः सं᳘स्कृतस्त᳘स्मिन्देवा᳘ ऽएत᳘द्रूप᳘मुत्तम᳘मदधुस्त᳘थै᳘वास्मिन्नय᳘मेत᳘द्रूप᳘मुत्तमं᳘ दधाति स᳘ सह᳘स्रमृज्वालिखिता ऽइ᳘ष्टकाः करो᳘ति सह᳘स्रमित्यालिखिताः᳘ सह᳘स्रमित्यालिखिताः[[!!]]॥  
## ०९
(ऽ) अ᳘थ पञ्चमीं चि᳘तिमुपधा᳘य॥  
त्रे᳘धा ऽग्निं व्वि᳘मिमीते स᳘ मध्यमे᳘ व्वितृतीये᳘ सह᳘स्रमृज्वालिखिता ऽइ᳘ष्टका ऽउ᳘पदधाति तद्या᳘नीमा᳘नि व्व᳘यसः प्रत्य᳘ञ्चि शीर्ष्ण ऽआ पु᳘च्छादृजू᳘नि लो᳘मानि ता᳘नि त᳘त्करोति᳘॥  
## १०
(त्य᳘) अ᳘थ सह᳘स्रमित्यालिखिता᳘ दक्षिणत ऽउ᳘पदधाति॥  
तद्या᳘नीमा᳘नि व्व᳘यसो दक्षिणतो᳘ व्वक्रा᳘णि लो᳘मानि ता᳘नि त᳘त्करोति᳘॥  
## ११
(त्य᳘) अ᳘थ सह᳘स्रमित्यालिखिता᳘ ऽउत्तरत ऽउ᳘पदधाति॥  
तद्या᳘नीमा᳘नि व्व᳘यस ऽउत्तरतो᳘ व्वक्रा᳘णि लो᳘मानि ता᳘नि त᳘त्करोति सह᳘स्रेण स᳘र्व्वं वै᳘ सह᳘स्रᳫँ᳭ स᳘र्व्वेणै᳘वास्मिन्नेत᳘द्रू᳘प᳘मुत्तमं᳘ दधाति त्रिभिः᳘ सह᳘स्रैस्त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेत᳘द्रू᳘प᳘मुत्तमं᳘ दधाति॥  
