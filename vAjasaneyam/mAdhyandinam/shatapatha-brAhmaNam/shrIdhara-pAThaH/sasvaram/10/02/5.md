+++
title = "५"

+++
## ०१
(म) अथा᳘तश्च᳘यनस्यै᳘व [[???]]॥  
(वा) अन्त᳘रोपस᳘दौ चिनोत्येतद्वै᳘ देवा᳘ ऽअबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘ ऽएताः पु᳘रो ऽपश्यन्नुपस᳘द ऽइमा᳘नेव᳘ लोका᳘निमे वै᳘ लोकाः पुरस्ताः [[???]] प्रा᳘पद्यन्त ताः᳘ प्रपद्या᳘भये ऽनाष्ट्र᳘ ऽएत᳘मात्मा᳘नᳫँ᳭ स᳘मस्कुर्व्वत त᳘थै᳘वैतद्य᳘जमान ऽएताः पु᳘रः प्रपद्या᳘भये ऽनाष्ट्र᳘ ऽएत᳘मात्मा᳘नᳫँ᳭ स᳘ᳫँ᳭स्कुरुते॥  
## ०२
य᳘द्वे᳘वान्त᳘रोपस᳘दौ चिनो᳘ति॥  
(त्ये) एतद्वै᳘ देवा᳘ ऽअबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘ ऽएतान्व᳘ज्रानपश्यन्नुपस᳘दो व्व᳘ज्रा वा᳘ ऽउपस᳘दस्तान्प्रा᳘पद्यन्त ता᳘न्प्रपद्या᳘भये ऽनाष्ट्र᳘ ऽएत᳘मात्मा᳘नᳫँ᳭ स᳘मस्कुर्व्वतत᳘थै᳘वैतद्य᳘जमान ऽएतान्व᳘ज्रान्प्रपद्या᳘भये ऽनाष्ट्र᳘ ऽएत᳘मात्मा᳘नᳫँ᳭ स᳘ᳫँ᳘स्कुरुते॥  
## ०३
(त ऽ) एत᳘दु ह यज्ञे त᳘पः॥  
(पो) य᳘दुपस᳘दस्त᳘पो वा᳘ ऽउपस᳘दस्तद्यत्त᳘पसि चीय᳘ते त᳘स्मात्तापश्चितस्तद्वै या᳘वदे᳘वोपस᳘द्भिश्च᳘रन्ति ता᳘वत्प्रव᳘र्ग्येण संव्वत्सर᳘मे᳘वोपस᳘द्भिश्च᳘रन्ति संव्वत्सरं᳘ प्रव᳘र्ग्येण॥  
## ०४
(णा) अहोरात्रा᳘णि वा᳘ ऽउपस᳘दः॥  
(ऽ) आदित्यः᳘ प्रव᳘र्ग्यो ऽमुं त᳘दादित्य᳘महोरात्रे᳘षु प्र᳘तिष्ठापयति त᳘स्मादे᳘षो ऽहोरात्रे᳘षु प्र᳘तिष्ठितः॥  
## ०५
(तो᳘ ऽथ) अ᳘थ य᳘दि च᳘तुर्व्विᳫँ᳭शतिः॥  
(श्च᳘) च᳘तुर्व्विᳫँ᳭शतिर्व्वा᳘ ऽअर्धमासा᳘ ऽअर्द्धमासा᳘ ऽउपस᳘द ऽआदित्यः᳘ प्रव᳘र्ग्यो ऽमुं त᳘दादित्य᳘मर्धमासे᳘षु प्र᳘तिष्ठापयति त᳘स्मादे᳘षो ऽर्धमासे᳘षु प्र᳘तिष्ठितः᳘॥  
## ०६
(तो᳘ ऽथ) अ᳘थ य᳘दि द्वा᳘दश॥  
द्वा᳘दश वै मा᳘सा मा᳘सा ऽउपस᳘द ऽआदित्यः᳘ प्रव᳘र्ग्यो ऽमुं त᳘दादित्यं मा᳘सेषु प्र᳘तिष्ठापयति त᳘स्मादेष मा᳘सेषु प्र᳘तिष्ठितः᳘॥  
## ०७
(तो᳘ ऽथ) अ᳘थ य᳘दि ष᳘ट्॥  
षड्वा᳘ ऽऋत᳘वऽ ऋत᳘व ऽउपस᳘द ऽआदित्यः᳘ प्रव᳘र्ग्यो ऽमुं त᳘दादित्य᳘मृतु᳘षु प्र᳘तिष्ठापयति त᳘स्मादेष᳘ ऽऋतु᳘षु प्र᳘तिष्ठितः᳘॥  
## ०८
(तो᳘ ऽथ) अ᳘थ य᳘दि तिस्रः [[???]]॥  
(स्त्र᳘) त्र᳘यो वा ऽइमे᳘ लोका᳘ ऽइमे᳘ लोका᳘ ऽउपस᳘द ऽआदित्यः᳘ प्रव᳘र्ग्यो ऽमुं त᳘दादित्य᳘मेषु᳘ लोके᳘षु प्र᳘तिष्ठापयति त᳘स्मादेष᳘ ऽएषु᳘ लोके᳘षु प्र᳘तिष्ठितः॥  
## ०९
(तो᳘ ऽथा) अथा᳘तश्चितिपुरीषा᳘णामेव᳘ मीमाᳫँ᳭सा [[???]]॥  
मा᳘सं प्रथमा चि᳘तिर्मा᳘सं पुरीषमेता᳘वान्वा᳘सन्तिक ऽऋतौ [[???]] का᳘मस्तद्या᳘वान्वा᳘सन्तिक ऽऋतौ का᳘मस्तं तत्स᳘र्व्वमात्मा᳘नमभिसं᳘चिनुते॥  
## १०
मा᳘सं द्विती᳘या॥  
मा᳘सं पु᳘रीषमेता᳘वान्ग्रै᳘ष्म ऽऋतौ का᳘मस्तद्या᳘वान्ग्रै᳘ष्म ऽऋतौ का᳘मस्तं तत्स᳘र्व्वमात्मा᳘नमभिसं᳘चिनुते॥  
## ११
मा᳘सं तृती᳘या॥  
मा᳘सं पु᳘रीषमेता᳘वान्वा᳘र्षिक ऽऋतौ का᳘मस्तद्या᳘वान्वा᳘र्षिक ऽऋतौ का᳘मस्तं तत्स᳘र्व्वमात्मा᳘नमभिसं᳘चिनुते॥  
## १२
मा᳘सं चतुर्थी [[???]]॥  
मा᳘सं पु᳘रीषमेता᳘वाञ्छारद᳘ ऽऋतौ का᳘मस्तद्या᳘वाञ्छारद᳘ ऽऋतौ का᳘मस्तं तत्स᳘र्व्वमात्मा᳘नमभिसं᳘चिनुते॥  
## १३
(ते᳘ ऽथ) अ᳘थ पञ्चम्यै चि᳘तेः॥  
(र) असपत्ना᳘ व्विरा᳘जश्च प्रथमाहमु᳘पदधाति स्तो᳘मभागा ऽए᳘कैकामन्वहं ताः᳘ स्कृ᳘त्साद᳘यति सकृत्सू᳘ददोहसा᳘ ऽधिवदति तूष्णीं मा᳘सᳫँ᳭ स्तोमभागापुरीष᳘मभि᳘हरन्त्येता᳘वान्है᳘मन्तिक ऽऋतौ का᳘मस्तद्या᳘वान्है᳘मन्तिक ऽऋतौ का᳘मस्तं तत्स᳘र्व्वमात्मा᳘नमभिस᳘ञ्चिनुते॥  
## १४
मा᳘सᳫँ᳭ षष्ठी [[???]]॥  
मा᳘सं पु᳘रीषमेता᳘वाञ्छैशिर᳘ ऽऋतौ का᳘मस्तद्या᳘वाञ्छैशिर᳘ ऽऋतौ का᳘मस्तं तत्स᳘र्व्वमात्मा᳘नमभिसं᳘चिनुत ऽएता᳘वान्वै᳘ द्वादश᳘सु मा᳘सेषु का᳘मः ष᳘ट्स्वृतु᳘षु तद्या᳘वान्द्वादश᳘सु मा᳘सेषु का᳘मः ष᳘ट्स्वृतु᳘षु तं तत्स᳘र्व्वमात्मा᳘नमभिसं᳘चिनुते॥  
## १५
(ते᳘ ऽथ) अ᳘थ त्रीण्य᳘हान्युपा᳘तियन्ति॥  
यद᳘हः शतरुद्रि᳘यं जुहो᳘ति यद᳘हरुपवसथो यद᳘हः प्र᳘सुतस्तद्यत्तेष्व᳘हःसूपस᳘दा च᳘रन्ति ता᳘नि त᳘स्य मा᳘सस्याहोरात्राण्य᳘थ य᳘त्प्रव᳘र्ग्येण त᳘दु त᳘स्मिन्नृता᳘वादित्यं प्र᳘तिष्ठापयत्येता᳘वान्वै᳘ त्रयोदश᳘सु मा᳘सेषु का᳘मः सप्त᳘स्वृतु᳘षु तद्या᳘वाँस्त्रयोदश᳘सु मा᳘सेषु का᳘मः सप्त᳘स्वृतु᳘षु तं तत्स᳘र्व्वमात्मा᳘नमभिसं᳘चिनुते॥  
## १६
स᳘ संव्वत्सरं प्र᳘सुतः स्यात्॥  
(त्स᳘) स᳘र्व्वं वै᳘ संव्वत्सरः स᳘र्व्वमे᳘कशतविधः स᳘र्व्वेणैव तत्स᳘र्व्वमाप्नोति य᳘दि सं᳘व्वत्सरं न᳘ शक्नुया᳘द्विश्वजि᳘ता स᳘र्व्वपृष्ठेनातिरात्रे᳘ण यजेत त᳘स्मिन्त्सर्व्ववेदसं᳘ दद्यात्स᳘र्व्वं वै᳘ व्विश्वजित्स᳘र्व्वपृष्ठो ऽतिरात्रः स᳘र्व्वᳫँ᳭ सर्व्ववेदसᳫँ᳭ स᳘र्व्वमे᳘कशतविधः स᳘र्व्वेणैव तत्स᳘र्व्वमाप्नोति॥  
