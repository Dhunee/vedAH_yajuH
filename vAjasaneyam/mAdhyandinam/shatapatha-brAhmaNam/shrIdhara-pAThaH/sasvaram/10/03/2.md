+++
title = "२"

+++
## ०१
त᳘दाहुः॥  
किं छ᳘न्दः का᳘ देव᳘ता ऽग्नेः शि᳘र ऽइ᳘ति गायत्री छ᳘न्दो ऽग्नि᳘र्देव᳘ता शि᳘रः॥  
## ०२
किं छ᳘न्दः॥  
का᳘ देव᳘ता ग्रीवा ऽइ᳘त्युष्णिक्छ᳘न्दः सविता᳘ देव᳘ता ग्रीवाः [[???]]॥  
## ०३
किं छ᳘न्दः॥  
का᳘ देवता᳘ ऽनूकमि᳘ति बृहती छ᳘न्दो बृ᳘हस्प᳘तिर्देवता᳘ ऽनूकम्॥  
## ०४
(ङ्किं) किं छ᳘न्दः॥  
का᳘ देव᳘ता पक्षावि᳘ति बृहद्रथन्तरे च्छ᳘न्दो द्या᳘वापृथिवी᳘ देव᳘ते पक्षौ [[???]]॥  
## ०५
किं छ᳘न्दः॥  
का᳘ देव᳘ता म᳘ध्यमि᳘ति त्रिष्टुप्छ᳘न्द ऽइ᳘न्द्रो देव᳘ता म᳘ध्यम्॥  
## ०६
(ङ्किं) किं छ᳘न्दः॥  
का᳘ देव᳘ता श्रो᳘णी ऽइ᳘ति ज᳘गती छ᳘न्द ऽआदित्यो᳘ देव᳘ता श्रो᳘णी॥  
## ०७
किं छ᳘न्दः॥  
का᳘ देव᳘ता य᳘स्मादिदं᳘ प्राणाद्रे᳘तः सिच्य᳘त ऽइत्य᳘तिच्छ᳘न्दाश्छ᳘न्दः प्रजा᳘पतिर्देव᳘ता॥  
## ०८
किं छ᳘न्दः॥  
का᳘ देव᳘ता᳘ यो ऽयम᳘वाङ्प्राण ऽइ᳘ति यज्ञायज्ञि᳘यं छ᳘न्दो व्वैश्वानरो᳘ देव᳘ता॥  
## ०९
किं छ᳘न्दः॥  
का᳘ देव᳘तोरू ऽइ᳘त्यनुष्टुप्छ᳘न्दो व्वि᳘श्वे देवा᳘ देव᳘तोरू [[???]]॥  
## १०
किं छ᳘न्दः॥  
का᳘ देव᳘ता ऽष्ठीव᳘न्तावि᳘ति पङ्क्तिश्छ᳘न्दो मरु᳘तो देव᳘ता ऽष्ठीव᳘न्तौ॥  
## ११
किं छ᳘न्दः॥  
का᳘ देव᳘ता प्रतिष्ठे ऽइ᳘ति द्वि᳘पदा च्छ᳘न्दो व्वि᳘ष्णुर्देव᳘ता प्रतिष्ठे᳘॥  
## १२
किं छ᳘न्दः॥  
का᳘ देव᳘ता प्राणा ऽइ᳘ति व्वि᳘च्छन्दाश्छ᳘न्दो व्वायु᳘र्देव᳘ता प्राणाः [[???]]॥  
## १३
किं छ᳘न्दः॥  
का᳘ देव᳘तोनातिरिक्तानी᳘ति᳘ न्यूनाक्षरा च्छ᳘न्द ऽआ᳘पो देव᳘तोनातिरिक्ता᳘नि᳘ सै᳘षा ऽऽत्मवि᳘द्यै᳘वैतन्म᳘यो है᳘वैता᳘ देव᳘ता ऽएत᳘मात्मा᳘नमभिस᳘म्भवति न हा᳘त्रान्या᳘ लोक्य᳘ताया ऽआशी᳘रस्ति॥  
