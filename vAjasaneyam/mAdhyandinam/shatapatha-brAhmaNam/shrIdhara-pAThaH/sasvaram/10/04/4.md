+++
title = "४"

+++
## ०१
प्रजा᳘पतिं वै᳘ प्रजाः᳘ सृज᳘मानम्॥  
(म्पा) पाप्मा᳘ मृत्युरभिप᳘रिजघान[[!!]] स त᳘पो ऽतप्यत सह᳘स्रᳫँ᳭ संव्वत्सरा᳘न्पाप्मा᳘नं व्विजि᳘हासन्॥  
## ०२
(संस्त᳘) त᳘स्य त᳘पस्तेपान᳘स्य॥  
(स्यै) एभ्यो᳘ लोमगर्ते᳘भ्य ऽऊर्ध्वा᳘नि ज्यो᳘तीᳫँ᳭ष्यायंस्तद्या᳘नि ता᳘नि ज्यो᳘तीᳫँ᳭ष्येता᳘नि ता᳘नि न᳘क्षत्राणि या᳘वन्त्येता᳘नि न᳘क्षत्राणि ता᳘वन्तो लोमगर्ता या᳘वन्तो लोमगर्तास्ता᳘वन्तः सह᳘स्रसंव्वत्सर᳘स्य मुहूर्ताः[[!!]]॥  
## ०३
स᳘ सहस्रतमे᳘ संव्वत्सरे[[!!]]॥  
सर्व्व्वो᳘ ऽत्यपवत स᳘ यः सो ऽत्य᳘पवताय᳘मेव स᳘ व्वायुर्यो ऽयं[[!!]] प᳘वते᳘ ऽथ यं तं᳘ पाप्मा᳘नमत्य᳘पवतेदं तच्छ᳘रीरं क᳘ ऽउ त᳘स्मै मनु᳘ष्यो यः᳘ सह᳘स्रसंव्वत्सरम᳘वरुन्धीत[[!!]] व्विद्य᳘या ह वा᳘ ऽएवंवि᳘त्सह᳘स्रसंव्वत्सरम᳘वरुन्द्धे॥  
## ०४
स᳘र्व्वा ऽए᳘वैता ऽइ᳘ष्टकाः साहस्रीरु᳘पासीत॥  
रात्रिसहस्रे᳘ण रात्रिसहस्रेणै᳘कैकां परिश्रि᳘तᳫँ᳭ स᳘म्पन्नामु᳘पासीताहःसहस्रे᳘णाहःसहस्रेणै᳘कैकामहर्भा᳘जमर्धमाससहस्रे᳘णार्धमाससहस्रेणै᳘कैकामर्धमासभा᳘जं माससहस्रे᳘ण माससहस्रेणै᳘कैकां मासभा᳘जमृतुसहस्रे᳘ण ऽर्तुसहस्रेणै᳘कैकामृतुभा᳘जं मुहूर्तसहस्रे᳘ण मुहूर्तसहस्रेणै᳘कैकां मुहूर्तभा᳘जᳫँ᳭ संवत्सरसहस्रे᳘ण संवत्सरं ते य᳘ ऽएत᳘मेव᳘मग्नि᳘ᳫँ᳘ संव्वत्सरे᳘ण स᳘म्पन्नं व्विदुः᳘ सहस्रतमी᳘ᳫँ᳘ हास्य ते᳘ कलां᳘ व्विदुर᳘थ य᳘ ऽएनमेवं न᳘ व्विदुर्न᳘ हास्य ते᳘ सहस्रतमीं᳘ चन᳘ कलां᳘ विदुर᳘थ य᳘ ऽए᳘वैवं व्वे᳘द यो᳘ वैतत्क᳘र्म कुरुते स᳘ है᳘वैतᳫँ᳭ स᳘र्व्वं कृत्स्नं᳘ प्राजापत्य᳘मग्नि᳘माप्नो᳘ति यं᳘ प्रजा᳘पतिरा᳘प्नोत्त᳘स्मादेवंवित्त᳘प ऽएव᳘ तप्येत य᳘दु ह वा᳘ ऽएवंवित्त᳘प ऽएव तप्य᳘त ऽआ᳘ मैथुनात्स᳘र्व्वᳫँ᳭ हास्य त᳘त्स्वर्गं᳘ लोक᳘मभिस᳘म्भवति॥  
## ०५
त᳘देत᳘दृ᳘चा᳘ ऽभ्युक्तम्॥  
(न्न) न मृ᳘षा श्रान्तं यद᳘वन्ति देवा ऽइ᳘ति न᳘ है᳘वैवं᳘विदु᳘षः किं᳘चन मृ᳘षा श्रान्तं᳘ भवति त᳘थो हास्यैतत्स᳘र्व्वं देवा᳘ ऽअवन्ति॥  
