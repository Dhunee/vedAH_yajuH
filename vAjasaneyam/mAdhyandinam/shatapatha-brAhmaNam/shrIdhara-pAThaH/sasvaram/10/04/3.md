+++
title = "३"

+++
## ०१
एष वै᳘ मृत्युर्य᳘त्संव्वत्सरः᳘॥  
(ऽ) एष हि म᳘र्त्यानामहोरात्रा᳘भ्यामा᳘युः क्षिणोत्य᳘थ म्रियन्ते त᳘स्मादेष᳘ ऽएव᳘ मृत्युः स यो᳘ हैतं᳘ मृत्यु᳘ᳫँ᳘ संव्वत्सरं व्वे᳘द न᳘ हास्यैष᳘ पुरा᳘ जर᳘सो ऽहोरात्रा᳘भ्यामा᳘युः क्षिणो᳘ति स᳘र्व्वᳫँ᳭ हैवा᳘युरेति॥  
## ०२
(त्ये) एष᳘ ऽउ ऽएवा᳘न्तकः᳘॥  
(ऽ) एष हि म᳘र्त्यानामहोरात्रा᳘भ्यामा᳘युषो᳘ ऽन्तं ग᳘च्छत्य᳘थ म्रियन्ते त᳘स्मादेष᳘ ऽएवा᳘न्तकः स यो᳘ हैतम᳘न्तकं मृत्यु᳘ᳫँ᳘ संव्वत्सरं व्वे᳘द न᳘ हास्यैष᳘ पुरा᳘ जर᳘सो ऽहोरात्रा᳘भ्यामा᳘युषो᳘ ऽन्तं ग᳘च्छति स᳘र्व्वᳫँ᳭ हैवा᳘युरेति॥  
## ०३
ते᳘ देवाः᳘॥  
(ऽ) एत᳘स्माद᳘न्तकान्मृत्योः᳘ संव्वत्सरा᳘त्प्रजा᳘पतेर्बिभया᳘ञ्चक्रुर्यद्वै᳘ नो ऽय᳘महोरात्रा᳘भ्यामा᳘युषो᳘ ऽन्तं न ग᳘च्छेदि᳘ति॥  
## ०४
त᳘ ऽएता᳘न्यज्ञक्रतूं᳘स्तेनिरे॥  
(रे ऽग्नि) अग्निहोत्रं᳘ दर्शपूर्णमासौ᳘ चातुर्मास्या᳘नि पशुबन्ध᳘ᳫँ᳘ सौम्य᳘मध्वरं त᳘ ऽएतै᳘र्यज्ञक्रतु᳘भिर्य᳘जमाना᳘ नामृतत्व᳘मानशिरे॥  
## ०५
ते हा᳘प्यग्निं᳘ चिक्यिरे॥  
ते᳘ ऽपरिमिता ऽएव᳘ परिश्रि᳘त ऽउ᳘पदधुर᳘परिमिता य᳘जुष्मतीर᳘परिमिता लोकम्पृणा य᳘थेदम᳘प्येतर्ह्ये᳘क ऽउपद᳘धती᳘ति देवा᳘ अकुर्व्वन्नि᳘ति ते᳘ ह᳘ नै᳘वामृतत्व᳘मानशिरे॥  
## ०६
ते᳘ ऽर्चन्तः श्रा᳘म्यन्तश्चेरुः॥  
(र) अमृतत्व᳘मवरु᳘रुत्समानास्ता᳘न्ह प्रजा᳘पतिरुवाच न वै᳘ मे स᳘र्व्वाणि रूपाण्यु᳘पधत्था᳘ति वैव᳘ रेच᳘यथ न᳘ वा᳘ ऽभ्यापयथ त᳘स्मा᳘न्नामृ᳘ता भवथे᳘ति॥  
## ०७
ते᳘ होचुः॥  
(स्ते᳘) ते᳘भ्यो वै᳘ नस्त्व᳘मेव त᳘द्ब्रूहि य᳘था ते स᳘र्व्वाणि रूपा᳘ण्युपद᳘धामे᳘ति॥  
## ०८
स᳘ होवाच॥  
षष्टिं᳘ च त्री᳘णि च शता᳘नि परिश्रि᳘त ऽउ᳘पधत्त षष्टिं᳘ च त्री᳘णि च शता᳘नि य᳘जुष्मतीर᳘धि ष᳘ट्त्रिᳫँ᳭शतम᳘थ लोकम्पृणा द᳘श च सह᳘स्राण्यष्टौ᳘ च शतान्यु᳘पधत्ता᳘थ मे स᳘र्व्वाणि रूपाण्यु᳘पधास्यथा᳘थामृ᳘ता भविष्यथे᳘ति ते᳘ ह त᳘था देवा ऽउ᳘पदधुस्त᳘तो देवा᳘ ऽअमृ᳘ता ऽआसुः॥  
## ०९
स᳘ मृत्यु᳘र्देवा᳘नब्रवीत्॥  
(दि) इत्थ᳘मेव स᳘र्व्वे मनु᳘ष्या ऽअमृ᳘ता भविष्यन्त्य᳘थ को म᳘ह्यं भागो᳘ भविष्यती᳘ति ते᳘ होचुर्नातो᳘ ऽपरः क᳘श्चन᳘ सह श᳘रीरेणामृ᳘तो ऽसद्य᳘दैव त्व᳘मेतं᳘ भागᳫँ᳭ ह᳘रासा ऽअ᳘थ व्यावृ᳘त्य श᳘रीरेणामृ᳘तो ऽस᳘द्यो ऽमृतो᳘ ऽसद्विद्य᳘या वा क᳘र्मणा वे᳘ति यद्वै तद᳘ब्रुवन्विद्य᳘या वा क᳘र्मणा वे᳘त्येषा᳘ हैव सा᳘ व्विद्या य᳘दग्नि᳘रेत᳘दु हैव तत्क᳘र्म य᳘दग्निः॥  
## १०
(स्ते) ते य᳘ ऽएव᳘मेत᳘द्विदुः [[???]]॥  
(र्ये᳘) ये᳘ वैतत्क᳘र्म कुर्व्व᳘ते मृत्वा पुनः [[???]] स᳘म्भवन्ति ते [[???]] स᳘म्भवन्त [[???]] ऽए᳘वामृतत्व᳘मभिस᳘म्भवन्त्य᳘थ य᳘ ऽएवं न᳘ व्विदुर्ये᳘ वैतत्क᳘र्म न᳘ कुर्व्व᳘ते मृत्वा पु᳘नः स᳘म्भवन्ति त᳘ ऽएत᳘स्यैवा᳘न्नं पुनः [[???]] पुनर्भवन्ति॥  
## ११
स य᳘दग्निं᳘ चिनुते᳘॥  
(त᳘ ऽ) एत᳘मेव तद᳘न्तकं मृत्यु᳘ᳫँ᳘ संव्वत्सरं᳘ प्रजा᳘पतिमग्नि᳘माप्नोति यं᳘ देवा ऽआ᳘प्नुवन्नेतमु᳘पधत्ते य᳘थै᳘वैनमदो᳘ देवा᳘ ऽउपा᳘दधत॥  
## १२
परिश्रि᳘द्भिरे᳘वास्य रा᳘त्रीराप्नोति॥  
य᳘जुष्मतीभिर᳘हान्यर्धमासान्मा᳘सानृतूं᳘ल्लोकम्पृणा᳘भिर्मुहूर्तान् [[???]]॥  
## १३
(र्तांस्त) तद्याः᳘ परिश्रि᳘तः॥  
(तो) रा᳘त्रिलोकास्ता रा᳘त्रीणामेव सा᳘ ऽऽप्तिः क्रिय᳘ते रा᳘त्रीणां प्रतिमा ताः᳘ षष्टि᳘श्च त्री᳘णि च शता᳘नि भवन्ति षष्टि᳘श्च ह वै त्री᳘णि च शता᳘नि संव्वत्सर᳘स्य रा᳘त्रयस्ता᳘सामे᳘कविᳫँ᳭शतिं गा᳘र्हपत्ये परिश्र᳘यति द्वा᳘भ्यां᳘ नाशीतिं धि᳘ष्ण्येषु द्वे᳘ ऽएकषष्टे᳘ शते᳘ ऽआहवनीये [[???]]॥  
## १४
(ये᳘ ऽथ) अ᳘थ य᳘जुष्मत्यः॥  
(त्यो) दर्भस्तम्बो᳘ लोगेष्टकाः᳘ पुष्करपर्ण᳘ᳫँ᳘ रुक्मपुरुषौ स्रु᳘चौ स्वयमातृण्णा᳘ दूर्व्वेष्टका द्वि᳘यजू रेतःसि᳘चौ व्विश्व᳘ज्योतिर्ऋत᳘व्ये ऽअ᳘षाढा कूर्म᳘ ऽउलूखलमुसले᳘ ऽउखा प᳘ञ्च पशुशीर्षा᳘णि प᳘ञ्चदशाप᳘स्याः प᳘ञ्च च्छन्द᳘स्याः᳘ पञ्चाश᳘त्प्राणभृ᳘तस्ता द्वा᳘भ्यां न᳘ शतं᳘ प्रथमा चि᳘तिः॥ (अर्धप्रपाठकः॥कं० ४५)  
## १५
(र᳘) अ᳘थ द्विती᳘या॥  
प᳘ञ्चाश्वि᳘न्यो द्वे᳘ ऽऋत᳘व्ये प᳘ञ्च व्वैश्वदे᳘व्यः [[???]] प᳘ञ्च प्राणभृ᳘तः प᳘ञ्चाप᳘स्या ऽए᳘कया न᳘ व्विᳫँ᳭शति᳘र्व्वय᳘स्यास्ता ऽए᳘कचत्वारिᳫँ᳭शद्द्विती᳘या चि᳘तिः॥  
## १६
(र᳘) अ᳘थ तृती᳘या॥  
स्वयमातृण्णा प᳘ञ्च दि᳘श्या व्विश्व᳘ज्योतिश्च᳘तस्र ऽऋत᳘व्या द᳘श प्राणभृ᳘तः ष᳘ट्त्रिᳫँ᳭शच्छन्द᳘स्याश्च᳘तुर्दश व्वा᳘लखिल्यास्ता ऽए᳘कसप्ततिस्तृती᳘या चि᳘तिः॥  
## १७
(र᳘) अ᳘थ चतु᳘र्थी॥  
(र्थ्य) अष्टा᳘दश प्रथमा ऽअ᳘थ द्वा᳘दशा᳘ ऽथ सप्त᳘दश ताः᳘ सप्त᳘चत्वारिᳫँ᳭श᳘च्चतुर्थी चि᳘तिः॥  
## १८
(र᳘) अ᳘थ पञ्चमी॥  
प᳘ञ्चासपत्ना᳘श्चत्वारिᳫँ᳭श᳘द्विरा᳘ज ऽए᳘कया न᳘ त्रिᳫँ᳭शत्स्तो᳘मभागाः प᳘ञ्च नाकस᳘दः प᳘ञ्च प᳘ञ्चचूडा ऽए᳘कत्रिᳫँ᳭शच्छन्द᳘स्या ऽअष्टौ गा᳘र्हपत्या चि᳘तिरष्टौ᳘ पुनश्चिति᳘र्ऋत᳘व्ये व्विश्व᳘ज्योतिर्व्विकर्णी᳘ च स्वयमातृण्णा चा᳘श्मा पृ᳘श्निर्य᳘श्चि᳘ते ऽग्नि᳘र्निधीय᳘ते ता᳘ ऽअष्टात्रिᳫँ᳭श᳘ᳫँ᳘ शतं᳘ पञ्चमी चि᳘तिः॥  
## १९
(स्ता) ताः स᳘र्व्वाः पञ्च᳘भिर्न᳘ चत्वा᳘रि शता᳘नि॥  
त᳘तो याः᳘ षष्टि᳘श्च त्री᳘णि च शतान्य᳘हर्लोकास्ता ऽअ᳘ह्नामेव सा᳘ ऽऽप्तिः क्रियते᳘ ऽह्नां प्रतिमा ताः᳘ षष्टि᳘श्च त्री᳘णि च शता᳘नि भवन्ति षष्टि᳘श्च ह वै त्री᳘णि च शता᳘नि संव्वत्सरस्या᳘हान्य᳘थ याः ष᳘ट्त्रिᳫँ᳭शत्पु᳘रीषं ता᳘साᳫँ᳭ षट्त्रिᳫँ᳭शी त᳘तो याश्च᳘तुर्व्विᳫँ᳭शतिरर्धमास᳘लोकास्ता᳘ ऽअर्धमासा᳘नामेव सा᳘ ऽऽप्तिः क्रिय᳘ते ऽर्धमासा᳘नां प्रतिमा᳘ ऽथ या द्वा᳘दशमा᳘सलोकास्ता मा᳘सानामेव सा᳘ ऽऽप्तिः क्रिय᳘ते मा᳘सानां प्रतिमा ता᳘ ऽउ द्व᳘ द्वे स᳘ह ऽर्तु᳘लोका᳘ [[???]] ऽऋतूना᳘मशून्य᳘तायै॥  
## २०
(या ऽअ᳘) अ᳘थ या᳘ लोकम्पृणाः᳘॥  
(०) मुहुर्त᳘लोकास्ता᳘ मुहूर्ता᳘नामेव सा᳘ ऽऽप्तिः क्रिय᳘ते मुहूर्ता᳘नां प्रतिमा ता द᳘श च सह᳘स्राण्यष्टौ᳘ च शता᳘नि भवन्त्येता᳘वन्तो हि᳘ संव्वत्सर᳘स्य मुहूर्तास्ता᳘सामे᳘कविᳫँ᳭शतिं गा᳘र्हपत्य ऽउपद᳘धाति द्वा᳘भ्यां᳘ नाशीतिं धि᳘ष्ण्येष्वाहवनी᳘य ऽइ᳘तरा ऽएता᳘वन्ति वै᳘ संव्वत्सर᳘स्य रूपा᳘णि ता᳘न्यस्या᳘त्राप्तान्युपहितानि भवन्ति॥  
## २१
तद्धै᳘के॥  
(क ऽ) आहवनी᳘य ऽए᳘वैता᳘ᳫँ᳘ सम्प᳘दमापिपयिषन्त्यन्ये वा᳘ ऽए᳘ते ऽग्न᳘यश्चिताः कि᳘मन्यत्रो᳘पहिता ऽइह स᳘म्पश्येमे᳘ति न त᳘था कुर्य्याद्द᳘श वा᳘ ऽएता᳘नग्नीं᳘श्चिनु᳘ते ऽष्टौ धि᳘ष्ण्यानाहवनी᳘यं च गा᳘र्हपत्यं च त᳘स्मादाहुर्व्विरा᳘डग्निरि᳘ति द᳘शाक्षरा हि᳘ व्विराट् ता᳘न्नु स᳘र्व्वाने᳘कमिवैवा᳘चक्षते ऽग्निरि᳘त्येत᳘स्य᳘ ह्ये᳘वैता᳘नि स᳘र्व्वाणि रूपा᳘णि य᳘था संव्वत्सर᳘स्याहोरात्रा᳘ण्यर्धमासा मा᳘सा ऽऋत᳘व ऽएव᳘मस्यैता᳘नि स᳘र्व्वाणि रूपा᳘णि॥  
## २२
ते ये᳘ ह त᳘था कुर्व्व᳘न्ति॥  
(न्त्ये) एता᳘नि हास्य ते᳘ रूपा᳘णि बहिर्धा᳘ कुर्व्वन्त्य᳘थो पापवस्यसं᳘ कुर्व्वन्ति क्षत्त्रा᳘य व्वि᳘शं प्रतिप्रति᳘नीं प्रत्युद्यामि᳘नीमाग्नीध्री᳘ये वा ऽअ᳘श्मानं पृ᳘श्निमु᳘पदधात्य᳘थ तᳫँ᳭ स᳘म्पश्यति कि᳘मु तᳫँ᳭ सम्प᳘श्यन्नि᳘तरा न स᳘म्पश्येद्ये᳘नैव नि᳘र्ऋतिं पाप्मा᳘नमपहते स᳘ ऽएकादशः [[???]]॥  
## २३
(स्त᳘) त᳘दाहुः॥  
कथ᳘मु ता ऽअ᳘त्र न स᳘म्पश्यती᳘ति न᳘ ह्येना ऽअभिजुहोत्या᳘हुत्या वा ऽइ᳘ष्टका स᳘र्व्वा कृत्स्ना भ᳘वती᳘ति॥  
## २४
त᳘दाहुः॥  
कथ᳘मस्यैता ऽअ᳘नतिरिक्ता ऽउ᳘पहिता भवन्ती᳘ति व्वी᳘र्य्यं [[???]] वा᳘ ऽअस्यैता ऽअ᳘नतरिक्तं वै पु᳘रुषं व्वी᳘र्य्यᳫँ᳭ स᳘ ह वा᳘ ऽएतᳫँ᳭ स᳘र्व्वं कृत्स्नं प्रजा᳘पतिᳫँ᳭ स᳘ᳫँ᳘स्करोति य᳘ ऽएवं᳘विद्वा᳘नेतत्क᳘र्म कुरुते यो᳘ वैत᳘देवं व्वे᳘द॥  
