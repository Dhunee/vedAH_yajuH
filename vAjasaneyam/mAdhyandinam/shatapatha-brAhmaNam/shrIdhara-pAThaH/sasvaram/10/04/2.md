+++
title = "२"

+++
## ०१
संव्वत्सरो वै᳘ प्रजा᳘पतिरग्निः [[???]]॥  
सो᳘मो रा᳘जा चन्द्र᳘माः स᳘ ह स्वय᳘मे᳘वात्मा᳘नं प्रो᳘चे यज्ञ᳘वचसे राजस्तम्बायना᳘य या᳘वन्ति वाव᳘ मे ज्यो᳘तींᳫँ᳭षि ता᳘वत्यो म ऽइ᳘ष्टका ऽइ᳘ति॥  
## ०२
त᳘स्य वा᳘ ऽएत᳘स्य संव्वत्सर᳘स्य प्रजा᳘पतेः॥  
सप्त᳘ च शता᳘नि व्विᳫँ᳭शति᳘श्चाहोरात्रा᳘णि ज्यो᳘तीᳫँ᳭षि ता ऽइ᳘ष्टकाः षष्टि᳘श्च त्री᳘णि च शता᳘णि परिश्रि᳘तः षष्टि᳘श्च त्री᳘णि च शता᳘नि य᳘जुष्मत्यः᳘ [[???]] सो ऽय᳘ᳫँ᳘ संव्वत्सरः᳘ प्रजा᳘पतिः स᳘र्व्वाणि भूता᳘नि ससृजे य᳘च्च प्राणि य᳘च्चाप्राण᳘मुभ᳘यान्देवमनुष्यान्त्स स᳘र्व्वाणि भूता᳘नि सृष्ट्वा᳘ रिरिचान᳘ ऽइव मेने स᳘ मृत्यो᳘र्बिभयां᳘ चकार॥  
## ०३
स᳘ हेक्षां᳘ चक्रे॥  
कथं᳘ न्वह᳘मिमा᳘नि [[???]] स᳘र्व्वाणि भूता᳘नि पु᳘नरात्मन्ना᳘वपेय पु᳘नरात्म᳘न्दधीय कथं᳘ न्वह᳘मे᳘वैषाᳫँ᳭ [[???]] स᳘र्व्वेषां भूता᳘नां पु᳘नरात्मा᳘ स्यामि᳘ति॥  
## ०४
स᳘ द्वे᳘धा ऽऽत्मा᳘नं᳘ व्यौहत्॥  
(त्ष) षष्टि᳘श्च त्री᳘णि च शता᳘न्यन्यतरस्ये᳘ष्टका ऽअभवन्नेव᳘मन्यतर᳘स्य स न᳘ व्व्याप्नोत्॥  
## ०५
(त्त्री᳘) त्री᳘नात्म᳘नो ऽकुरुत॥  
तिस्र᳘स्ति᳘स्रो ऽशीत᳘य ऽए᳘कैकस्ये᳘ष्टका ऽअभवन्त्स᳘ नैव᳘ व्व्याप्नोत्॥  
## ०६
(च्च) चतु᳘र ऽआत्म᳘नोऽऽकुरुत॥  
(ता) अशीति᳘शतेष्टकान्त्स᳘ नैव᳘ व्व्याप्नोत्॥  
## ०७
(त्प᳘) प᳘ञ्चात्म᳘नो ऽकुरुत॥  
चतुश्चत्वारिᳫँ᳭श᳘ᳫँ᳘ शतमे᳘कैकस्ये᳘ष्टका ऽअभवन्त्स᳘ नैव᳘ व्व्याप्नोत्॥  
## ०८
(त्ष᳘) ष᳘डात्म᳘नो ऽकुरुत॥  
व्विᳫँ᳭शति᳘शतेष्टकान्त्स᳘ नैव᳘ व्व्याप्नोन्न᳘ सप्तधा व्व्यभवत् [[???]]॥  
## ०९
(द) अष्टा᳘वात्म᳘नो ऽकुरुत॥  
नव᳘तीष्टकान्त्स᳘ नैव᳘ व्व्याप्नोत्॥  
## १०
(न्न᳘) न᳘वात्म᳘नो ऽकुरुत॥  
(ता) अशी᳘तीष्टकान्त्स᳘ नैव᳘ व्व्याप्नोत्॥  
## ११
(द्द᳘) द᳘शात्म᳘नो ऽकुरुत॥  
द्वा᳘सप्ततीष्टकान्त्स᳘ नैव᳘ व्व्याप्नो᳘न्नैकादशधा᳘ व्व्यभवत् [[???]]॥  
## १२
(द्द्वा᳘) द्वा᳘दशात्मनो ऽकुरुत॥  
ष᳘ष्टीष्टकान्त्स᳘ नैव व्व्याप्नोन्न᳘ त्रयोदशधा᳘ व्व्यभवन्न᳘ [[???]] चतुर्दशधा [[???]]॥  
## १३
प᳘ञ्चदशात्म᳘नो ऽकुरुत॥  
(ता) अष्टा᳘चत्वारिᳫँ᳭श᳘दिष्टकान्त्स᳘ नैव᳘ व्व्याप्नोत्॥  
## १४
(त्षो᳘) षो᳘डशात्म᳘नो ऽकुरुत॥  
प᳘ञ्चचत्वारिᳫँ᳭श᳘दिष्टकान्त्स᳘ नैव᳘ व्व्याप्नोन्न᳘ सप्तदशधा᳘ व्व्यभवत् [[???]]॥  
## १५
(द) अष्टा᳘दशात्म᳘नो ऽकुरुत॥  
चत्वारिᳫँ᳭श᳘दिष्टकान्त्स᳘ नैव᳘ व्व्याप्नो᳘न्नैकान्नव्विᳫँ᳭शतिधा व्व्यभवत् [[???]]॥  
## १६
(द्वि) व्विᳫँ᳭शति᳘मात्म᳘नो ऽकुरुत॥  
ष᳘ट्त्रिᳫँ᳭श᳘दिष्टकान्त्स᳘ नैव᳘ व्व्याप्नो᳘न्नैकव्विᳫँ᳭शतिधा᳘ व्व्यभवन्न᳘ [[???]] द्वाविᳫँ᳭शतिधा न᳘ त्रयोविᳫँ᳭शतिधा [[???]]॥  
## १७
च᳘तुर्व्विᳫँ᳭शति᳘मात्म᳘नो ऽकुरुत॥  
त्रिᳫँ᳭श᳘दिष्टकान्त्सो᳘ ऽत्रातिष्ठत पञ्चदशे᳘ व्व्यूहे तद्य᳘त्पञ्चदशे᳘ व्व्यूहे᳘ ऽतिष्ठत त᳘स्मात्प᳘ञ्चदशापूर्य्य᳘माणस्य रूपा᳘णि प᳘ञ्चदशापक्षीय᳘माणस्य॥  
## १८
(स्या᳘) अ᳘थ यच्च᳘तुर्व्विᳫँ᳭शतिमात्म᳘नो ऽकुरुत॥  
त᳘स्माच्च᳘तुर्विᳫँ᳭शत्यर्धमासः संव्वत्सरः स᳘ ऽएतैश्च᳘तुर्व्विᳫँ᳭शत्या त्रिᳫँ᳭श᳘दिष्टकैरात्म᳘भिर्न व्व्यभवत्स [[???]] प᳘ञ्चदशा᳘ह्नो रूपा᳘ण्यपश्यदात्म᳘नस्त᳘न्वो मुहूर्ताँ᳘ल्लोकम्पृणाः प᳘ञ्चदशैव रा᳘त्रेस्तद्य᳘न्मुहुस्त्रा᳘यन्ते त᳘स्मान्मुहुर्ता ऽअ᳘थ य᳘त्क्षुद्राः स᳘न्त ऽइमाँ᳘ल्लोका᳘नापूर᳘यन्ति त᳘स्माल्लोकम्पृणाः᳘॥  
## १९
(ऽ) एष वा᳘ ऽइदᳫँ᳭ स᳘र्व्वं पचति॥  
(त्य) अहोरात्रै᳘रर्धमासैर्मा᳘सैर्ऋतु᳘भिः संव्वत्सरे᳘ण त᳘दमु᳘ना पक्व᳘मयं᳘ पचति पक्व᳘स्य पक्ते᳘ति ह स्माह भा᳘रद्वाजो ऽग्नि᳘ममु᳘ना हि᳘ पक्व᳘मयं प᳘चती᳘ति॥  
## २०
ता᳘नि संव्वत्सरे [[???]]॥  
द᳘श च सह᳘स्राण्यष्टौ᳘ च शता᳘नि स᳘मपद्यन्त सो᳘ ऽत्रातिष्ठत दश᳘सु च सह᳘स्रेष्वष्टासु᳘ च शतेषु [[???]]॥  
## २१
(ष्व᳘) अ᳘थ स᳘र्व्वाणि भूता᳘नि प᳘र्यैक्षत्॥  
(त्स᳘) स᳘ त्रय्या᳘मेव᳘ व्विद्या᳘याᳫँ᳭ स᳘र्व्वाणि भूता᳘न्यपश्यद᳘त्र हि स᳘र्व्वेषां छ᳘न्दसामात्मा सर्व्वेषाᳫँ᳭ स्तो᳘मानाᳫँ᳭ स᳘र्व्वेषां प्राणा᳘नाᳫँ᳭ स᳘र्व्वेषां देवा᳘नामेतद्वा᳘ ऽअ᳘स्त्येत᳘द्ध्यमृ᳘तं [[???]] य᳘द्ध्यमृ᳘तं [[???]] तद्ध्य᳘स्त्येत᳘दु तद्यन्म᳘र्त्यम्॥  
## २२
(ᳫँ᳭) स᳘ ऽऐक्षत प्रजा᳘पतिः॥  
(स्त्र) त्रय्यां वाव᳘ व्विद्या᳘याᳫँ᳭ स᳘र्व्वाणि भूता᳘नि ह᳘न्त त्रयो᳘मेव᳘ व्विद्या᳘मात्मा᳘नमभिसᳫँ᳭स्कर᳘वा ऽइ᳘ति॥  
## २३
स ऽऋ᳘चो᳘ व्व्यौहत्॥  
(द्द्वा᳘) द्वा᳘दश बृहतीसहस्रा᳘ण्येता᳘वत्यो ह᳘ ऽर्चो याः᳘ प्रजा᳘पतिसृष्टास्ता᳘स्त्रिᳫँ᳭शत्तमे᳘ व्व्यूहे᳘ पङ्क्ति᳘ष्वतिष्ठन्त ता य᳘त्त्रिᳫँ᳭शत्तमे᳘ व्व्यूहे᳘ ऽतिष्ठन्त त᳘स्मात्त्रिᳫँ᳭शन्मा᳘सस्य रा᳘त्रयो᳘ ऽथ य᳘त्पङ्क्ति᳘षु त᳘स्मात्पा᳘ङ्क्तः प्रजा᳘पतिस्ता᳘ ऽअष्टा᳘शतᳫँ᳭ शता᳘नि पङ्क्त᳘यो ऽभवन्॥  
## २४
(न्न) अथे᳘तरौ व्वे᳘दौ᳘ व्व्यौहत्॥  
(द्द्वा᳘) द्वा᳘दशैव᳘ बृहतीसहस्रा᳘ण्यष्टौ य᳘जुषां चत्वा᳘रि सा᳘म्नामेता᳘वद्धैत᳘योर्व्वे᳘दयोर्य᳘त्प्रजा᳘पतिसृष्टं तौ᳘ त्रिᳫँ᳭शत्तमे᳘ व्व्यूहे᳘ पङ्क्ति᳘ष्वतिष्ठेतां तौ य᳘त्त्रिᳫँ᳭शत्तमे᳘ व्व्यूहे᳘ ऽतिष्ठेतां त᳘स्मात्त्रिᳫँ᳭शन्मा᳘सस्य रा᳘त्रयो᳘ ऽथ य᳘त्पङ्क्ति᳘षु त᳘स्मात्पा᳘ङ्क्तः प्रजा᳘पतिस्ता᳘ ऽअष्टा᳘शतमेव᳘ शता᳘नि पङ्क्त᳘यो ऽभवन्॥  
## २५
(वंस्ते) ते स᳘र्व्वे त्र᳘यो व्वे᳘दाः॥  
(०) द᳘श च सह᳘स्राण्यष्टौ᳘ च शता᳘न्यशीतोना᳘मभवन्त्स᳘ मुहूर्ते᳘न मुहूर्तेनाशीतिमाप्नोन्मुहूर्ते᳘न [[???]] मुहूर्तेनाशीतिः स᳘मपद्यत॥  
## २६
स᳘ ऽएषु᳘ त्रिषु᳘ लोके᳘षूखा᳘याम्॥  
यो᳘नौ रे᳘तोभूत᳘मात्मा᳘नमसिञ्चच्छन्दोम᳘यᳫँ᳭ स्तोमम᳘यं प्राणम᳘यं देवताम᳘यं त᳘स्यार्धमासे᳘ प्रथम᳘ ऽआत्मा स᳘मस्क्रियत द᳘वीयसि प᳘रो द᳘वीयसि प᳘रः संव्वत्सर᳘ ऽएव स᳘र्व्वः कृत्स्नः स᳘मस्क्रियत॥  
## २७
तद्य᳘त्परिश्रि᳘तमुपा᳘धत्त॥  
तद्रा᳘त्रिमु᳘पाधत्त तद᳘नु प᳘ञ्चदश मुहूर्ता᳘न्मुहूर्तान᳘नु प᳘ञ्चदशाशीतीर᳘थ यद्य᳘जुष्मतीमुपा᳘धत्त तद᳘हरु᳘पाधत्त तद᳘नु प᳘ञ्चदश मुहूर्ता᳘न्मुहूर्तान᳘नु प᳘ञ्चदशाशीती᳘रेव᳘मेतां᳘ त्रयीं᳘ विद्या᳘मात्मन्ना᳘वपतात्म᳘न्नकुरुत सो᳘ ऽत्रैव स᳘र्व्वेषां भूता᳘नामा᳘त्मा ऽभ᳘वच्छन्दोम᳘य स्तोमम᳘यः प्राणम᳘यो देवताम᳘यः स᳘ ऽएतन्म᳘य ऽएव᳘ भू᳘त्वोर्ध्व ऽउ᳘दक्रामत्स यः स᳘ ऽउद᳘क्रामदेष स᳘ चन्द्र᳘माः॥  
## २८
(स्त᳘) त᳘स्यैषा᳘ प्रतिष्ठा [[???]]॥  
य᳘ ऽएष त᳘पत्येत᳘स्मादेवा᳘ध्यचीयतैत᳘स्मिन्न᳘ध्यचीयतात्म᳘न ऽए᳘वैनं तन्नि᳘रमिमीतात्म᳘नः प्रा᳘जनयत्॥  
## २९
(त्स) स य᳘दग्निं᳘ चेष्य᳘माणो दी᳘क्षते॥  
य᳘थैव त᳘त्प्रजा᳘पतिरेषु᳘ त्रिषु᳘ लोके᳘षूखा᳘यां यो᳘नौ रे᳘तोभूत᳘मात्मा᳘नम᳘सिञ्चदेव᳘मे᳘वैष᳘ ऽएत᳘दात्मा᳘नमुखा᳘यां यो᳘नौ रे᳘तोभूत᳘ᳫँ᳘ सिञ्चति च्छन्दोम᳘यᳫँ᳭ स्तोमम᳘यं प्राणम᳘यं देवताम᳘यं त᳘स्यार्धमासे᳘ प्रथम᳘ ऽआत्मा स᳘ᳫँ᳘स्क्रियते द᳘वीयसि प᳘रो द᳘वीयसि प᳘रः संव्वत्सर᳘ ऽएव स᳘र्व्वः कृत्स्नः स᳘ᳫँ᳘स्क्रियते॥  
## ३०
तद्य᳘त्परिश्रि᳘तमुपधत्ते [[???]]॥  
तद्रा᳘त्रिमु᳘पधत्ते तद᳘नु प᳘ञ्चदश मुहूर्ता᳘न्मुहूर्तान᳘नु प᳘ञ्चदशाशीतीर᳘थ यद्य᳘जुष्मतीमुपधत्ते तद᳘हरु᳘पधत्ते तद᳘नु प᳘ञ्चदश मूहूर्ता᳘न्मुहूर्तान᳘नु प᳘ञ्चदशाशीती᳘रेव᳘मेतां᳘ त्रयीं᳘ व्विद्या᳘मात्मन्ना᳘वपत ऽआत्म᳘न्कुरुते सो᳘ ऽत्रैव स᳘र्व्वेषां भूता᳘नामात्मा᳘ भवति च्छन्दोम᳘य स्तो᳘मम᳘यः प्राणम᳘यो देवताम᳘यः स᳘ ऽएतन्म᳘य ऽएव᳘ भू᳘त्वोर्ध्व ऽउ᳘त्क्रामति॥  
## ३१
त᳘स्यैषा᳘ प्रतिष्ठा [[???]]॥  
य᳘ ऽएष त᳘पत्येत᳘स्माद्वेवा᳘धिचीयत ऽएत᳘स्मिन्न᳘धिचीयत ऽआत्म᳘न ऽए᳘वैनं तन्नि᳘र्मिमीत ऽआत्म᳘नः प्र᳘जनयति स᳘ य᳘दैवंवि᳘दस्मा᳘ल्लोकात्प्रैत्य᳘थैत᳘मे᳘वात्मा᳘नमभिस᳘म्भवति च्छन्दोम᳘यᳫँ᳭ स्तोमम᳘यं प्राणम᳘यं देवताम᳘यᳫँ᳭ स᳘ ऽएतन्म᳘य ऽएव᳘ भू᳘त्वोर्ध्व ऽउ᳘त्क्रामति य᳘ ऽएवं᳘ विद्वा᳘नेतत्क᳘र्म कुरुते यो᳘ वैत᳘देवं व्वे᳘द॥  
