+++
title = "५"

+++
## ०१
अ᳘थादेशा᳘ ऽउपनिष᳘दाम्॥  
(म्पा) व्वायु᳘रग्निरि᳘ति ह शाकायनि᳘न ऽउ᳘पासत ऽआदि᳘त्यो ऽग्निरि᳘त्यु है᳘क ऽआहुर᳘थ ह स्माह श्रौ᳘मत्यो वा हा᳘लिङ्गवो वा व्वायु᳘रे᳘वाग्निस्त᳘स्माद्य᳘दै᳘वाध्वर्य्युरुत्तमं [[???]] क᳘र्म करोत्य᳘थैत᳘मेवा᳘प्येती᳘ति॥  
## ०२
शा᳘ट्यायनिरु ह स्माह॥  
संव्वत्सर᳘ ऽए᳘वाग्निस्त᳘स्य व्वसन्तः शि᳘रो ग्रीष्मो द᳘क्षिणः पक्षो᳘ व्वर्षा ऽउ᳘त्तरः शर᳘दृतुर्म᳘ध्यमात्मा᳘ हेमन्तशिशिरा᳘वृतू पु᳘च्छं प्रतिष्ठा व्वा᳘गग्निः᳘ प्राणो᳘ व्वायुश्च᳘क्षुरादित्यो म᳘नश्चन्द्र᳘माः श्रो᳘त्रं दि᳘श ऽआ᳘पो मिथुनं त᳘पः प्रतिष्ठा मा᳘साः प᳘र्व्वाण्यर्धमासा᳘ ना᳘ड्यो ऽहोरात्रा᳘णि रजतसुवर्णा᳘नि प᳘त्राणि स᳘ ऽएवं᳘ देवान᳘प्येती᳘ति संव्वत्स᳘रो ऽग्निरि᳘त्यु हैव᳘ व्विद्यादेतन्म᳘यो भवती᳘ति᳘ त्वेव᳘ व्विद्यात्॥  
## ०३
(च्चे᳘) चे᳘लक ऽउ ह स्माह शाण्डिल्यायनः᳘॥  
(ऽ) इम᳘ ऽएव᳘ लोका᳘स्तिस्रः᳘ स्वयमातृण्णा᳘वत्यश्चि᳘तयो य᳘जमानश्चतुर्थी स᳘र्व्वे का᳘माः पञ्च᳘मीमां᳘श्चलोका᳘न्त्सᳫँ᳭स्कुर्व्व᳘ ऽआत्मा᳘नं च स᳘र्व्वांश्च का᳘मानि᳘त्येव᳘ व्विद्यादि᳘ति॥  
