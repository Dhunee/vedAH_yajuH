+++
title = "४"

+++
## ०१
श्ये᳘त ऽआश्विनो᳘ भवति॥  
श्ये᳘ताविव ह्यश्वि᳘नाव᳘विर्मल्हा᳘ [[???]] सारस्वती᳘ भवत्यृषभमि᳘न्द्राय सृत्रा᳘म्ण ऽआ᳘लभते दुर्व्वे᳘दा ऽएव᳘ᳫँ᳘ समृद्धाः पश᳘वो य᳘द्येव᳘ᳫँ᳘ समृद्धान्न᳘ विन्देद᳘प्यजा᳘नेवा᳘लभेरंस्ते हि᳘ सुश्र᳘पतरा भ᳘वन्ति स य᳘द्यजा᳘नाल᳘भेरंलो᳘हित ऽआश्विनो᳘ भवति तद्य᳘देत᳘या य᳘जते॥  
## ०२
त्व᳘ष्टुर्ह वै᳘ पुत्रः [[???]]॥  
(स्त्रि) त्रि᳘शीर्षा षडक्ष᳘ ऽआस त᳘स्य त्री᳘ण्येव मुखान्यासुस्तद्य᳘देव᳘ᳫँ᳘रूप ऽआ᳘स त᳘स्माद्विश्व᳘रूपो ना᳘म॥  
## ०३
त᳘स्य सोमपा᳘नमेवै᳘कं मु᳘खमा᳘स॥  
सुरापा᳘णमे᳘कमन्य᳘स्मा ऽअ᳘शनायै᳘कं तमि᳘न्द्रो दिद्वेष त᳘स्य ता᳘नि शीर्षा᳘णि प्र᳘चिच्छेद॥  
## ०४
स य᳘त्सोमपा᳘नमा᳘स॥  
त᳘तः कपि᳘ञ्जलः स᳘मभवत्त᳘स्मात्स᳘ बभ्रुक᳘ ऽइव बभ्रु᳘रिव हि सो᳘मो राजा [[???]]॥  
## ०५
(जा᳘ ऽथ) अ᳘थ य᳘त्सुरापा᳘णमा᳘स॥  
त᳘तः कलवि᳘ङ्कः स᳘मभवत्त᳘स्मा᳘त्सो ऽभिमाद्यत्क᳘ ऽइव व्वदत्यभिमा᳘द्यन्निव हि सु᳘रां पीत्वा व्व᳘दति॥  
## ०६
(त्य᳘) अ᳘थ य᳘दन्य᳘स्मा ऽअ᳘शनाया᳘स॥  
त᳘तस्तित्ति᳘रिः स᳘मभवत्त᳘स्मात्स᳘ व्विश्व᳘रूपतम ऽइव स᳘न्त्येव [[???]] घृतस्तोका᳘ ऽइव त्वन्मधुस्तोका᳘ ऽइव त्वत्पर्णेष्वा᳘श्चुतिता ऽएव᳘ᳫँ᳘रूपमिव हि स तेना᳘शनमा᳘वयत्॥  
## ०७
(त्स) स त्व᳘ष्टा चुक्रोध॥  
कुवि᳘न्मे पुत्रम᳘वधीदि᳘ति सो᳘ ऽपेन्द्रमेव सो᳘ममा᳘जह्रे स य᳘था ऽयᳫँ᳭ सो᳘मः प्र᳘सुत ऽएवम᳘पेन्द्र ऽए᳘वास॥  
## ०८
(से᳘) इ᳘न्द्रो ह वा᳘ ऽईक्षां᳘चक्रे॥  
इदं वै᳘ मा सो᳘मादन्त᳘र्यन्ती᳘ति स य᳘था ब᳘लीयान᳘बलीयस ऽएवम᳘नुपहूत ऽएव यो᳘ द्रोणकलशे᳘ शुक्र ऽआ᳘स तं᳘ भक्षयां᳘चकार स᳘ हैनं जिहिᳫँ᳭स᳘ सो ऽस्य व्वि᳘ष्वङ्ङेव᳘ प्राणे᳘भ्यो दुद्राव मु᳘खाद्धै᳘वास्य न᳘ दुद्राव त᳘स्मात्प्रा᳘यश्चित्तिरास स यद्धा᳘पि मु᳘खाद᳘द्रोष्यन्न᳘ हैव प्रा᳘यश्चित्तिरभविष्यत्॥  
## ०९
(च्च) चत्वा᳘रो वै व्व᳘र्णाः॥  
(०) ब्राह्मणो᳘ राज᳘न्यो व्वै᳘श्यः शूद्रो न᳘ हैते᳘षामे᳘कश्चन᳘ भवति यः सो᳘मं व्व᳘मति स य᳘द्धैते᳘षामे᳘कश्चित्स्यात्स्या᳘द्धैव प्रा᳘यश्चित्तिः॥  
## १०
स य᳘न्नस्तो᳘ ऽद्रवत्॥  
(त्त᳘) त᳘तः सिᳫँ᳭हः स᳘मभवद᳘थ यत्क᳘र्णाभ्याम᳘द्रवत्त᳘तो व्वृ᳘कः स᳘मभवद᳘थ यद᳘वाचः प्राणादद्र᳘वत्त᳘तः शार्दूल᳘ज्येष्ठाः श्वा᳘पदाः स᳘मभवन्न᳘थ यदु᳘त्तरात्प्राणाद᳘द्रवत्सा᳘ परिस्रुद᳘थ त्रिर्नि᳘रष्ठीवत्त᳘तः कु᳘वलं कर्क᳘न्धु ब᳘दरमि᳘ति स᳘मभवत्स स᳘र्व्वेणैव᳘ व्यार्ध्यत स᳘र्व्वᳫँ᳭ हि सो᳘मः॥  
## ११
स सो᳘मातिपूतो मङ्कु᳘रिव चचार॥  
त᳘मेत᳘या ऽश्वि᳘नावभिषज्यतां तᳫँ᳭ स᳘र्व्वेणैव स᳘मार्धयताᳫँ᳭ स᳘र्वᳫँ᳭ हि सो᳘मः स व्व᳘सीयाने᳘वे᳘ष्ट्वा ऽभवत्॥  
## १२
(त्ते᳘) ते᳘ देवा᳘ ऽअब्रुवन्॥  
(न्सु᳘) सु᳘त्रातं बतैनमत्रासतामि᳘ति त᳘स्मात्सौत्रामणी ना᳘म॥  
## १३
स᳘ हैतया᳘ ऽपि सो᳘मातिपूतं भिषज्येत्॥  
(त्स᳘) स᳘र्व्वेण वा᳘ ऽएष᳘ व्यृध्यते यᳫँ᳭ सो᳘मो ऽतिप᳘वते सर्व्वᳫँ᳭ हि सो᳘मस्तᳫँ᳭ स᳘र्व्वेणैव स᳘मर्धयति स᳘र्व्वᳫँ᳭ हि सो᳘मः स व्व᳘सीयाने᳘वेष्ट्वा᳘ भवति त᳘स्मादु हैतया᳘पि सो᳘मातिपूतं भिषज्येत्॥  
## १४
(त्त) तद्य᳘देत᳘या राजसूययाजी य᳘जते॥  
स᳘र्व्वान्वा᳘ ऽएष᳘ यज्ञक्रतून᳘वरुन्द्धे स᳘र्व्वा ऽइ᳘ष्टीर᳘पि दर्विहोमान्यो᳘ राजसू᳘येन य᳘जते देव᳘सृष्टो वा᳘ ऽएषे᳘ष्टिर्य᳘त्सौत्राम᳘ण्यन᳘या [[???]] मे᳘ ऽपीष्ट᳘मसदनया᳘ ऽपि सूया ऽइ᳘ति त᳘स्माद्वा᳘ एत᳘या राजसूययाजी᳘ यजते॥  
## १५
(ते᳘ ऽथ) अ᳘थ य᳘दाश्विनो भ᳘वति॥  
(त्य) अश्वि᳘नौ वा᳘ ऽएनमभिषज्यतां त᳘थो ऽए᳘वैनमेष᳘ ऽएत᳘दश्वि᳘भ्यामेव᳘ भिषज्यति त᳘स्मादाश्विनो᳘ भवति॥  
## १६
(त्य᳘) अ᳘थ य᳘त्सारस्वतो भ᳘वति॥  
व्वाग्वै स᳘रस्वती व्वाचा वा᳘ ऽएनमश्वि᳘नावभिषज्यतां त᳘थो ऽए᳘वैनमेष᳘ ऽएत᳘द्वा᳘चैव᳘ भिषज्यति त᳘स्मात्सारस्वतो᳘ भवति॥  
## १७
(त्य᳘) अ᳘थ य᳘दैन्द्रो भ᳘वति॥ 
(ती᳘) इ᳘न्द्रो वै᳘ यज्ञ᳘स्य देव᳘ता सा᳘ यै᳘व᳘ यज्ञ᳘स्य देव᳘ता त᳘यै᳘वैनमेत᳘द्भिषज्यति त᳘स्मादैन्द्रो᳘ भवति॥  
## १८
(त्ये) एते᳘षु पशु᳘षु॥  
सिᳫँ᳭हलोमा᳘नि वृकलोमा᳘नि शार्दूललोमानीत्या᳘वपत्येत᳘द्वै ततः [[???]]  स᳘मभवद्य᳘देनᳫँ᳭ सो᳘मो ऽत्य᳘पवत ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मादेतान्या᳘वपति॥  
## १९
त᳘दु त᳘था न᳘ कुर्यात्॥  
(दु) उल्क᳘या ह स᳘ नखि᳘न्या पशून᳘नुषुवति य᳘ ऽएता᳘नि पशु᳘ष्वाव᳘पति त᳘स्मादु परिस्रु᳘त्येवा᳘वपेत्त᳘था᳘ होल्क᳘या नखि᳘न्या पशू᳘न्नानुषुव᳘ति त᳘थो ऽए᳘वैनᳫँ᳭ स᳘मर्धयति कृत्स्नं᳘ करोति त᳘स्मादु परिस्रु᳘त्येवा᳘वपेत्॥  
## २०
(द᳘) अ᳘थ पूर्व्वेद्युः᳘॥  
परिस्रु᳘तᳫँ᳭ सं᳘दधात्याश्वि᳘भ्यां पच्यस्व स᳘रस्वत्यै पच्यस्वे᳘न्द्राय सुत्रा᳘म्णे पच्यस्वे᳘ति सा᳘ यदा᳘ परिस्रुद्भ᳘वत्य᳘थैनया प्र᳘चरति॥  
## २१
द्वा᳘वग्नी ऽउ᳘द्धरन्ति॥  
(न्त्यु) उत्तरवेदा᳘वेवो᳘त्तरमु᳘द्धते द᳘क्षिणं ने᳘त्सोमाहुती᳘श्च सुराहुती᳘श्च सह᳘ जुह᳘वामे᳘ति त᳘स्माद्द्वा᳘वग्नी ऽउ᳘द्धरन्त्युत्तरवेदा᳘वेवो᳘त्तरमु᳘द्धते द᳘क्षिणम᳘थ यदा᳘ व्वपा᳘भिः प्रच᳘रत्य᳘थैत᳘या परिस्रु᳘ता प्र᳘चरति॥  
## २२
तां᳘ दर्भैः᳘ पावयति॥  
पू᳘ता ऽसदि᳘ति व्वायुः᳘ पूतः᳘ पवि᳘त्रेण प्रत्यङ्सो᳘मो ऽअ᳘तिस्रुतः। इ᳘न्द्रस्य यु᳘ज्यः सखे᳘ति त᳘त्कुवलसक्तू᳘न्कर्कन्धुसक्तू᳘न्बदरसक्तूनित्या᳘वपत्येतद्वै त᳘तः स᳘मभवद्यत्त्रि᳘र्निर᳘ष्ठीवत्ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मादेताना᳘वपति॥  
## २३
(त्य᳘) अ᳘थ ग्र᳘हान्गृह्णाति॥  
(त्ये᳘) ए᳘कं वा त्रीन्वै᳘क᳘स्त्वेव᳘ ग्रहीत᳘व्य ऽए᳘का हि᳘ पुरोरुग्भ᳘वत्ये᳘का ऽनुवाक्यै᳘का या᳘ज्या त᳘स्मादे᳘क ऽएव᳘ ग्रहीत᳘व्यः॥  
## २४
स᳘ गृह्णाति॥  
कुवि᳘दङ्ग य᳘वमन्तो य᳘वं चिद्य᳘था दा᳘न्त्यनुपूर्व्वं᳘ व्वियू᳘य॥ इहे᳘हैषां कृणुहि भो᳘जनानि ये᳘ बर्हि᳘षो न᳘मउक्तिं᳘ य᳘जन्ति॥ उपयाम᳘गृहीतो ऽस्यश्वि᳘भ्यां त्वा स᳘रस्वत्यै त्वे᳘न्द्राय त्वा सुत्रा᳘म्ण ऽइ᳘ति य᳘द्यु त्री᳘न्गृह्णीया᳘देत᳘यैव᳘ गृह्णीयादुपयामैस्तु त᳘र्हि ना᳘ना गृह्णीयाद᳘थाहाश्वि᳘भ्याᳫँ᳭ स᳘रस्वत्या ऽइ᳘न्द्राय सुत्राम्णे᳘ ऽनुब्रूही᳘ति॥  
## २५
सो᳘ ऽन्वाह॥  
युव᳘ᳫँ᳘ सुरा᳘ममश्विना न᳘मुचावासुरे स᳘चा। व्विपिपाना᳘ सुभस्पती ऽइ᳘न्द्रं क᳘र्मस्वावतमि᳘त्याश्रा᳘व्याहाश्वि᳘नौ स᳘रस्वतीमि᳘न्द्रᳫँ᳭ सुत्रा᳘माणं यजे᳘ति॥  
## २६
स᳘ यजति॥  
पुत्र᳘मिव पि᳘तरावश्वि᳘नोभे᳘न्द्राव᳘थुः का᳘व्यैर्दᳫँ᳭स᳘नाभिः। य᳘त्सुरा᳘मं व्य᳘पिबः श᳘चीभिः स᳘रस्वती त्वा मघवन्नभिष्णगि᳘ति द्विर्हो᳘ता व्वषट्करो᳘ति द्वि᳘रध्वर्यु᳘र्जुहोत्या᳘हरति भक्षं य᳘द्यु त्री᳘न्गृह्णीया᳘देत᳘स्यैवा᳘नुहो᳘ममि᳘तरौ हूयेते॥  
## २७
(ते ऽअ᳘) अ᳘थ कुम्भः᳘॥  
शत᳘वितृण्णो वा भ᳘वति न᳘ववितृण्णो वा स य᳘दि शत᳘वितृण्णः शता᳘युर्व्वा᳘ ऽअयं पु᳘रुषः शत᳘तेजाः शत᳘वीर्यस्त᳘स्माच्छत᳘वितृण्णो य᳘द्यु न᳘ववितृण्णो न᳘वेमे पु᳘रुषे प्राणास्त᳘स्मान्न᳘ववितृण्णः॥  
## २८
(स्त᳘ᳫँ᳘) त᳘ᳫँ᳘ शि᳘क्योदुतम्॥  
(मु) उप᳘र्युपर्याहवनी᳘यं धारयन्ति सा या प᳘रिशिष्टा परिस्रुद्भ᳘वति तामा᳘सिञ्चति तां᳘ व्विक्ष᳘रन्तीमु᳘पतिष्ठते पितॄणाᳫँ᳭ सो᳘मवतां तिसृ᳘भिर्ऋग्भिः᳘ पितॄणां᳘ बर्हिष᳘दां तिसृ᳘भिर्ऋग्भिः᳘ पितॄणा᳘मग्निष्वात्ता᳘नां तिसृभिर्ऋग्भिस्तद्य᳘देव᳘मुपति᳘ष्ठते य᳘त्र वै सो᳘म ऽइ᳘न्द्रमत्य᳘पवत स य᳘त्पितॄन᳘गच्छत्त्रया वै᳘ पित᳘रस्ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मादेवमु᳘पतिष्ठते॥  
## २९
(ते᳘ ऽथै) अ᳘थैता᳘नि हवी᳘ᳫँ᳘षि नि᳘र्वपति॥  
सावित्रं द्वा᳘दशकपालं वा ऽष्टा᳘कपालं वा पुरोडा᳘शं व्वारुणं᳘ यवम᳘यं चरु᳘मैन्द्रमे᳘कादशकपालं पुरोडा᳘शम्॥  
## ३०
(ᳫँ᳭) स य᳘त्सावित्रो भ᳘वति॥  
सविता वै᳘ देवा᳘नां प्रसविता᳘ सवितृ᳘प्रसूत ऽए᳘वैत᳘द्भिषज्यति त᳘स्मात्सावित्रो᳘ भवति॥  
## ३१
(त्य᳘) अ᳘थ य᳘द्वारुणो भ᳘वति॥  
व्व᳘रुणो वा᳘ ऽआर्पयिता तद्य᳘ ऽए᳘वार्पयिता ते᳘नै᳘वैत᳘द्भिषज्यति त᳘स्माद्वारुणो᳘ भवति॥  
## ३२
(त्य᳘) अ᳘थ य᳘दैन्द्रो भ᳘वति॥  
(ती᳘) इ᳘न्द्रो वै᳘ यज्ञ᳘स्य देव᳘ता सा᳘ यैव᳘ यज्ञ᳘स्य देव᳘ता त᳘यै᳘वैत᳘द्भिषज्यति त᳘स्मादैन्द्रो᳘ भवति॥  
## ३३
स य᳘दि हैतया᳘पि सो᳘मातिपूतं भिषज्ये᳘त्॥  
(दि) इष्टा᳘ ऽअनुयाजा भ᳘वन्त्य᳘व्यूढे स्रु᳘चाव᳘थैतै᳘र्हवि᳘र्भिः प्र᳘चरति पश्चाद्वै सोमो᳘ ऽतिपवते पश्चा᳘दे᳘वैनमेते᳘न मे᳘धेना᳘पि दधात्याश्विन᳘मु त᳘र्हि द्वि᳘कपालं पुरोडा᳘शं नि᳘र्व्वपेद᳘थ यदा᳘ व्वपा᳘भिः प्रच᳘रत्य᳘थैते᳘नाश्विने᳘न द्वि᳘कपालेन पुरोडा᳘शेन प्र᳘चरति॥  
## ३४
त᳘दु त᳘था न᳘ कुर्यात्॥  
(द्ध्व᳘) ह्व᳘लति वा᳘ ऽएष यो᳘ यज्ञपथादेत्ये᳘ति वा᳘ ऽएष᳘ यज्ञपथाद्य᳘ ऽएवं᳘ करो᳘ति त᳘स्माद्य᳘त्रै᳘वैते᳘षां पशूनां᳘ व्वपा᳘भिः प्रच᳘रन्ति त᳘दे᳘वैतै᳘र्हवि᳘र्भिः प्र᳘चरेयु᳘र्नो त᳘र्ह्याश्विनं द्वि᳘कपालं पुरोडा᳘शं नि᳘र्व्वपेत्॥  
## ३५
त᳘स्य न᳘पुᳫँ᳭सको गौर्द᳘क्षिणा॥  
न वा᳘ ऽएष स्त्री न पु᳘मान्यन्न᳘पुᳫँ᳭सको गौर्यद᳘ह पु᳘मांस्ते᳘न न स्त्री य᳘दु स्त्री ते᳘नो न पु᳘मांस्त᳘स्मान्न᳘पुᳫँ᳭सको गौर्द᳘क्षिणा᳘ ऽश्वा वा रथवाही सा हि न स्त्री न पु᳘मान्यद᳘श्वा रथवाही यद᳘ह र᳘थं व्व᳘हति ते᳘न न स्त्री य᳘दु स्त्री ते᳘नो न पु᳘मांस्त᳘स्माद᳘श्वा रथवाही द᳘क्षिणा॥  
