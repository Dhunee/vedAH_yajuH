+++
title = "३"

+++
## ०१
अभिषेचनी᳘येनेष्ट्वा[[!!]]॥  
के᳘शान्न᳘ वपते तद्यत्के᳘शान्न व᳘पते व्वी᳘र्यं[[!!]] वा᳘ ऽएत᳘दपाᳫँ᳭ र᳘सः स᳘म्भृतो भवति ये᳘नैनमेत᳘दभिषिञ्च᳘ति त᳘स्याभि᳘षिक्तस्य के᳘शान्प्रथमान्प्रा᳘प्नोति स यत्के᳘शान्व᳘पेतैताᳫँ᳭ श्रि᳘यं जिह्मां व्वि᳘नाशयेद्व्यु᳘दुह्यात्त᳘स्मात्के᳘शान्न᳘ वपते॥  
## ०२
संवत्सरं न᳘ वपते॥  
संव्वत्सर᳘संमिता वै᳘ व्व्रतचर्या त᳘स्मात्संव्वत्सरं न᳘ वपते स᳘ ऽएष᳘ व्व्रतविसर्जनी᳘योपयोगो ना᳘म स्तो᳘मो भवति केशवपनी᳘यः॥  
## ०३
त᳘स्यैकविᳫँ᳭शं᳘ प्रातःसवन᳘ᳫँ᳘॥  
सप्तदशं मा᳘ध्यन्दिनᳫँ᳭ स᳘वनं पञ्चदशं᳘ तृतीयसवन᳘ᳫं᳘ स᳘होक्थैः᳘ सह᳘ षोडशिना᳘ सह रा᳘त्र्या॥  
## ०४
त्रिवृद्रा᳘थन्तरः संधि᳘र्भवति॥  
(त्ये) एष᳘ ऽए᳘वैकविᳫँ᳭शो य᳘ ऽएष त᳘पति स᳘ ऽएत᳘स्मादेकविᳫँ᳭शाद᳘पयुङ्क्ते स[[!!]] स᳘प्तदश᳘मभिप्रत्य᳘वैति सप्तदशा᳘त्पञ्चदशं᳘ पञ्चदशा᳘दस्या᳘मेव᳘ त्रिवृ᳘ति प्रतिष्ठा᳘यां प्र᳘तितिष्ठति॥  
## ०५
त᳘स्य रथन्तरं᳘ पृष्ठं᳘ भवति॥  
(ती) इयं वै᳘ रथन्तर᳘मस्या᳘मे᳘वैत᳘त्प्रतिष्ठा᳘यां प्र᳘तितिष्ठत्यतिरात्रो᳘ भवति प्रतिष्ठा वा᳘ ऽअतिरात्रस्त᳘स्मादतिरात्रो᳘ भवति॥  
## ०६
स वै᳘ न्येव᳘ व्वर्तयते॥ 
के᳘शान्न[[!!]] व्वपते व्वी᳘र्यं[[!!]] वा᳘ ऽएत᳘दपाᳫँ᳭ र᳘सः स᳘म्भृतो भवति ये᳘नैनमेत᳘दभिषिञ्च᳘ति त᳘स्याभि᳘षिक्तस्य के᳘शान्प्रथमान्प्रा᳘प्नोति स यत्के᳘शान्व᳘पेतैताᳫँ᳭ श्रि᳘यं जिह्मां व्वि᳘नाशयेद्व्युदुह्याद᳘थ य᳘न्निवर्त᳘यते त᳘दात्म᳘न्ये᳘वैताᳫँ᳭ श्रि᳘यं नि᳘युनक्ति त᳘स्मा᳘न्न्येव᳘ वर्तयते के᳘शान्न व᳘पते त᳘स्यै᳘षैव᳘ व्व्रतचर्या᳘ भवति यावज्जी᳘वं᳘ नास्यां प्र᳘तितिष्ठति॥  
## ०७
(त्या) आसन्द्या᳘ ऽउपान᳘हा ऽउ᳘पमुञ्चते॥  
(त ऽ) उपान᳘द्भ्याम᳘धि य᳘दस्य या᳘नं भ᳘वति र᳘थो वा किं᳘चिद्वा स᳘र्व्वं वा᳘ ऽएष᳘ ऽइद᳘मुपर्युप᳘रि[[!!]] भवत्यर्व्वा᳘गे᳘वास्मादिदᳫँ᳭ स᳘र्व्वं भवति यो᳘ राजसू᳘येन य᳘जते त᳘स्माद᳘स्यै᳘षैव᳘ व्व्रतचर्या᳘ भवति यावज्जी᳘वं᳘ नास्यां प्र᳘तितिष्ठति॥  
