+++
title = "४"

+++
## ०१
स वा᳘ ऽअपः स᳘म्भरति॥  
तद्य᳘दपः᳘ सम्भ᳘रति व्वी᳘र्यं[[!!]] वा ऽआ᳘पो व्वी᳘र्यमे᳘वैतद्र᳘समपाᳫँ᳭ स᳘म्भरति॥  
## ०२
(त्यौ᳘) औ᳘दुम्बरे पात्रे[[!!]]॥  
(त्रे᳘ ऽन्नं) अ᳘न्नं वा ऽऊर्गुदुम्ब᳘र ऽऊ᳘र्जो ऽन्ना᳘द्यस्या᳘वरुद्ध्यै[[!!]] त᳘स्मादौ᳘दुम्बरे पा᳘त्रे॥  
## ०३
स᳘ सारस्वती᳘रेव᳘ प्रथमा᳘ गृह्णाति॥  
(त्य) अपो᳘ देवा म᳘धुमतीरगृभ्णन्नि᳘त्यपो᳘ देवा र᳘सवतीरगृह्णन्नि᳘त्ये᳘वैत᳘दाहो᳘र्जस्वती राज᳘स्वश्चि᳘ताना ऽइ᳘ति[[!!]] र᳘सवतीरि᳘त्ये᳘वैत᳘दाह यदाहो᳘र्जस्वतीरि᳘ति[[!!]] राज᳘स्वश्चि᳘ताना[[!!]] इ᳘ति याः प्र᳘ज्ञाता राज᳘स्व इ᳘त्ये᳘वैत᳘दाह या᳘भिर्मित्राव᳘रुणावभ्य᳘षिञ्चन्नि᳘त्येता᳘भिर्हि᳘ मित्राव᳘रुणावभ्य᳘षिञ्चन्या᳘भिरि᳘न्द्रम᳘नयन्नत्य᳘रातीरि᳘त्येता᳘भिर्ही᳘न्द्रं नाष्ट्रा र᳘क्षाᳫँ᳭स्यत्य᳘नयंस्ता᳘भि᳘रभिषिञ्चति[[!!]] व्वाग्वै स᳘रस्वती व्वा᳘चै᳘वैनमेत᳘दभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## ०४
(त्य᳘) अ᳘थाध्वर्युः᳘॥  
(श्च) चतुर्गृहीतमा᳘ज्यं गृही᳘त्वा᳘ ऽपो ऽभ्य᳘वैति तद्या᳘ ऽऊर्मी व्य᳘र्दतः पशौ᳘ वा पु᳘रुषे वा ऽभ्य᳘वेते तौ᳘ गृह्णाति॥  
## ०५
स यः प्रा᳘ङुद᳘र्दति॥  
तं᳘ गृह्णाति व्वृ᳘ष्ण ऽऊर्मि᳘रसि राष्ट्रदा᳘ राष्ट्रं᳘ मे देहि स्वा᳘हा व्वृष्ण᳘ ऽऊर्मि᳘रसि राष्ट्रदा᳘ राष्ट्र᳘ममु᳘ष्मै देहीति[[!!]]॥  
## ०६
(त्य᳘) अ᳘थ यः᳘ प्रत्य᳘ङ्ङुद᳘र्दति॥  
तं᳘ गृह्णाति व्वृषसे᳘नो ऽसि राष्ट्रदा᳘ राष्ट्रं᳘ मे देहि स्वा᳘हा व्वृषसे᳘नो ऽसि राष्ट्रदा᳘ राष्ट्र᳘ममु᳘ष्मै देही᳘ति ता᳘भिरभि᳘षिञ्चति व्वी᳘र्यं[[!!]] वा᳘ ऽएत᳘दपामु᳘दर्दति पशौ᳘ वा पु᳘रुषे वा ऽभ्य᳘वेते व्वी᳘र्येणै᳘वैनमेत᳘दभि᳘षिञ्चत्येता वा ऽए᳘का आ᳘पस्ता᳘ ऽए᳘वैतत्स᳘म्भरति॥  
## ०७
(त्य᳘) अ᳘थ स्य᳘न्दमाना गृह्णाति॥  
अर्थे᳘त स्थ राष्ट्रदा᳘ राष्ट्रं᳘ मे दत्त स्वा᳘हा ऽर्थे᳘त स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चति व्वी᳘र्येण वा᳘ ऽएताः᳘ स्यन्दन्ते त᳘स्मादेनाः स्य᳘न्दमाना न किं᳘चन प्र᳘तिधारयते व्वी᳘र्येणै᳘वैनमेत᳘दभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## ०८
(त्य᳘) अ᳘थ याः स्य᳘न्दमानानां प्रतीपᳫँ᳭ स्य᳘न्दन्ते॥  
ता᳘ गृह्णात्यो᳘जस्वती स्थ राष्ट्रदा᳘ राष्ट्रं᳘ मे दत्त स्वाहौ᳘जस्वती स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चति व्वी᳘र्येण वा᳘ ऽएताः स्य᳘न्दमानानां प्रतीप᳘ᳫँ᳭ स्यन्दन्ते व्वी᳘र्येणै᳘वैनमेत᳘दभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## ०९
(त्य᳘) अ᳘थापयती᳘र्गृह्णाति॥  
(त्या᳘) आ᳘पः परिवाहि᳘णी स्थ राष्ट्रदा᳘ राष्ट्रं᳘ मे दत्त स्वाहा᳘ ऽपः परिवाहि᳘णी स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चत्येत᳘स्यै वा᳘ ऽए᳘षा ऽपच्छि᳘द्यै᳘षैव पु᳘नर्भ᳘वत्य᳘पि ह वा᳘ ऽअस्यान्यराष्ट्री᳘यो राष्ट्रे᳘ भवत्य᳘प्यन्यराष्ट्री᳘यम᳘वहरते त᳘था ऽस्मिन्भूमा᳘नं दधाति भू᳘म्नैवैनमेत᳘दभि᳘षिञ्चत्येता[[!!]] वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## १०
(त्य᳘) अ᳘थ नदीपतिं᳘ गृह्णाति॥  
(त्य) अपां प᳘तिरसि राष्ट्रदा᳘ राष्ट्रं᳘ मे देहि स्वा᳘हा ऽपां प᳘तिरसि राष्ट्रदा᳘ राष्ट्र᳘ममु᳘ष्मै देही᳘ति ता᳘भिरभि᳘षिञ्चत्यपां वा᳘ ऽएष प᳘तिर्य᳘न्नदीपति᳘र्व्विशा᳘मे᳘वैनमेतत्प᳘तिं करोत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## ११
(त्य᳘) अ᳘थ निवेष्यं᳘ गृह्णाति॥  
(त्य) अपां ग᳘र्भो ऽसि राष्ट्रदा᳘ राष्ट्रं᳘ मे देहि स्वा᳘हा ऽपां ग᳘र्भो ऽसि राष्ट्रदा᳘ राष्ट्र᳘ममु᳘ष्मै देही᳘ति ता᳘भिरभि᳘षिञ्चति ग᳘र्भं वा᳘ ऽएतदा᳘प ऽउपनि᳘वेष्टन्ते व्विशा᳘मे᳘वैनमेतद्ग᳘र्भं करोत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## १२
(त्य᳘) अ᳘थ यः स्य᳘न्दमानानाᳫँ᳭ स्थावरो᳘ ह्रदो भ᳘वति॥  
प्रत्याता᳘पे ता᳘ गृह्णाति सू᳘र्यत्वचस स्थ राष्ट्रदा᳘ राष्ट्रं᳘ मे दत्त स्वा᳘हा सू᳘र्यत्वचस स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चति व्व᳘र्चसै᳘वैनमे᳘तदभि᳘षिञ्चति सू᳘र्यत्वचसमे᳘वैनमेत᳘त्करोति व्वरु᳘ण्या वा᳘ ऽएता ऽआ᳘पो भवन्ति याः स्य᳘न्दमानानां न स्य᳘न्दन्ते व्वरुणसवो वा᳘ ऽएष य᳘द्राजसू᳘यं त᳘स्मादेता᳘भिरभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## १३ 
(त्य᳘) अ᳘थ या᳘ ऽआत᳘पति व्व᳘र्षन्ति॥  
ता᳘ गृह्णाति सू᳘र्यवर्चस स्थ राष्ट्रदा᳘ राष्ट्रं᳘ मे दत्त स्वा᳘हा सू᳘र्यवर्चस स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चति व्व᳘र्चसै᳘वैनमेत᳘दभि᳘षिञ्चति सू᳘र्यवर्चसमे᳘वैनमेत᳘त्करोति मे᳘ध्या वा᳘ ऽएता ऽआ᳘पो भ᳘वन्ति या᳘ ऽआत᳘पति व्व᳘र्षन्त्य᳘प्राप्ता᳘ हीमां भ᳘वन्त्य᳘थैना गृह्णा᳘ति मे᳘ध्यमे᳘वैनमेत᳘त्करोत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## १४
(त्य᳘) अ᳘थ व्वैशन्ती᳘र्गृह्णाति॥  
मा᳘न्दा स्थ राष्ट्रदा᳘ राष्ट्रं᳘ मे दत्त स्वा᳘हा मा᳘न्दा स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चति व्वि᳘शमे᳘वास्मा ऽएत᳘त्स्थावराम᳘नपक्रमिणीं करोत्येता वा ऽए᳘का आ᳘पस्ता᳘ ऽए᳘वैतत्स᳘म्भरति॥  
## १५
(त्य᳘) अ᳘थ कू᳘प्या गृह्णाति॥  
व्व्रजक्षि᳘त स्थ राष्ट्रदा᳘ राष्ट्रं᳘ मे दत्त स्वा᳘हा व्व्रजक्षि᳘त स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चति तद्या᳘ इमां प᳘रेणा᳘पस्ता᳘ ऽए᳘वैतत्स᳘म्भरत्यपा᳘मु चैव᳘ सर्व्वत्वा᳘य त᳘स्मादेता᳘भिरभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## १६
(त्य᳘) अ᳘थ प्रुष्वा[[!!]] गृह्णाति॥  
व्वा᳘शा स्थ राष्ट्रदा᳘ राष्ट्रं᳘ मे दत्त स्वा᳘हा व्वा᳘शा स्थ राष्ट्रदा᳘ राष्ट्र᳘ममु᳘ष्मै दत्तेति ता᳘भिरभि᳘षिञ्चत्यन्ना᳘द्येनै᳘वैनमेत᳘दभि᳘षिञ्चत्यन्ना᳘द्यमे᳘वास्मिन्नेत᳘द्दधातीदं वा᳘ ऽअसा᳘वादित्य᳘ उद्य᳘न्नेव य᳘था ऽय᳘मग्नि᳘र्निर्द᳘हेदेवमो᳘षधीरन्ना᳘द्यं नि᳘र्दहति त᳘देता आ᳘पो ऽभ्यवय᳘त्यः शमयन्ति न᳘ ह वा᳘ ऽइ᳘हान्ना᳘द्यं प᳘रिशिष्यते य᳘देता ऽआ᳘पो᳘ नाभ्यवेयु᳘रन्ना᳘द्येनै᳘वैनमेत᳘दभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## १७
(त्य᳘) अ᳘थ म᳘धु गृह्णाति॥  
श᳘विष्ठा स्थ राष्ट्रदा᳘ राष्ट्रं᳘ मे दत्त स्वा᳘हा श᳘विष्ठा स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चत्यपां᳘ चै᳘वैनमेतदो᳘षधीनां च र᳘सेनाभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## १८
(त्य᳘) अ᳘थ गो᳘र्व्विजा᳘यमानाया ऽउ᳘ल्ब्या गृह्णाति॥  
श᳘क्वरी स्थ राष्ट्रदा᳘ राष्ट्रं᳘ मे दत्त स्वा᳘हा श᳘क्वरी स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चति पशु᳘भिरे᳘वैनमेत᳘दभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## १९
(त्य᳘) अ᳘थ प᳘यो गृह्णाति॥  
जनभृ᳘त स्थ राष्ट्रदा᳘ राष्ट्रं᳘ मे दत्त स्वा᳘हा जनभृ᳘त स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चति पशु᳘भिरे᳘वैनमेत᳘दभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## २०
(त्य᳘) अ᳘थ घृतं᳘ गृह्णाति॥  
व्विश्वभृ᳘त स्थ राष्ट्रदा᳘ राष्ट्रं᳘ मे दत्त स्वा᳘हा व्विश्वभृ᳘त स्थ राष्ट्रदा᳘ राष्ट्र᳘ममु᳘ष्मै दत्ते᳘ति ता᳘भिरभि᳘षिञ्चति पशूना᳘मे᳘वैनमेतद्र᳘सेनाभि᳘षिञ्चत्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## २१
(त्य᳘) अ᳘थ म᳘रीचीः॥  
(र) अञ्जलि᳘ना संगृह्या᳘पिसृजत्या᳘पः स्वरा᳘ज स्थ राष्ट्रदा᳘ राष्ट्र᳘ममु᳘ष्मै दत्ते᳘त्येता वा ऽआ᳘पः स्वरा᳘जो यन्म᳘रीचयस्ता यत्स्य᳘न्दन्त ऽइवा᳘न्यो᳘ ऽन्य᳘स्या ऽए᳘वैत᳘च्छ्रिया ऽअ᳘तिष्ठमाना ऽउत्तराधरा᳘ ऽइव भ᳘वन्त्यो यन्ति स्वा᳘राज्यमे᳘वास्मिन्नेत᳘द्दधात्येता वा ऽए᳘का ऽआ᳘पस्ता᳘ ऽए᳘वैतत्स᳘म्भरति॥  
## २२
ता वा᳘ ऽएताः᳘॥  
सप्त᳘दशापः स᳘म्भरति सप्तदशो वै᳘ प्रजा᳘पतिः प्रजा᳘पतिर्यज्ञस्त᳘स्मात्सप्त᳘दशापः स᳘म्भरति॥  
## २३
षो᳘डश ता ऽआ᳘पो या᳘ ऽअभिजुहो᳘ति॥  
षो᳘डशा᳘हुतीर्जुहोति ता द्वा᳘त्रिᳫँ᳭ शद्द्वयी᳘षु न᳘ जुहोति सारस्वती᳘षु च म᳘रीचिषु च ताश्च᳘तुस्त्रिᳫँ᳭शत्त्र᳘यस्त्रिᳫँ᳭शद्वै᳘ देवाः᳘ प्रजा᳘पतिश्चतुस्त्रिᳫँ᳭शस्त᳘देनं प्रजा᳘पतिं करोति॥  
## २४
(त्य᳘) अ᳘थ य᳘द्धुत्वा᳘ हुत्वा गृह्णा᳘ति॥  
व्व᳘ज्रो वा ऽआ᳘ज्यं व्व᳘ज्रेणै᳘वैतदा᳘ज्येन स्पृत्वा᳘ स्पृत्वा स्वीकृ᳘त्य गृह्णाति॥  
## २५
(त्य᳘) अ᳘थ य᳘त्सारस्वती᳘षु न᳘ जुहो᳘ति॥  
व्वाग्वै स᳘रस्वती व्व᳘ज्र ऽआ᳘ज्यं ने᳘द्व᳘ज्रेणा᳘ज्येन व्वा᳘चᳫँ᳭ हिन᳘सानी᳘ति त᳘स्मात्सारस्वती᳘षु न᳘ जुहोति॥  
## २६
(त्य᳘) अ᳘थ यन्म᳘रीचिषु न᳘ जुहो᳘ति॥  
नेद᳘नद्धेवैतामा᳘हुतिं जुह᳘वानी᳘ति त᳘स्मान्म᳘रीचिषु न᳘ जुहोति॥  
## २७
ताः᳘ सार्धमौ᳘दुम्बरे पा᳘त्रे सम᳘वनयति॥  
म᳘धुमतीर्म᳘धुमतीभिः पृच्यन्तामि᳘ति र᳘सवती र᳘सवतीभिः पृच्यन्तामि᳘त्ये᳘वैत᳘दाह म᳘हि क्षत्रं᳘ क्षत्रि᳘याय व्वन्वाना इ᳘ति त᳘त्परो᳘ ऽक्षं क्षत्रं य᳘जमानायाशि᳘षमा᳘शास्ते यदा᳘ह म᳘हि क्षत्रं᳘ क्षत्रि᳘याय व्वन्वाना इ᳘ति॥  
## २८
ता ऽअ᳘ग्रेण᳘ मैत्रावरुणस्य[[!!]] धि᳘ष्ण्यᳫँ᳭ सादयति॥  
(त्य᳘) अ᳘नाधृष्टाः सीदत सहौ᳘जस ऽइत्य᳘नाधृष्टाः सीदत र᳘क्षोभिरित्ये᳘वैत᳘दाह[[!!]] सहौ᳘जस इ᳘ति स᳘वीर्या ऽइ᳘त्ये᳘वैत᳘दाह म᳘हि क्षत्रं᳘ क्षत्रि᳘याय द᳘धतीरि᳘ति त᳘त्प्रत्य᳘क्षं क्षत्रं य᳘जमानायाशि᳘षमा᳘शास्ते यदा᳘ह म᳘हि क्षत्रं᳘ क्षत्रि᳘याय द᳘धतीरि᳘ति॥  
