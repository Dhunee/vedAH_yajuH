+++
title = "४"

+++
## ०१
मैत्रावरुण्या᳘ पय᳘स्यया [[???]] प्र᳘चरति॥  
त᳘स्या ऽअ᳘निष्ट ऽएव᳘ स्विष्टकृ᳘द्भवत्य᳘थास्मा ऽआसन्दीमा᳘हरन्त्युपरिस᳘द्यं वा᳘ ऽएष᳘ जयति यो ज᳘यत्यन्तरिक्षस᳘द्यं त᳘देनमुपर्या᳘सीनमध᳘स्तादिमाः᳘ प्रजा ऽउ᳘पासते त᳘स्मादस्मा ऽआसन्दीमा᳘हरन्ति [[???]] सैषा᳘ खादिरी व्वि᳘तृण्णा भवति᳘ येयं व्व᳘र्ध्रव्यूता भरता᳘नाम्॥  
## ०२
ताम᳘ग्रेण॥  
मैत्रावरुण᳘स्य धि᳘ष्ण्यं नि᳘दधाति स्यो᳘ना ऽसि सुष᳘दा ऽसी᳘ति शिवा᳘मे᳘वैत᳘च्छग्मां᳘ करोति॥  
## ०३
(त्य᳘) अ᳘थाधीवासमा᳘स्तृणाति॥  
क्षत्र᳘स्य यो᳘निरसी᳘ति त᳘द्यैव᳘ क्षत्र᳘स्य यो᳘निस्ता᳘मे᳘वैत᳘त्करोति॥  
## ०४
(त्य᳘) अ᳘थैनमा᳘सादयति॥  
स्योनामा᳘सीद सुष᳘दामा᳘सीदे᳘ति शिवा᳘ᳫँ᳘ शग्मामा᳘सीदे᳘त्ये᳘वैत᳘दाह क्षत्र᳘स्य यो᳘निमा᳘सीदे᳘ति त᳘द्यैव᳘ क्षत्र᳘स्य यो᳘निस्त᳘स्यामे᳘वैनमेत᳘द्दधाति॥  
## ०५
(त्य᳘) अ᳘थान्तरा᳘ᳫँ᳘ से ऽभिमृ᳘श्य जपति॥  
नि᳘षसाद धृत᳘व्रत इ᳘ति धृत᳘व्रतो वै रा᳘जा न वा᳘ ऽएष स᳘र्व्वस्मा ऽइव व᳘दनाय न स᳘र्वस्मा ऽइव क᳘र्मणे य᳘देव᳘ साधु व्व᳘देद्य᳘त्साधु᳘ कुर्यात्त᳘स्मै वा᳘ ऽएष᳘ च श्रो᳘त्रियश्चैतौ᳘ ह वै द्वौ᳘ मनु᳘ष्येषु धृत᳘व्रतौ त᳘स्मादाह नि᳘षसाद धृत᳘व्रत ऽइ᳘ति व्व᳘रुणः प᳘स्त्यास्वे᳘ति व्वि᳘शो वै᳘ प᳘स्त्या व्विक्ष्वे᳘त्ये᳘वैत᳘दाह सा᳘म्राज्याय सुक्र᳘तुरि᳘ति राज्याये᳘त्ये᳘वैत᳘दाह यदा᳘ह सा᳘म्राज्याय सुक्र᳘तुरिति [[???]]॥  
## ०६
(त्य᳘) अ᳘थास्मै प᳘ञ्चाक्षा᳘न्पाणावा᳘वपति। 
(त्य) अभिभू᳘रस्येता᳘स्ते प᳘ञ्च दि᳘शः कल्पन्तामि᳘त्येष वा ऽअ᳘यानभिभूर्यत्क᳘लिरेष᳘ हि स᳘र्व्वान᳘यानभिभ᳘वति त᳘स्मादाहाभिभू᳘रसी᳘त्येता᳘स्ते प᳘ञ्च दि᳘शः कल्पन्तामि᳘ति प᳘ञ्च वै दि᳘शस्त᳘दस्मै स᳘र्व्वा ऽएव दि᳘शः कल्पयति॥  
## ०७
(त्य᳘) अ᳘थैनं पृष्ठत᳘स्तूष्णी᳘मेव᳘ दण्डै᳘र्घ्नन्ति॥  
तं᳘ दण्डैर्घ्न᳘न्तो दण्डवधम᳘तिनयन्ति त᳘स्माद्रा᳘जा ऽदण्ड्यो [[???]] य᳘देनं दण्डवध᳘मतिन᳘यन्ति॥  
## ०८
(न्त्य᳘) अ᳘थ व्व᳘रं वृणीते॥  
य᳘ᳫँ᳘ ह वै कं᳘ च सुषुवाणो व्व᳘रं वृणीते᳘ सो ऽस्मै स᳘र्वः स᳘मृध्यते त᳘स्माद्व᳘रं वृणीते॥  
## ०९
स ब्र᳘ह्मन्नि᳘त्येव᳘ प्रथममा᳘मन्त्रयते॥  
ब्र᳘ह्म प्रथम᳘मभिव्या᳘हराणि ब्र᳘ह्मप्रसूतां व्वा᳘चं व्वदानी᳘ति त᳘स्माद् ब्र᳘ह्मन्नि᳘त्येव᳘ प्रथममा᳘मन्त्रयते त्वं᳘ ब्र᳘ह्मासीती᳘तरः प्र᳘त्याह सविता᳘ ऽसि सत्य᳘प्रसव ऽइ᳘ति व्वी᳘र्यमे᳘वास्मिन्नेत᳘द्दधाति सविता᳘रमेव᳘ सत्य᳘प्रसवं करोति॥  
## १०
ब्र᳘ह्मन्नि᳘त्येव᳘ द्विती᳘यमा᳘मन्त्रयते॥  
त्वं᳘ ब्र᳘ह्मासीती᳘तरः प्र᳘त्याह व्व᳘रुणो ऽसि सत्यौ᳘जा इ᳘ति व्वी᳘र्यमे᳘वास्मिन्नेत᳘द्दधाति [[???]] व्व᳘रुणमेव᳘ सत्यौ᳘जसं करोति॥  
## ११
ब्र᳘ह्मन्नि᳘त्येव᳘ तृती᳘यमा᳘मन्त्रयते॥  
त्वं᳘ ब्र᳘ह्मासीती᳘तरः प्र᳘त्याहे᳘न्द्रो ऽसि व्वि᳘शौजा ऽइ᳘ति व्वीर्य᳘मे᳘वास्मिन्नेत᳘द्दधाती᳘न्द्रमेव व्वि᳘शौजसं करोति॥  
## १२
ब्र᳘ह्मन्नि᳘त्येव᳘ चतुर्थमा᳘मन्त्रयते॥  
त्वं᳘ ब्र᳘ह्मासीती᳘तरः प्र᳘त्याह रुद्रो᳘ ऽसि सुशे᳘व ऽइ᳘ति त᳘द्वी᳘र्याण्ये᳘वास्मिन्नेतत्पू᳘र्व्वाणि दधात्य᳘थैनमेत᳘च्छम᳘यत्येव त᳘स्मादेष स᳘र्व्वस्ये᳘शानो मृडयति य᳘देनᳫँ᳭ शम᳘यति॥  
## १३
ब्र᳘ह्मन्नि᳘त्येव᳘ पञ्चममा᳘मन्त्रयते॥  
त्वं᳘ ब्र᳘ह्मासीती᳘तरो᳘ ऽनिरुक्तं प्र᳘त्याह प᳘रिमितं वै नि᳘रुक्तं तत्प᳘रिमितमे᳘वास्मिन्नेतत्पू᳘र्व्वं व्वी᳘र्यं [[???]] दधात्यथात्रा᳘निरुक्तं प्र᳘त्याहा᳘परिमितं वा ऽअ᳘निरुक्तं तद᳘परिमितमे᳘वास्मिन्नेतत्स᳘र्व्वं व्वी᳘र्यं [[???]] दधाति त᳘स्मादत्रा᳘निरुक्तं प्र᳘त्याह॥  
## १४
(हा᳘) अ᳘थ सुमङ्ग᳘लनामानᳫँ᳭ ह्वयति॥  
ब᳘हुकार श्रे᳘यस्कर भू᳘यस्करे᳘ति य᳘ ऽएवं᳘नामा भ᳘वति कल्या᳘णमे᳘वैत᳘न्मानुष्यै᳘ व्वाचो᳘ व्वदति॥  
## १५
(त्य᳘) अ᳘थास्मै ब्राह्मण स्फ्यं प्र᳘यच्छति॥  
(त्य) अध्वर्यु᳘र्व्वा यो᳘ व्वा ऽस्य पुरो᳘हितो भ᳘वती᳘न्द्रस्य व्व᳘ज्रो ऽसि ते᳘न मे रध्ये᳘ति व्व᳘ज्रो वै स्फ्यः स᳘ ऽएते᳘न व्व᳘ज्रेण ब्राह्मणो रा᳘जानमात्मनो᳘ ऽबलीयाᳫँ᳭सं कुरुते यो वै रा᳘जा ब्राह्मणाद᳘बलीयानमि᳘त्रेभ्यो वै स ब᳘लीयान्भवति त᳘दमि᳘त्रेभ्य ऽए᳘वैनमेतद्ब᳘लीयाᳫँ᳭सं करोति॥  
## १६
तᳫँ᳭ राजा राजभ्रात्रे प्र᳘यच्छति॥  
(ती᳘) इ᳘न्द्रस्य व्व᳘ज्रो ऽसि ते᳘न मे रध्ये᳘ति ते᳘न राजा᳘ राजभ्रात᳘रमात्मनो᳘ ऽबलीयाᳫँ᳭सं कुरुते॥  
## १७
त᳘ᳫँ᳘ राजभ्राता᳘ सूता᳘य᳘ वा स्थप᳘तये वा प्रयच्छति॥  
(ती᳘) इ᳘न्द्रस्य व्व᳘ज्रो ऽसि ते᳘न मे रध्ये᳘ति ते᳘न राजभ्राता᳘ सूतं᳘ वा स्थप᳘तिं वा ऽऽत्मनो᳘ ऽबलीयाᳫँ᳭सं कुरुते॥  
## १८
त᳘ᳫँ᳘ सूतो᳘ वा स्थप᳘तिर्व्वा ग्राम᳘ण्ये प्र᳘यच्छति॥  
(ती᳘) इ᳘न्द्रस्य व्व᳘ज्रो ऽसि ते᳘न मे रध्ये᳘ति ते᳘न सूतो᳘ वा स्थप᳘तिर्व्वा ग्राम᳘ण्यमात्मनो᳘ ऽबलीयाᳫँ᳭सं कुरुते॥  
## १९
तं᳘ ग्रामणीः᳘ सजाता᳘य प्रयच्छति॥  
(ती᳘) इ᳘न्द्रस्य व्व᳘ज्रो ऽसि ते᳘न मे रध्ये᳘ति ते᳘न ग्रामणीः᳘ सजात᳘मात्मनो᳘ ऽबलीयाᳫँ᳭सं कुरुते तद्य᳘देव᳘ᳫँ᳘ सम्प्रय᳘च्छन्ते ने᳘त्पापवस्यसम᳘सद्यथापूर्व्व᳘मसदि᳘ति त᳘स्मादेव᳘ᳫँ᳘ सम्प्र᳘यच्छन्ते॥  
## २०
(न्ते᳘ ऽथ) अ᳘थ सजात᳘श्च प्रतिप्रस्थाता᳘ च॥  
(चै) एते᳘न स्फ्ये᳘न पूर्व्वाग्नौ᳘ शुक्र᳘स्य पुरोरु᳘चा ऽधिदे᳘वनं कुरुतो ऽत्ता वै᳘ शु᳘क्रो ऽत्ता᳘रमे᳘वैत᳘त्कुरुतः॥  
## २१
(तो᳘ ऽथ) अ᳘थ मन्थि᳘नः पुरोरु᳘चा वि᳘मितं वि᳘मिनुतः॥  
(ऽ) आ᳘द्यो वै᳘ मन्थी त᳘दत्ता᳘रमे᳘वैत᳘त्कृत्वा᳘ ऽथास्मा ऽएत᳘दा᳘द्यं [[???]] जनयतस्त᳘स्मान्मन्थि᳘नः पुरोरु᳘चा व्वि᳘मितं व्वि᳘मिनुतः॥  
## २२
(तो᳘ ऽथा) अ᳘थाध्वर्युः᳘॥  
(श्च) चतुर्गृहीतमा᳘ज्यं गृही᳘त्वा ऽधिदे᳘वने हि᳘रण्यं निधा᳘य जुहोत्यग्निः᳘ पृथुर्ध᳘र्मणस्प᳘तिर्जुषाणो᳘ ऽअग्निः᳘ पृथुर्ध᳘र्मणस्प᳘तिरा᳘ज्यस्य व्वेतु स्वाहे᳘ति॥  
## २३
(त्य᳘) अ᳘थाक्षान्नि᳘वपति॥  
स्वा᳘हाकृताः सू᳘र्यस्य रश्मि᳘भिर्यतध्वᳫँ᳭ सजाता᳘नां मध्यमे᳘ष्ठ्याये᳘त्येष वा᳘ ऽअग्निः᳘ पृथुर्य᳘दधिदे᳘वनं त᳘स्यैते᳘ ऽङ्गारा य᳘दक्षास्त᳘मे᳘वैते᳘न प्रीणाति त᳘स्य ह वा᳘ ऽएषा᳘ ऽनुमता गृहे᳘षु हन्यते यो᳘ वा राजसू᳘येन य᳘जते यो᳘ वैत᳘देवं व्वे᳘दैते᳘ष्वक्षे᳘ष्वाह गां᳘ दीव्यध्वमि᳘ति पूर्व्वाग्निवा᳘हौ द᳘क्षिणा॥  
## २४
(णा᳘ ऽथा) अ᳘थाहाग्न᳘ये स्विष्टकृते᳘ ऽनुब्रूही᳘ति॥  
तद्यद᳘न्तरेणा᳘हुती ऽएतत्क᳘र्म क्रिय᳘त ऽएष वै᳘ प्रजा᳘पतिर्य᳘ एष᳘ यज्ञ᳘स्ताय᳘ते य᳘स्मादिमाः᳘ प्रजाः प्र᳘जाता ऽएत᳘म्वेवा᳘प्येतर्ह्य᳘नु प्र᳘जायन्ते त᳘देनं मध्यत᳘ ऽए᳘वैत᳘स्य प्रजा᳘पतेर्द᳘धाति मध्यतः᳘ सुवति त᳘स्माद᳘न्तरेणा᳘हुती ऽएतत्क᳘र्म क्रियत ऽआश्रा᳘व्याहाग्नि᳘ᳫँ᳘ स्विष्टकृ᳘तं यजे᳘ति व्व᳘षट्कृते जुहोति॥  
## २५
(त्य) अथे᳘डामा᳘दधाति॥  
(त्यु᳘) उ᳘पहूतायामि᳘डायामप᳘ ऽउपस्पृ᳘श्य माहेन्द्रं ग्र᳘हं गृह्णाति माहेन्द्रं ग्र᳘हं गृहीत्वा᳘ स्तोत्र᳘मुपा᳘करोति त᳘ᳫँ᳘ स्तोत्रा᳘य प्र᳘मीवति स᳘ ऽउपा᳘वरोहति सो᳘ ऽन्ते स्तोत्र᳘स्य भ᳘वत्य᳘न्ते शस्त्र᳘स्य॥  
