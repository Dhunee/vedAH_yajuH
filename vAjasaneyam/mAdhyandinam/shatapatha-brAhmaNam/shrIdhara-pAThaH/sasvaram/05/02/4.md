+++
title = "४"

+++
## ०१
व्वैश्वदेवे᳘न यजते॥  
व्वैश्वदेवे᳘न वै᳘ प्रजा᳘पतिर्भूमा᳘नं प्रजाः᳘ ससृजे भूमा᳘नं प्रजाः᳘ सृष्ट्वा᳘ सूया ऽइ᳘ति त᳘थो ऽए᳘वैष᳘ ऽएत᳘द्वैश्वदेवे᳘नैव᳘ भूमा᳘नं प्रजाः᳘ सृजते भूमा᳘नं प्रजाः᳘ सृष्ट्वा᳘ सूया ऽइ᳘ति॥  
## ०२
(त्व᳘) अ᳘थ व्वरुणप्रघासै᳘र्यजते॥  
व्वरुणप्रघासैर्व्वै᳘ प्रजा᳘पतिः प्रजा᳘ व्वरुणपाशात्प्रा᳘मुञ्चत्ता᳘ अस्यानमीवा᳘ ऽअकिल्विषाः᳘ प्रजाः प्रा᳘जायन्तानमीवा᳘ ऽअकिल्विषाः᳘ प्रजा᳘ अभि᳘ सूया ऽइ᳘ति त᳘थो ए᳘वैष᳘ ऽएत᳘द्वरुणप्रघासै᳘रेव᳘ प्रजा᳘ व्वरुणपाशात्प्र᳘मुञ्चति ता᳘ ऽअस्या᳘नमीवा ऽअ᳘किल्विषाः प्रजाः प्र᳘जायन्ते ऽनमीवा᳘ ऽअकिल्विषाः᳘ [[???]] प्रजा᳘ ऽअ᳘भि सूया ऽइ᳘ति॥  
## ०३
(त्य᳘) अ᳘थ साकमेधै᳘र्यजते॥  
साकमेधैर्व्वै᳘ देवा᳘ व्वृत्र᳘मघ्नंस्तै᳘र्वेव᳘ व्यजयन्त᳘ [[???]] येय᳘मेषां व्वि᳘जितिस्तां त᳘थो ऽए᳘वैष᳘ ऽएतैः᳘ पाप्मा᳘नं द्विष᳘न्तं भ्रा᳘तृव्यᳫँ᳭ हन्ति त᳘थो ऽएव व्वि᳘जयते व्वि᳘जिते᳘ ऽभये ऽनाष्ट्रे᳘ सूया ऽइ᳘ति॥  
## ०४
(त्य᳘) अ᳘थ शुनासी᳘र्येण यजते॥  
(त ऽ) उभौ र᳘सौ परिगृ᳘ह्य सूया ऽइ᳘त्यथ पञ्चवाती᳘यᳫँ᳭ स᳘ पञ्च᳘धा ऽऽहवनी᳘यं व्यु᳘ह्य स्रुवे᳘णोपघा᳘तं जुहोति॥  
## ०५
स᳘ पूर्व्वा᳘र्ध्ये जुहोति॥  
(त्य) अग्नि᳘नेत्रेभ्यो देवे᳘भ्यः पुरःस᳘द्भ्यः स्वाहेत्य᳘थ दक्षिणा᳘र्ध्ये जुहोति यम᳘नेत्रेभ्यो देवे᳘भ्यो दक्षिणास᳘द्भ्यः स्वाहेत्य᳘थ पश्चा᳘र्ध्ये जुहोति व्विश्व᳘देवनेत्रेभ्यो देवे᳘भ्यः पश्चात्स᳘द्भ्यः᳘ स्वाहेत्य᳘थोत्तरा᳘र्ध्ये जुहोति मित्राव᳘रुणनेत्रेभ्यो वा मरु᳘न्नेत्रेभ्यो वा देवे᳘भ्य ऽउत्तरास᳘द्भ्यः स्वाहेत्य᳘थ म᳘ध्ये जुहोति सो᳘मनेत्रेभ्यो देवे᳘भ्य ऽउपरिस᳘द्भ्यो दु᳘वस्वद्भ्यः स्वाहेति [[???]]॥  
## ०६
(त्य᳘) अ᳘थ सार्द्ध᳘ᳫँ᳘ समु᳘ह्य जुहोति॥  
ये᳘ देवा᳘ ऽअग्नि᳘नेत्राः पुरःस᳘दस्ते᳘भ्यः स्वा᳘हा ये᳘ देवा᳘ यम᳘नेत्रा दक्षिणास᳘दस्ते᳘भ्यः स्वा᳘हा ये᳘ देवा᳘ व्विश्व᳘देवनेत्राः पश्चात्स᳘दस्ते᳘भ्य स्वा᳘हा ये᳘ देवा᳘ मित्राव᳘रुणनेत्रा वा मरु᳘न्नेत्रा वोत्तरास᳘दस्ते᳘भ्यः स्वा᳘हा ये᳘ देवाः सो᳘मनेत्रा ऽउपरिस᳘दो दु᳘वस्वन्तस्ते᳘भ्यः स्वाहे᳘ति तद्य᳘देवं᳘ जुहो᳘ति॥  
## ०७
य᳘त्र वै᳘ देवाः᳘॥  
साकमेधैर्व्य᳘जयन्त᳘ येय᳘मेषां व्वि᳘जितिस्तां त᳘द्धोचुरु᳘त्पिबन्ते वा᳘ ऽइमा᳘नि दिक्षु᳘ नाष्ट्रा र᳘क्षाᳫँ᳭सि ह᳘न्तैभ्यो व्व᳘ज्रं प्रह᳘रामे᳘ति व्व᳘ज्रो वा ऽआ᳘ज्यं त᳘ ऽएते᳘न व्व᳘ज्रेणा᳘ज्येन दिक्षु᳘ नाष्ट्रा र᳘क्षाᳫँ᳭स्य᳘वाघ्नंस्ते᳘ व्यजयन्त᳘ [[???]] येय᳘मेषां व्वि᳘जितिस्तां त᳘थो ऽए᳘वैष᳘ एते᳘न व्व᳘ज्रेणा᳘ज्येन दिक्षु᳘ नाष्ट्रा र᳘क्षाᳫँ᳭स्य᳘वहन्ति त᳘थो ऽएव व्वि᳘जयते व्वि᳘जिते᳘ ऽभये ऽनाष्ट्रे᳘ सूया ऽइति [[???]]॥  
## ०८
(त्य᳘) अ᳘थ य᳘देता ऽअ᳘पराः पञ्चा᳘हुतीर्ज्जुहो᳘ति॥  
क्षण्व᳘न्ति व्वा᳘ ऽएत᳘दग्नेर्व्वि᳘वृहन्ति य᳘त्पञ्च᳘धा ऽऽहवनी᳘यं व्यू᳘हन्ति त᳘दे᳘वास्यैते᳘न स᳘न्दधाति त᳘स्मादेता ऽअ᳘पराः पञ्चा᳘हुतीर्ज्जुहोति॥  
## ०९
त᳘स्य प्र᳘ष्टिवाहनो ऽश्वरथो द᳘क्षिणा॥  
त्रयो᳘ ऽश्वा द्वौ᳘ सव्यष्टृसारथी ते प᳘ञ्च प्राणा यो वै᳘ प्राणः स व्वा᳘तस्तद्य᳘देत᳘स्य क᳘र्मण ऽएषा द᳘क्षिणा त᳘स्मात्पञ्चवाती᳘यं ना᳘म॥  
## १०
स᳘ हैतेना᳘पि भिषज्येत्॥  
(द) अयं वै᳘ प्राणो᳘ यो ऽयं प᳘वते यो वै᳘ प्राणः स ऽआ᳘युः᳘ सो ऽयमे᳘क इवैव᳘ पवते᳘ सो ऽयं पु᳘रुषे ऽन्तः प्र᳘विष्टो द᳘शधा व्विहितो द᳘श वा᳘ ऽएता ऽआ᳘हुतीर्जुहोति त᳘दस्मिन्द᳘श प्राणा᳘न्कृत्स्न᳘मेव स᳘र्व्वमा᳘युर्द्दधाति स य᳘दिहा᳘पि गता᳘सुरिव भ᳘वत्या᳘ है᳘वैनेन हरति॥  
## ११
(त्य᳘) अ᳘थेन्द्रतुरीय᳘म्॥  
(मा) आग्ने᳘यो ऽष्टा᳘कपालः पुरोडा᳘शो भवति व्वारुणो᳘ यवम᳘यश्चरू᳘ रौद्रो᳘ गावेधुक᳘श्चरु᳘रनडुह्यै᳘ व्वहला᳘या ऽऐन्द्रं द᳘धि ते᳘नेन्द्रतुरीये᳘ण यजत ऽइन्द्राग्नी᳘ उ है᳘वैतत्स᳘मूदाते ऽउ᳘त्पिबन्ते वा᳘ ऽइमा᳘नि दिक्षु᳘ नाष्ट्रा र᳘क्षाᳫँ᳭सि ह᳘न्तैभ्यो व्व᳘ज्रं प्रह᳘रावे᳘ति॥  
## १२
स᳘ हाग्नि᳘रुवाच॥  
त्र᳘यो म᳘म भागाः सन्त्वे᳘कस्तवे᳘ति तथे᳘ति ता᳘वेते᳘न हवि᳘षा दिक्षु [[???]] नाष्ट्रा र᳘क्षाᳫँ᳭स्य᳘वाहतां तौ᳘ व्यजयेतां᳘ यैनयोरियं व्वि᳘जितिस्तां त᳘थो ऽए᳘वैष᳘ ऽएते᳘न हवि᳘षा दिक्षु [[???]] नाष्ट्रा र᳘क्षाᳫँ᳭स्य᳘वहन्ति त᳘थो ऽएव व्वि᳘जयते व्वि᳘जिते᳘ ऽभये ऽनाष्ट्रे᳘ सूया ऽइ᳘ति॥  
## १३
स य᳘ एष᳘ ऽआग्ने᳘यो ऽष्टा᳘कपालः पुरोडा᳘शो भ᳘वति᳘॥  
सो ऽग्नेरे᳘को भागो᳘ ऽथ य᳘द्वारुणो᳘ यवम᳘यश्चरुर्भ᳘वति यो वै व्व᳘रुणः᳘ [[???]] सो ऽग्निः᳘ सो ऽग्ने᳘र्द्विती᳘यो भागो᳘ ऽथ य᳘द्रौद्रो᳘ गावेधुक᳘श्चरुर्भ᳘वति यो वै᳘ रुद्रः᳘ [[???]] सो ऽग्निः᳘ सो ऽग्ने᳘स्तृती᳘यो भागो᳘ ऽथ य᳘द्गावेधुको भ᳘वति व्वास्त᳘व्यो वा᳘ ऽएष᳘ देवो᳘ व्वास्त᳘व्या गवे᳘धुकास्त᳘स्माद्गावेधुको᳘ भवत्य᳘थ य᳘दनडुह्यै᳘ व्वहला᳘या ऽऐन्द्रं द᳘धि भ᳘वति स ऽइ᳘न्द्रस्य चतुर्थो᳘ भागो यद्वै च᳘तुर्थं तत्तु᳘रीयं त᳘स्मादिन्द्रतुरीयं ना᳘म त᳘स्यै᳘षै᳘वानडुही᳘ व्वहला द᳘क्षिणा सा हि व्व᳘हेनाग्ने᳘य्यग्नि᳘दग्धमिव᳘ [[???]] ह्यस्यै [[???]] व्व᳘हं भ᳘वत्य᳘थ यत्स्त्री᳘ सती व्व᳘हत्य᳘धर्मेण त᳘दस्यै व्वारुण᳘ᳫँ᳘ रूपम᳘थ यद्गौस्ते᳘न रौद्र्य᳘थ य᳘दस्या ऽऐन्द्रं द᳘धि ते᳘नै᳘न्द्र्येषा हि वा᳘ ऽएतत्स᳘र्व्वं व्यश्नुते त᳘स्मादे᳘षै᳘वानडुही᳘ व्वहला द᳘क्षिणा॥  
## १४
(णा᳘ ऽथा) अ᳘थापामार्गहोमं᳘ जुहोति॥  
(त्य) अपामार्गैर्व्वै᳘ देवा᳘ दिक्षु᳘ नाष्ट्रा र᳘क्षाᳫँ᳭स्य᳘पामृजत ते व्यजयन्त᳘ [[???]] येय᳘मेषां व्वि᳘जितिस्तां त᳘थो ऽए᳘वैष᳘ ऽएत᳘दपामार्गै᳘रेव᳘ दिक्षु᳘ नाष्ट्रा र᳘क्षाᳫँ᳭स्य᳘पमृष्टे त᳘थो ऽएव व्वि᳘जयते व्वि᳘जिते᳘ ऽभये ऽनाष्ट्रे᳘ सूया ऽइ᳘ति॥  
## १५
स पा᳘लाशे वा स्रुवे वै᳘कङ्कते वा॥  
(वा ऽपा) अपामार्गतण्डुलाना᳘दत्ते᳘ ऽन्वाहार्यप᳘चनादु᳘ल्मुकमा᳘ददते ते᳘न प्रा᳘ञ्चो वो᳘दञ्चो वा यन्ति त᳘दग्नि᳘ᳫँ᳘ समाधा᳘य जुहोति॥  
## १६
स ऽउ᳘ल्मुकमा᳘दत्ते᳘॥  
(त्ते᳘ ऽग्ने) अग्ने [[???]] स᳘हस्व पृ᳘तना इ᳘ति यु᳘धो वै पृ᳘तना यु᳘धः सहस्वे᳘त्ये᳘वैत᳘दाहाभि᳘मातीर᳘पास्ये᳘ति सप᳘त्नो वा᳘ ऽअभि᳘मातिः सप᳘त्नम᳘पजही᳘त्ये᳘वैत᳘दाह दुष्ट᳘रस्त᳘रन्न᳘रातीरि᳘ति दुस्त᳘रो᳘ ह्येष र᳘क्षोभिर्नाष्ट्रा᳘भिस्त᳘रन्न᳘रातीरि᳘ति [[???]] स᳘र्व्व᳘ᳫँ᳭ ह्येष᳘ पाप्मा᳘नं त᳘रति त᳘स्मादाह त᳘रन्न᳘रातीरि᳘ति व्व᳘र्चो धा यज्ञ᳘वाहसी᳘ति साधु य᳘जमाने दधदि᳘त्ये᳘वैत᳘दाह॥  
## १७
त᳘दग्नि᳘ᳫँ᳘ समा᳘धाय [[???]] जुहोति॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामुपाᳫँ᳭शो᳘र्व्वी᳘र्येण जुहोमी᳘ति यज्ञमुखं वा᳘ ऽउपाᳫँ᳭शु᳘र्यज्ञमुखे᳘नै᳘वैत᳘न्नाष्ट्रा र᳘क्षाᳫँ᳭सि हन्ति हतᳫँ᳭ र᳘क्षः स्वाहे᳘ति त᳘न्नाष्ट्रा र᳘क्षाᳫँ᳭सि हन्ति॥  
## १८
स य᳘दि पा᳘लाशः स्रुवो भ᳘वति॥  
ब्र᳘ह्म वै᳘ पलाशो ब्र᳘ह्मणै᳘वैत᳘न्नाष्ट्रा र᳘क्षाᳫँ᳭सि हन्ति य᳘द्यु वै᳘कङ्कतो व्व᳘ज्रो वै व्वि᳘कङ्कतो व्व᳘ज्रेणै᳘वैत᳘न्नाष्ट्रा र᳘क्षाᳫँ᳭सि हन्ति र᳘क्षसां त्वा व्व᳘धाये᳘ति त᳘न्नाष्ट्रा र᳘क्षाᳫँ᳭सि हन्ति॥  
## १९
स य᳘दि प्रा᳘ङित्वा᳘ जुहो᳘ति॥  
प्रा᳘ञ्चᳫँ᳭ स्रुव᳘मस्यति यद्यु᳘दङ्ङित्वा᳘ जुहोत्यु᳘दञ्चᳫँ᳭ स्रुव᳘मस्यत्य᳘वधिष्म र᳘क्ष ऽइ᳘ति त᳘न्नाष्ट्रा र᳘क्षाᳫँ᳭सि हन्ति॥  
## २०
(न्त्य) अथा᳘प्रतीक्षं पु᳘नरा᳘यन्ति॥  
स᳘हैतेना᳘पि प्रतिसरं᳘ कुर्व्वीत स य᳘स्यां त᳘तो दिशि भ᳘वति त᳘त्प्रती᳘त्य जुहोति प्रतीची᳘नफलो वा᳘ ऽअपामार्गः स यो᳘ हास्मै त᳘त्र कि᳘ञ्चित्करो᳘ति त᳘मेवैत᳘त्प्रत्य᳘ग्धूर्व्वति त᳘स्य नामा᳘दिशेद᳘वधिष्मामु᳘मसौ᳘ हत इ᳘ति त᳘न्नाष्ट्रा र᳘क्षाᳫँ᳭सि हन्ति॥  
