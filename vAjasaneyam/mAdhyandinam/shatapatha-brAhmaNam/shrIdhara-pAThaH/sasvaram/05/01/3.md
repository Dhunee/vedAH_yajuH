+++
title = "३"

+++
## ०१
आग्नेय᳘मग्निष्टोम ऽआ᳘लभते॥  
(ते ऽग्नि) अग्निर्व्वा᳘ ऽअग्निष्टो᳘मो ऽग्निष्टो᳘ममे᳘वैतेनो᳘ज्जयत्यैन्द्राग्न᳘मुक्थे᳘भ्य ऽआ᳘लभत ऽऐन्द्राग्ना᳘नि वा᳘ ऽउक्थ्या᳘न्युक्था᳘न्ये᳘वैतेनो᳘ज्जयत्यैन्द्र᳘ᳫँ᳘ षोडशि᳘न ऽआ᳘लभत ऽइ᳘न्द्रो वै᳘ षोडशी᳘ षोडशि᳘नमे᳘वैतेनो᳘ज्जयति॥  
## ०२
सारस्वत᳘ᳫँ᳘ सप्तदशा᳘य स्तोत्राया᳘लभते॥  
त᳘देतद᳘नतिरा᳘त्रे सति रा᳘त्रे रूपं᳘ क्रियते प्रजा᳘पतिं वा᳘ ऽएष उ᳘ज्जयति यो᳘ व्वाजपे᳘येन य᳘जते संव्वत्सरो वै᳘ प्रजा᳘पतिस्त᳘देते᳘न सारस्वते᳘न रा᳘त्रिमु᳘ज्जयति त᳘स्मादेतद᳘नतिरा᳘त्रे सति रात्रे[[!!]] रूपं᳘ क्रियते॥  
## ०३
(ते᳘ ऽथ) अ᳘थ मरु᳘द्भ्य उज्जेषे᳘भ्यः॥  
(भ्यो) व्वशां पृ᳘श्निमा᳘लभत ऽइयं वै᳘ व्वशा पृ᳘श्निर्य᳘दिद᳘मस्यां᳘ मूलि᳘ चामूलं᳘ चान्ना᳘द्यं प्र᳘तिष्ठितं ते᳘नेयं᳘ व्वशा पृ᳘श्निर᳘न्नं वा᳘ ऽएष उ᳘ज्जयति यो᳘ व्वाजपे᳘येन य᳘जते ऽन्नपे᳘यᳫँ᳭ ह वै ना᳘मैतद्य᳘द्वाजपे᳘यं व्वि᳘शो वै᳘ मरुतो᳘ ऽन्नं वै व्वि᳘श ऽउज्जेषे᳘भ्य ऽइत्यु᳘ज्जित्या ऽएव᳘ दुर्व्वे᳘दे ऽउज्जेष᳘वत्यौ याज्यानुवा᳘क्ये य᳘द्युज्जेष᳘वत्यौ न᳘ व्विन्देद᳘पि ये᳘ ऽएव के᳘ च मारु᳘त्यौ स्यातां दुर्व्वे᳘दो ऽएव᳘ व्वशा पृ᳘श्निर्य᳘दि व्वशां पृ᳘श्निं न᳘ व्विन्देद᳘पि᳘ यैव का᳘ च व्वशा᳘ स्यात्॥  
## ०४
(त्त᳘) त᳘स्या आवृत्[[!!]]॥  
(द्य᳘) य᳘त्र हो᳘ता माहेन्द्रं ग्र᳘हमनुश᳘ᳫँ᳘सति त᳘दस्यै व्वप᳘या प्र᳘चरेयुरेष वा ऽइ᳘न्द्रस्य नि᳘ष्केवल्यो ग्र᳘हो य᳘न्माहेन्द्रो᳘ ऽप्यस्यैतन्नि᳘ष्केवल्यमेव᳘ स्तोत्रं नि᳘ष्केवल्यᳫँ᳭ शस्त्रमि᳘न्द्रो वै य᳘जमानस्त᳘न्मध्यत᳘ ऽए᳘वैतद्य᳘जमाने व्वीर्यं᳘ दधाति त᳘स्मादस्या ऽअ᳘त्र व्वप᳘या प्र᳘चरेयुः॥  
## ०५
(र्द्वे᳘) द्वे᳘धा ऽवदा᳘नानि श्रपयन्ति॥  
त᳘तो ऽर्द्धा᳘नां जुह्वा᳘मुपस्ती᳘र्य द्वि᳘र्द्विर᳘वद्यति सकृ᳘दभि᳘घारयति प्र᳘त्यनक्त्यवदा᳘नान्य᳘थोपभृ᳘ति सकृ᳘त्सकृद᳘वद्यति द्वि᳘रभि᳘घारयति न प्र᳘त्यनक्त्यवदा᳘नानि तद्य᳘दर्द्धा᳘नां द्वि᳘र्द्विरवद्य᳘ति त᳘थैषा᳘ कृत्स्ना᳘ भवत्य᳘थ य᳘देतैः᳘ प्रच᳘रति ते᳘न दै᳘वीं व्वि᳘शमु᳘ज्जयत्य᳘थार्द्धा᳘नि मानुष्यै᳘ व्विश ऽउ᳘पहरति ते᳘नो मानुषीं व्वि᳘शमु᳘ज्जयति॥  
## ०६
त᳘दु त᳘था न᳘ कुर्यात्॥  
(द्ध्व᳘) ह्व᳘लति वा᳘ ऽएष यो᳘ यज्ञपथादेत्ये᳘ति वा᳘ ऽएष[[!!]] यज्ञपथाद्य ऽएवं᳘[[!!]] करो᳘ति त᳘स्माद्य᳘त्रैवै᳘तरेषां पशूनां[[!!]] व्वपा᳘भिः प्रच᳘रन्ति त᳘दे᳘वैत᳘स्यै व्वप᳘या प्र᳘चरेयुरेक᳘धा ऽवदा᳘नानि श्रपयन्ति न᳘ मानुष्यै᳘ व्विश ऽउ᳘पहरन्ति॥  
## ०७
(न्त्य᳘) अ᳘थ सप्त᳘दश प्राजापत्या᳘न्पशूना᳘लभते॥  
ते वै स᳘र्व्वे तूपरा᳘ भवन्ति स᳘र्व्वे श्यामाः स᳘र्व्वे मुष्कराः᳘ प्रजा᳘पतिं वा᳘ ऽएष उ᳘ज्जयति यो᳘ व्वाजपे᳘येन य᳘जते᳘ ऽन्नं वै᳘ प्रजा᳘पतिः पशुर्व्वा ऽअ᳘न्नं त᳘त्प्रजा᳘पतिमु᳘ज्जयति सो᳘मो वै᳘ प्रजा᳘पतिः पशुर्व्वै᳘ प्रत्य᳘क्षᳫँ᳭ सो᳘मस्त᳘त्प्रत्य᳘क्षं प्रजा᳘पतिमु᳘ज्जयति सप्त᳘दश भवन्ति सप्तदशो वै᳘ प्रजा᳘पतिस्त᳘त्प्रजा᳘पतिमु᳘ज्जयति॥  
## ०८
ते वै स᳘र्व्वे[[!!]] तूपरा᳘ भवन्ति॥  
पु᳘रुषो वै᳘ प्रजा᳘पतेर्ने᳘दि᳘ष्ठᳫँ᳘ सो ऽयं᳘ तूप᳘रो ऽविषाण᳘स्तूपरो वा᳘ ऽअविषाणः᳘ प्रजा᳘पतिः प्राजापत्या᳘ ऽएते त᳘स्मात्स᳘र्वे तूपरा᳘ भवन्ति॥  
## ०९
स᳘र्व्वे श्यामाः[[!!]]॥  
(०) द्वे वै᳘ श्याम᳘स्य रूपे᳘ शुक्लं᳘ चैव लो᳘म कृष्णं᳘ च द्वन्द्वं वै᳘ मिथुनं᳘ प्रज᳘ननं प्रज᳘ननं प्रजा᳘पतिः प्राजापत्या᳘ ऽएते त᳘स्मात्स᳘र्वे श्यामा᳘ भवन्ति॥  
## १०
स᳘र्व्वे मुष्कराः᳘॥  
प्रज᳘ननं वै मुष्करः᳘ प्रज᳘ननं प्रजा᳘पतिः प्राजापत्या᳘ ऽएते त᳘स्मात्स᳘र्वे मुष्करा᳘ भवन्ति। दुर्वे᳘दा एव᳘ᳫँ᳘समृद्धाः पश᳘वो यद्येव᳘ᳫँ᳘समृद्धान्न᳘[[!!]] व्विन्देद᳘पि कतिपया᳘ ऽए᳘वैव᳘ᳫँ᳘समृद्धाः स्युः स᳘र्व्वमु᳘ ह्ये᳘वेदं᳘ प्रजा᳘पतिः॥  
## ११
(स्त) तद्धै᳘के॥  
व्वाच᳘ ऽउत्तममा᳘लभन्ते य᳘दि वै᳘ प्रजा᳘पतेः प᳘रम᳘स्ति व्वा᳘गेव त᳘देतद्वा᳘चमु᳘ज्जयाम इ᳘ति व्व᳘दन्तस्त᳘दु त᳘था न᳘ कुर्यात्स᳘र्व्वं वा᳘ ऽइदं᳘ प्रजा᳘पतिर्य᳘दिमे᳘ लोका य᳘दिदं किं᳘ च सा य᳘दे᳘वैषु᳘ लोके᳘षु व्वाग्व᳘दति तद्वा᳘चमु᳘ज्जयति त᳘स्मादु तन्ना᳘द्रियेत॥  
## १२
ते᳘षामावृत्[[!!]]॥  
(द्य᳘) य᳘त्र मैत्राव्वरुणो᳘ व्वामदेव्य᳘मनुश᳘ᳫँ᳘सति त᳘देषां व्वपा᳘भिः प्र᳘चरेयुः प्रज᳘ननं वै᳘ व्वामदेव्यं᳘ प्रज᳘ननं प्रजा᳘पतिः प्राजापत्या᳘ ऽएते त᳘स्मादेषाम᳘त्र व्वपा᳘भिः प्र᳘चरेयुः॥  
## १३
(र᳘) अ᳘थेष्टा᳘ ऽअनुयाजा भ᳘वन्ति॥  
(न्त्य᳘) अ᳘व्यूढे स्रु᳘चाव᳘थैषाᳫँ᳭ हवि᳘र्भिः प्र᳘चरन्ति सो ऽन्तो᳘ ऽन्तो वै᳘ प्रजा᳘पतिस्त᳘दन्तत᳘ ऽए᳘वैत᳘त्प्रजा᳘पतिमु᳘ज्जयत्य᳘थ य᳘त्पुरा᳘ प्रच᳘रेद्य᳘था यम᳘ध्वानमेष्यन्स्यात्तं᳘ गत्वा स᳘ क्व[[!!]] त᳘तः स्या᳘देवं त᳘त्तस्मादेषाम᳘त्र[[!!]] हवि᳘र्भिः प्र᳘चरन्ति॥  
## १४
त᳘दु त᳘था न᳘ कुर्यात्॥  
(द्ध᳘) ह्व᳘लति वा᳘ ऽएष यो᳘ यज्ञपथादेत्ये᳘ति वा᳘ ऽएष᳘ यज्ञपथाद्य᳘ एवं᳘ करो᳘ति त᳘स्माद्य᳘त्रैवे᳘तरेषां पशूनां᳘ व्वपा᳘भिः प्रच᳘रन्ति त᳘दे᳘वैते᳘षां व्वपा᳘भिः प्र᳘चरेयुर्य᳘त्रैवे᳘तरेषां पशूना᳘ᳫँ᳘ हवि᳘र्भिः प्रच᳘रन्ति त᳘दे᳘वैते᳘षाᳫँ᳭ हवि᳘षा प्र᳘चरे᳘युरेका ऽनुवा᳘क्या[[!!]] भवत्ये᳘का या᳘ज्यैकदेव᳘त्या हि᳘ प्रजा᳘पतय ऽइ᳘त्युपा᳘ᳫँ᳘शूक्त्वा च्छा᳘गानाᳫँ᳭ हविषो᳘ ऽनुब्रूही᳘ति प्रजा᳘पतय ऽइ᳘त्ये᳘वोपा᳘ᳫँ᳘शूक्त्वा च्छा᳘गानाᳫँ᳭ हविः प्र᳘स्थितं प्रेष्ये᳘ति व्व᳘षट्कृते जुहोति॥  
