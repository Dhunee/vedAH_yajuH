+++
title = "४"

+++
## ०१
तं वै मा᳘ध्यन्दिने स᳘वने ऽभि᳘षिञ्चति॥  
मा᳘ध्यन्दिने स᳘वन ऽआजिं᳘ धावन्त्येष वै᳘ प्रजा᳘पतिर्य᳘ एष᳘ यज्ञ᳘स्ताय᳘ते य᳘स्मादिमाः᳘ प्रजाः प्र᳘जाता ऽएत᳘म्वेवा᳘प्येतर्ह्य᳘नु प्र᳘जायन्ते त᳘न्मध्यत᳘ ऽए᳘वैत᳘त्प्रजा᳘पतिमु᳘ज्जयति॥  
## ०२
(त्य᳘) अ᳘गृहीते माहेन्द्रे᳘॥  
(न्द्र᳘ ऽ) एष वा ऽइ᳘न्द्रस्य नि᳘ष्केवल्यो ग्र᳘हो य᳘न्माहेन्द्रो᳘ ऽप्यस्यैतन्नि᳘ष्केव᳘ल्यमेव[[!!]] स्तोत्रं नि᳘ष्केवल्यᳫँ᳭ शस्त्रमि᳘न्द्रो वै य᳘जमानस्त᳘देनᳫँ᳭ स्व᳘ ऽए᳘वाय᳘तने ऽभि᳘षिञ्चति त᳘स्माद᳘गृहीते माहेन्द्रे᳘[[!!]]॥  
## ०३
(न्द्रे᳘ ऽथ) अ᳘थ र᳘थमुपा᳘वहरति॥  
(ती᳘न्द्र) इ᳘न्द्रस्य व्व᳘ज्रो ऽसी᳘ति व्व᳘ज्रो वै र᳘थ ऽइ᳘न्द्रो वै य᳘जमानस्त᳘स्मादाहे᳘न्द्रस्य व्व᳘ज्रो ऽसी᳘ति व्वाजसा इ᳘ति व्वाजसा हि र᳘थस्त्व᳘या ऽयं व्वा᳘जᳫँ᳭ सेदित्य᳘न्नं वै व्वा᳘जस्त्व᳘या ऽयम᳘न्नमु᳘ज्जयत्वि᳘त्ये᳘वैत᳘दाह॥  
## ०४
तं᳘ धूर्गृहीत᳘मन्तर्व्वे᳘द्यभ्य᳘ववर्तयति[[!!]]॥  
व्वा᳘जस्य नु᳘ प्रसवे᳘ मात᳘रं महीमित्य᳘न्नं वै व्वाजो᳘ ऽन्नस्य नु᳘ प्रसवे᳘ मात᳘रं महीमि᳘त्ये᳘वैत᳘दाहा᳘दितिं ना᳘म व्व᳘चसा करामह ऽइ᳘तीयं वै᳘ पृथिव्य᳘दितिस्त᳘स्मादाहा᳘दितिं ना᳘म व्व᳘चसा करामह ऽइ᳘ति य᳘स्यामिदं व्वि᳘श्वं भु᳘वनमाविवेशे᳘त्यस्या᳘ᳫँ᳘ हीदᳫँ᳭ स᳘र्वं भु᳘वनमा᳘विष्टं त᳘स्यां नो देवः᳘ सविता ध᳘र्म साविषदि᳘ति त᳘स्यां नो देवः᳘ सविता य᳘जमानᳫँ᳭ सुवतामि᳘त्ये᳘वैत᳘दाह॥  
## ०५
(हा) अथा᳘श्वानद्भि᳘र᳘भ्युक्षति॥  
स्न᳘पनायाभ्यवनीय᳘मानान्त्स्नपिता᳘न्वोदा᳘नीतानद्भ्यो᳘ ह वा ज़्अ᳘ग्रे ऽश्वः स᳘म्बभूव᳘ सो ऽद्भ्यः᳘ सम्भ᳘वन्न᳘ सर्व्वः स᳘मभवद᳘सर्व्वो हि वै᳘ सम᳘भवत्त᳘स्मान्न स᳘र्वैः पद्भिः प्र᳘तितिष्ठत्ये᳘कैकमेव पा᳘दमुद᳘च्य तिष्ठति तद्य᳘दे᳘वास्या᳘त्राप्स्व᳘हीयत ते᳘नै᳘वैनमेतत्स᳘मर्द्धयति[[!!]] कृत्स्नं᳘ करोति त᳘स्माद᳘श्वानद्भि᳘र᳘भ्युक्षति स्न᳘पनायाभ्यवनीय᳘मानान्त्स्नपिता᳘न्वोदा᳘नीता᳘न्॥  
## ०६
(न्त्सो) सो᳘ ऽभ्युक्षति॥  
(त्य᳘) अ᳘प्स्वन्त᳘रमृ᳘तमप्सु᳘[[!!]] भेषज᳘मपा᳘मुत प्र᳘शस्तिष्व᳘श्वा भ᳘वत व्वाजि᳘न ऽइ᳘त्यनेना᳘पि दे᳘वीरापो यो᳘ व ऊर्मिः प्र᳘तूर्तिः ककु᳘न्मान्वाजसास्ते᳘नायं व्वा᳘जᳫँ᳭ सेदित्य᳘न्नं वै व्वाजस्ते᳘नायम᳘न्नमु᳘ज्जयत्वि᳘त्ये᳘वैत᳘दाह॥  
## ०७
(हा᳘) अ᳘थ र᳘थं यु᳘नक्ति॥  
स᳘ दक्षिणायुग्य᳘मेवा᳘ग्रे युनक्ति सव्यायुग्यं वा ऽअ᳘ग्रे मानुषे᳘ ऽथैवं᳘ देवत्रा[[!!]]॥  
## ०८
स᳘ युनक्ति॥  
व्वा᳘तो वा म᳘नो वे᳘ति न वै व्वा᳘तात्कि᳘ञ्चना᳘शीयो ऽस्ति न म᳘नसः कि᳘ञ्चना᳘शीयो ऽस्ति त᳘स्मादाह व्वा᳘तो वा म᳘नो वे᳘ति गन्धर्व्वाः सप्त᳘विᳫँ᳭शतिः॥ ते ऽअग्रे᳘ ऽश्वमयुञ्जन्नि᳘ति गन्धर्व्वा᳘ ह वा ऽअग्रे᳘ ऽश्वं युयुजुस्तद्ये ऽग्रे᳘ ऽश्वम᳘युजंस्ते᳘ त्वा युञ्जन्त्वि᳘त्ये᳘वैत᳘दाह ते᳘ ऽअस्मिञ्जवमा᳘दधुरि᳘ति त᳘द्ये ऽस्मिञ्जवमा᳘दधुस्ते[[!!]] त्व᳘यि जवमा᳘दधत्वि᳘त्ये᳘वैत᳘दाह॥  
## ०९
(हा᳘) अ᳘थ सव्यायुग्यं᳘ युनक्ति॥  
व्वा᳘तरᳫँ᳭हा भव व्वाजिन्युज्य᳘मान ऽइ᳘ति व्वा᳘तजवो भव व्वाजिन्युज्य᳘मान ऽइ᳘त्ये᳘वैत᳘दाहे᳘न्द्रस्येव द᳘क्षिणः श्रि᳘यैधी᳘ति यथे᳘न्द्रस्य द᳘क्षिणः श्रि᳘यैवं य᳘जमानस्य श्रि᳘यैधी᳘त्ये᳘वैत᳘दाह युञ्ज᳘न्तु त्वा मरु᳘तो व्विश्व᳘वेदस इ᳘ति युञ्ज᳘न्तु त्वा देवा इ᳘त्ये᳘वैत᳘दाहा᳘ ते त्व᳘ष्टा पत्सु᳘ जवं᳘ दधात्वि᳘ति ना᳘त्र तिरो᳘हितमिवास्त्य᳘थ दक्षिणाप्रष्टिं᳘ युनक्ति सव्याप्रष्टिं वा ऽअ᳘ग्रे मानुषे᳘ ऽथैवं᳘ देवत्रा[[!!]]॥  
## १०
स᳘ युनक्ति॥  
जवो य᳘स्ते व्वाजिन्नि᳘हितो गु᳘हा यः᳘ श्येने प᳘रीत्तो ऽअ᳘चरच्च व्वा᳘त ऽइ᳘ति जवो य᳘स्ते व्वाजिन्न᳘प्यन्य᳘त्रापनि᳘हितस्ते᳘न न ऽइमं᳘ यज्ञं᳘ प्रजा᳘पतिमु᳘ज्जये᳘त्ये᳘वैत᳘दाह ते᳘न नो व्वाजिन्ब᳘लवान्ब᳘लेन व्वाजजि᳘च्च भ᳘व स᳘मने च पारयिष्णुरित्य᳘न्नं वै व्वा᳘जो ऽन्नजि᳘च्च न ऽए᳘ध्यस्मिं᳘श्च नो यज्ञे᳘ देवसमन᳘ ऽइमं᳘ यज्ञं᳘ प्रजा᳘पतिमु᳘ज्जये᳘त्ये᳘वैत᳘दाह॥  
## ११
ते वा᳘ ऽएत᳘ ऽएव त्र᳘यो युक्ता᳘ भवन्ति॥  
त्रिवृद्धि᳘ देवा᳘नां तद्धि᳘ देवत्रा᳘ ऽधिप्रष्टियुग एव᳘ चतुर्थो᳘ ऽन्वेति मानुषो हि स तं य᳘त्र दास्यन्भवति[[!!]] त᳘च्चतुर्थ᳘मुपयु᳘ज्य ददाति त᳘स्मादपी᳘तरस्मिन्यज्ञ᳘ ऽएत᳘ ऽएव त्र᳘यो युक्ता᳘ भवन्ति त्रिवृद्धि᳘ देवा᳘नां तद्धि᳘ देवत्रा᳘ ऽधिप्रष्टियुग एव᳘ चतुर्थो᳘ ऽन्वेति मानुषो हि स तं य᳘त्र दास्यन्भ᳘वति त᳘च्चतुर्थ᳘मुपयु᳘ज्य ददाति॥  
## १२
(त्य᳘) अ᳘थ बार्हस्पत्यं᳘ चरुं᳘ नैवार᳘ᳫँ᳘ सप्त᳘दशशरावं नि᳘र्व्वपति॥ 
(त्य᳘) अ᳘न्नं वा᳘ ऽएष उ᳘ज्जयति यो᳘ व्वाजपे᳘येन य᳘जते ऽन्नपे᳘यᳫँ᳭ ह वै ना᳘मैतद्य᳘द्वाजपे᳘यं तद्य᳘दे᳘वैतद᳘न्नमुद᳘जैषीत्त᳘दे᳘वास्मा ऽएत᳘त्करोति॥  
## १३
(त्य᳘) अ᳘थ य᳘द्बार्हस्पत्यो भ᳘वति॥  
बृ᳘हस्प᳘ति᳘र्ह्येतम᳘ग्र ऽउद᳘जयत्त᳘स्माद्बार्हस्पत्यो᳘ भवति॥  
## १४
(त्य᳘) अ᳘थ य᳘न्नैवारो भ᳘वति॥  
ब्र᳘ह्म वै बृ᳘हस्प᳘तिरेते वै ब्र᳘ह्मणा पच्यन्ते य᳘न्नीवा᳘रास्त᳘स्मान्नैवारो᳘ भवति सप्त᳘दशशरावो भवति सप्तदशो वै᳘ प्रजा᳘पतिस्त᳘त्प्रजा᳘पतिमु᳘ज्जयति॥  
## १५
तम᳘श्वान᳘वघ्रापयति॥  
व्वा᳘जिन इ᳘ति व्वाजि᳘नो ह्य᳘श्वास्त᳘स्मादाह व्वा᳘जिन इ᳘ति व्वाजजित इत्य᳘न्नं वै व्वा᳘जो ऽन्नजित ऽइ᳘त्ये᳘वैत᳘दाह व्वा᳘जᳫँ᳭ सरिष्य᳘न्त ऽइ᳘त्याजिᳫँ᳭ हि᳘ सरिष्य᳘न्तो भ᳘वन्ति बृ᳘हस्प᳘तेर्भागम᳘वजिघ्रते᳘ति बृ᳘हस्प᳘ते᳘र्ह्येष᳘ भागो भ᳘वति त᳘स्मादाह बृ᳘हस्प᳘तेर्भागम᳘वजिघ्रते᳘ति तद्यद᳘श्वानवघ्राप᳘यतीममु᳘ज्जयानी᳘ति त᳘स्माद्वा ऽअ᳘श्वान᳘वघ्रापयति॥  
