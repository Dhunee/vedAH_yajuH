+++
title = "२"

+++
## ०१
प्रत्ये᳘त्याग्निं᳘ प्रहरिष्यन् [[???]]॥  
(न्ना᳘) आ᳘हुतीश्च जुहो᳘ति समि᳘धश्चा᳘दधात्येतद्वा᳘ ऽएनं देवा᳘ ऽएष्य᳘न्तं पुर᳘स्ताद᳘न्नेना᳘प्रीणन्ना᳘हुतिभिश्च समि᳘द्भिश्च त᳘थै᳘वैनमय᳘मेत᳘देष्य᳘न्तं पुर᳘स्ताद᳘न्नेन प्रीणात्या᳘हुतिभिश्च समि᳘द्भिश्च स वै᳘ पञ्चगृहीतं᳘ गृह्णीते त᳘स्योक्तो ब᳘न्धुः॥  
## ०२
(र᳘) अ᳘थ षोडशगृहीतं᳘ गृह्णीते॥  
षो᳘डशकलः प्रजा᳘पतिः प्रजा᳘पतिरग्नि᳘रात्म᳘संमितेनै᳘वैनमेतद᳘न्नेन प्रीणाति य᳘दु वा᳘ ऽआत्म᳘संमितम᳘न्नं त᳘दवति तन्न᳘ हिनस्ति यद्भू᳘यो हिन᳘स्ति तद्यत्क᳘नीयो न त᳘दवति समान्या᳘ᳫँ᳘ स्रुचि᳘ गृह्णीते समानो हि स य᳘मेत᳘त्प्रीणा᳘ति व्वैश्वकर्मणा᳘भ्यां जुहोति व्विश्व᳘कर्मा ऽय᳘मग्निस्त᳘मे᳘वैत᳘त्प्रीणाति तिस्र ऽआ᳘हुतीर्जुहोति त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति॥  
## ०३
(त्य᳘) अ᳘थ समि᳘ध ऽआ᳘दधाति॥  
य᳘था तर्पयित्वा᳘ परिवेविष्या᳘त्तादृक्तदौ᳘दुम्बर्यो भवन्त्यूर्ग्वै र᳘स ऽउदुम्ब᳘र ऽऊ᳘र्जै᳘वैनमेतद्र᳘सेन प्रीणात्यार्द्रा᳘ भवन्त्येतद्वै व्व᳘नस्प᳘तीनाम᳘नार्तं जीवं य᳘दार्द्रं तद्य᳘देव व्व᳘नस्प᳘तीनाम᳘नार्तं जीवं ते᳘नैनमेत᳘त्प्रीणाति घृते᳘ न्युत्ता भवन्त्याग्नेयं वै᳘ घृतᳫँ᳭ स्वे᳘नै᳘वैनमेत᳘द्भागे᳘न स्वे᳘न र᳘सेन प्रीणाति स᳘र्वाᳫँ᳭ रा᳘त्रिं व्वसन्ति त᳘त्र हि ता र᳘सेन सम्प᳘द्यन्ते [[???]] तिस्रः᳘ समि᳘ध ऽआ᳘दधाति त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणा᳘ति॥  
## ०४
य᳘द्वे᳘वैता ऽआ᳘हुतीर्जुहो᳘ति॥  
(त्ये) एतद्वा᳘ ऽएनं देवा᳘ ऽएष्य᳘न्तं पुर᳘स्ताद᳘न्नेन स᳘मस्कुर्व्वन्नेता᳘भिरा᳘हुतिभिस्त᳘थै᳘वैनमय᳘मेत᳘देष्य᳘न्तं पुर᳘स्ताद᳘न्नेन स᳘ᳫँ᳘स्करोत्येता᳘भिरा᳘हुतिभिः॥  
## ०५
स वै᳘ पञ्चगृहीतं [[???]] गृह्णीते॥  
पञ्चधाविहितो वा᳘ ऽअय᳘ᳫँ᳘ शीर्ष᳘न्प्राणो म᳘नो व्वा᳘क्प्राणश्च᳘क्षुः श्रो᳘त्रमे᳘तमे᳘वास्मिन्नेत᳘त्पञ्चधाविहित᳘ᳫँ᳘ शीर्ष᳘न्प्राणं᳘ दधात्यग्नि᳘स्तिग्मे᳘न शोचिषे᳘ति तिग्म᳘वत्या शि᳘र ऽए᳘वास्यैत᳘या स᳘ᳫँ᳘श्यति तिग्म᳘तायै॥  
## ०६
(या ऽअ) अ᳘थ षोडशगृहीतं᳘ गृह्णीते॥  
(ते ऽष्तौ᳘) अष्टौ᳘ प्राणा᳘ ऽअष्टाव᳘ङ्गान्येता᳘मभिसम्प᳘दᳫँ᳭ समान्या᳘ᳫँ᳘ स्रुचि᳘ गृह्णीते समाने᳘ ह्ये᳘वात्मन्न᳘ङ्गानि च प्रा᳘णाश्च भ᳘वन्ति ना᳘ना जुहोत्य᳘ङ्गेभ्यश्च त᳘त्प्राणे᳘भ्यश्च व्वि᳘धृतिं करोति व्वैश्वकर्मणा᳘भ्यां जुहोति व्विश्व᳘कर्मा ऽय᳘मग्निस्त᳘मे᳘वैतत्स᳘ᳫँ᳘स्करोति तिस्र ऽआ᳘हुतीर्जुहोति त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन स᳘ᳫँ᳘स्करोति सप्तदश᳘भिर्ऋग्भिः᳘ सप्तदशः᳘ प्रजा᳘पतिः प्रजा᳘पतिरग्निर्या᳘वानाग्निर्या᳘वत्यस्य मा᳘त्रा ता᳘वतै᳘वैनमेतत्स᳘ᳫँ᳘स्करोत्ये᳘कविᳫँ᳭शतिगृहीते᳘न द्वा᳘दश मा᳘साः प᳘ञ्च ऽर्त᳘वस्त्र᳘य ऽइमे᳘ लोका᳘ ऽअसा᳘वादित्य᳘ ऽएकविᳫँ᳭श᳘ ऽएता᳘मभिसम्प᳘दम्॥  
## ०७
य᳘द्वे᳘वैताः᳘ समि᳘ध ऽआद᳘धाति॥  
(त्ये) एतद्वा᳘ ऽएनं देवाः स᳘र्व्वं कृत्स्न᳘ᳫँ᳭ सᳫँ᳭स्कृत्या᳘थैनमेते᳘ना᳘न्नेनाप्रीणन्नेता᳘भिः समि᳘द्भिस्त᳘थै᳘वैनमय᳘मेतत्स᳘र्व्वं कृत्स्न᳘ᳫँ᳘ सᳫँ᳭स्कृत्या᳘थैनमेतेना᳘न्नेन प्रीणात्येता᳘भिः समि᳘द्भिरौ᳘दुम्बर्यो भवन्त्यार्द्रा᳘ घृते᳘ न्युत्ताः स᳘र्व्वाᳫँ᳭ रा᳘त्रिं व्वसन्ति त᳘स्योक्तो ब᳘न्धुरु᳘देन᳘मुत्तरां᳘ नये᳘न्द्रेमं᳘ प्रतरां᳘ नय य᳘स्य कुर्मो᳘ गृहे᳘ हविरि᳘ति य᳘था य᳘जुस्त᳘था ब᳘न्धुस्तिस्रः᳘ समि᳘ध ऽआ᳘दधाति त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति तिस्र ऽआ᳘हुतीर्जुहोति तत्षट् त᳘स्योक्तो ब᳘न्धुः॥  
