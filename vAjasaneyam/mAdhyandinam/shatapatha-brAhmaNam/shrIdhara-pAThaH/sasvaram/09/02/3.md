+++
title = "३"

+++
## ०१
अथा᳘तः सम्प्रे᳘ष्यति॥  
(त्यु᳘) उ᳘द्यच्छेध्ममु᳘पयच्छोपय᳘मनीरग्न᳘ये प्रह्रिय᳘माणाया᳘नुब्रूह्य᳘ग्नीदे᳘कस्फ्य᳘या ऽनूदे᳘हि ब्र᳘ह्मन्न᳘प्रतिरथं जपे᳘ति॥  
## ०२
(त्ये) एतद्वै᳘ देवा᳘नुपप्रैष्यतः᳘ [[???]]॥  
(ऽ) एतं᳘ यज्ञं᳘ तᳫँ᳭स्य᳘मानान्दक्षिणतो᳘ ऽसुरा र᳘क्षाᳫँ᳭सि नाष्ट्रा᳘ ऽअजिघाᳫँ᳭सन्न᳘ यक्ष्यध्वे न᳘ यज्ञं᳘ तᳫँ᳭स्यध्व ऽइ᳘ति॥  
## ०३
ते᳘ देवा ऽइ᳘न्द्रमब्रुवन्॥  
(वंस्त्वं) त्वं वै᳘ नः श्रे᳘ष्ठो ब᳘लिष्ठो व्वी᳘र्यवत्तमो ऽसि [[???]] त्व᳘मिमा᳘नि र᳘क्षाᳫँ᳭सि प्र᳘तियतस्वे᳘ति त᳘स्य वै᳘ मे ब्र᳘ह्म द्विती᳘यमस्त्वि᳘ति तथे᳘ति त᳘स्मै वै बृ᳘हस्प᳘तिं द्विती᳘यमकुर्व्वन्ब्र᳘ह्म वै बृ᳘हस्प᳘तिस्त ऽइ᳘न्द्रेण चैव बृ᳘हस्प᳘तिना च दक्षिणतो᳘ ऽसुरान्र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्र᳘ ऽएतं᳘ यज्ञ᳘मतन्वत॥  
## ०४
तद्वा᳘ ऽएत᳘त्क्रियते॥  
य᳘द्देवा ऽअ᳘कुर्व्वन्निदं नु ता᳘नि र᳘क्षाᳫँ᳭सि देवै᳘रेवा᳘पहतानि य᳘त्त्वेत᳘त्करो᳘ति य᳘द्देवा ऽअ᳘कुर्व्वंस्त᳘त्करवाणीत्य᳘थो ऽइ᳘न्द्रेण चै᳘वैतद्बृ᳘हस्प᳘तिना च दक्षिणतो᳘ ऽसुरान्र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्र᳘ ऽएतं᳘ यज्ञं᳘ तनुते॥  
## ०५
स यः स ऽइ᳘न्द्रः॥  
(ऽ) एष सो᳘ ऽप्रतिरथो᳘ ऽथ यः स बृ᳘हस्प᳘तिरेष स᳘ ब्रह्मा तद्य᳘द्ब्रह्मा᳘ ऽप्रतिरथं ज᳘पती᳘न्द्रेण चै᳘वैतद्बृ᳘हस्प᳘तिना च दक्षिणतो᳘ ऽसुरान्र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्र᳘ ऽएतं᳘ यज्ञं᳘ त᳘नुते त᳘स्माद्ब्रह्मा᳘ ऽप्रतिरथं जपति॥  
## ०६
(त्या) आशुः शि᳘शानो व्वृषभो न᳘ भीम ऽइ᳘ति॥  
(त्यै᳘) ऐ᳘न्द्र्यो ऽभि᳘रूपा द्वा᳘दश भवन्ति द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैत᳘द्दक्षिणतो᳘ ऽसुरान्र᳘क्षाᳫँ᳭सि नाष्ट्रा ऽअ᳘पहन्ति त्रिष्टु᳘ब्भिर्व्व᳘ज्रो वै᳘ त्रिष्टुब्व᳘ज्रेणै᳘वैत᳘द्दक्षिणतो᳘ ऽसुरान्र᳘क्षाᳫँ᳭सि नाष्ट्रा ऽअ᳘पहन्ति ता द्वा᳘विᳫँ᳭शतिर्गाय᳘त्र्यः [[???]] स᳘म्पद्यन्ते त᳘दाग्ने᳘य्यो भवन्त्यग्निकर्म हि [[???]]॥  
## ०७
(ह्य᳘) अ᳘थैनमु᳘द्यच्छति॥  
(त्यु᳘) उ᳘दु त्वा व्वि᳘श्वे देवा ऽअ᳘ग्ने भ᳘रन्तु चि᳘त्तिभिरि᳘ति त᳘स्योक्तो ब᳘न्धुः॥  
## ०८
(र᳘) अ᳘थाभिप्र᳘यन्ति॥  
प᳘ञ्च दि᳘शो दै᳘वीर्यज्ञ᳘मवन्तु देवीरि᳘ति देवाश्चा᳘सुराश्चोभ᳘ये प्राजापत्या᳘ दि᳘क्ष्वस्पर्द्धन्त [[???]] ते᳘ देवा ऽअ᳘सुराणां दि᳘शो ऽवृञ्जत त᳘थै᳘वैतद्य᳘जमानो द्विषतो भ्रा᳘तृव्यस्य दि᳘शो व्वृङ्क्ते दै᳘वीरि᳘ति त᳘देना दै᳘वीः कुरुते यज्ञ᳘मवन्तु देवीरि᳘ति यज्ञ᳘मिम᳘वन्तु देवीरि᳘त्येतदपा᳘मतिं दुर्मतिं बा᳘धमाना ऽइ᳘त्यशनाया वा ऽअ᳘मतिरशनाया᳘मपबा᳘धमाना ऽइ᳘त्येत᳘द्रायस्पो᳘षे यज्ञ᳘पतिमाभ᳘जन्तीरि᳘ति रय्यां᳘ च पो᳘षे च यज्ञ᳘पतिमाभ᳘जन्तीरि᳘त्येत᳘द्रायस्पो᳘षे ऽअ᳘धि यज्ञो᳘ ऽअस्थादि᳘ति रय्या᳘ञ्च पो᳘षे चा᳘धि य᳘ज्ञो ऽस्थादि᳘त्येतत् [[???]]॥  
## ०९
(त्स᳘) स᳘मिद्धे ऽअग्नाव᳘धि मामहान ऽइ᳘ति॥  
य᳘जमानो वै᳘ मामहा᳘न ऽउक्थ᳘पत्र ऽइ᳘त्युक्था᳘नि᳘ ह्येत᳘स्य प᳘त्राणी᳘ड्य ऽइ᳘ति यज्ञि᳘य ऽइ᳘त्येत᳘द्गृभीत ऽइ᳘ति धारित ऽइ᳘त्येत᳘त्तप्तं᳘ घर्मं᳘ परिगृ᳘ह्यायजन्तेति [[???]] तप्त᳘ᳫँ᳘ [[???]] ह्येतं᳘ घर्मं᳘ परिगृह्या᳘यजन्तोर्जा य᳘द्यज्ञम᳘यजन्त देवा ऽइ᳘त्यूर्जा᳘ ह्येतं᳘ यज्ञम᳘यजन्त देवाः [[???]]॥  
## १०
दै᳘व्याय धर्त्रे जो᳘ष्ट्र ऽइ᳘ति॥  
दै᳘वो᳘ ह्येष᳘ धर्ता जो᳘षयितृतमो देवश्रीः श्री᳘मनाः शत᳘पया ऽइ᳘ति देवश्री᳘र्ह्येष श्री᳘मनाः शत᳘पयाः परिगृ᳘ह्य देवा᳘ यज्ञ᳘मायन्नि᳘ति परिगृ᳘ह्य᳘ ह्येतं᳘ देवा᳘ यज्ञमा᳘यन्देवा᳘ देवे᳘भ्यो ऽअध्वर्य᳘न्तो ऽअस्थुरि᳘त्यध्वरो वै᳘ यज्ञो᳘ देवा᳘ देवे᳘भ्यो यज्ञिय᳘न्तो ऽस्थुरि᳘त्येत᳘त्॥  
## ११
(द्वी) व्वीत᳘ᳫँ᳘ हविः᳘ शमित᳘ᳫँ᳘ शमिता᳘ यज᳘ध्या ऽइ᳘ति॥  
(ती) इष्ट᳘ᳫँ᳘ [[???]] स्विष्टमि᳘त्येत᳘त्तुरी᳘यो यज्ञो य᳘त्र हव्यमेती᳘त्यध्वर्युः᳘ पुर᳘स्ताद्य᳘जूᳫँ᳭षि ज᳘पति हो᳘ता पश्चादृचो᳘ ऽन्वाह ब्र᳘ह्मा [[???]] दक्षिणतो᳘ ऽप्रतिरथं जपत्येष᳘ ऽएव᳘ तुरी᳘यो यज्ञस्त᳘तो व्वाका᳘ ऽआशि᳘षो नो जुषन्तामि᳘ति त᳘तो नो व्वाका᳘श्चाशि᳘षश्च जुषन्तामि᳘त्येतत् [[???]]॥  
## १२
(त्सू᳘) सू᳘र्यरश्मिर्ह᳘रिकेशः पुर᳘स्तात्॥  
(त्स) सविता ज्यो᳘तिरु᳘द्रयाँ२॥ अ᳘जस्रमि᳘त्यसौ वा᳘ ऽआदित्य᳘ ऽए᳘षो ऽग्निः स᳘ ऽएष सू᳘र्यरश्मिर्ह᳘रिकेशः पुर᳘स्तात्सवि᳘तैतज्ज्यो᳘तिरु᳘द्यच्छत्य᳘जस्रं त᳘स्य पूषा᳘ प्रसवे᳘ याति व्विद्वानि᳘ति पश᳘वो वै᳘ पूषा त᳘ ऽएत᳘स्य प्रसवे प्रे᳘रते सम्प᳘श्यन्वि᳘श्वा भुवनानि [[???]] गोपा ऽइ᳘त्येष वा᳘ ऽइदᳫँ᳭ स᳘र्व्वᳫँ᳭ स᳘म्पश्यत्येष᳘ ऽउ ऽए᳘वास्य स᳘र्व्वस्य भु᳘वनस्य गोप्ताः [[???]]॥  
## १३
तद्या᳘ ऽअमु᳘ष्मादादित्या᳘दर्व्वा᳘च्यः प᳘ञ्च दि᳘शः॥  
(स्ता᳘) ता᳘ ऽएत᳘द्देवा ऽअ᳘सुराणामवृञ्जता᳘थो ता᳘ ऽए᳘वैत᳘त्समा᳘रोहंस्ता᳘ ऽउ ऽए᳘वैतद्य᳘जमानो द्विषतो भ्रा᳘तृव्यस्य व्वृङ्क्ते᳘ ऽथो ता᳘ ऽए᳘वैत᳘त्समा᳘रोहत्य᳘थो ऽएतद्वा᳘ ऽएता᳘भिर्देवा ऽआ᳘तः सम्प्रा᳘प्नुवंस्त᳘थै᳘वाभिरय᳘मेतदा᳘तः संप्रा᳘प्नोति॥  
## १४
(त्य) अथा᳘श्मानं पृ᳘श्निमु᳘पदधाति॥  
(त्य) असौ वा᳘ ऽआदित्यो᳘ ऽश्मा पृ᳘श्निरमु᳘मे᳘वैत᳘दादित्यमु᳘पदधाति पृ᳘श्निर्भवति रश्मि᳘भिर्हि म᳘ण्डलं पृ᳘श्नि तम᳘न्तरेणाहवनी᳘यं च गा᳘र्हपत्यं चो᳘पदधात्ययं वै᳘ लोको गा᳘र्हपत्यो द्यौ᳘राहवनी᳘य ऽएतं त᳘दिमौ᳘ लोकाव᳘न्तरेण दधाति त᳘स्मादेष᳘ ऽइमौ᳘ लोकाव᳘न्तरेण तपति॥  
## १५
(त्या) आग्नीध्रवेला᳘याम्॥  
(म) अन्त᳘रिक्षं वा ऽआ᳘ग्नीध्रमेतं त᳘दन्त᳘रिक्षे दधाति त᳘स्मादे᳘षो ऽन्त᳘रिक्षायतनो᳘ व्व्यध्वे᳘ [[???]] व्व्यध्वे᳘ [[???]] ह्येष᳘ ऽइतः [[???]]॥  
## १६
स᳘ ऽएष᳘ प्राणः᳘॥  
प्राण᳘मे᳘वैत᳘दात्म᳘न्धत्ते त᳘देतदा᳘युरा᳘युरे᳘वैत᳘दात्म᳘न्धत्ते त᳘देतद᳘न्नमायु᳘र्ह्येतद᳘न्नमु वा ऽआ᳘युर᳘श्मा भवति स्थिरो वा ऽअ᳘श्मा स्थिरं तदा᳘युः कुरुते पृ᳘श्निर्भवति पृ᳘श्नीव ह्य᳘न्नम्॥  
## १७
(ᳫँ᳭) स उ᳘पदधाति॥  
व्विमा᳘न ऽएष᳘ दिवो म᳘ध्य ऽआस्त ऽइ᳘ति व्विमा᳘नो᳘ ह्येष᳘ दिवो म᳘ध्य ऽआस्त ऽआपप्रिवान्रो᳘दसी ऽअन्त᳘रिक्षमि᳘त्युद्यन्वा᳘ ऽएष᳘ ऽइमाँ᳘ल्लोकाना᳘पूरयति स᳘ व्विश्वा᳘चीरभि᳘चष्टे घृता᳘चीरि᳘ति स्रु᳘चश्चैतद्वे᳘दीश्चाहान्तरा पू᳘र्व्वम᳘परं च केतुमि᳘त्यन्त᳘रेमं᳘ च लोक᳘ममुं चे᳘त्येतद᳘थो य᳘च्चेद᳘मेत᳘र्हि चीय᳘ते य᳘च्चादः पू᳘र्वम᳘चीयते᳘ति॥  
## १८
(त्यु) उक्षा᳘ समुद्रो᳘ ऽअरुणः᳘ सुपर्ण ऽइ᳘ति॥  
(त्यु) उक्षा᳘ ह्येष᳘ समु᳘द्रो ऽरुणः᳘ सुपर्णः पू᳘र्व्वस्य यो᳘निं पितुरा᳘विवेशे᳘ति पू᳘र्व्वस्य᳘ ह्येष᳘ ऽएतं यो᳘निं पितु᳘राविश᳘ति म᳘ध्ये दिवो नि᳘हितः पृ᳘श्निरश्मे᳘ति म᳘ध्ये᳘ ह्येष᳘ दिवो नि᳘हितः पृ᳘श्निर᳘श्मा व्वि᳘चक्रमे र᳘जसस्पात्य᳘न्तावि᳘ति व्विक्र᳘ममाणो वा᳘ ऽएष᳘ ऽएषां᳘ लोका᳘नाम᳘न्तान्पाति॥  
## १९
द्वा᳘भ्यामुपदधाति [[???]]॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतदु᳘पदधाति त्रिष्टु᳘ब्भ्यां त्रै᳘ष्टुभो᳘ [[???]] ह्येष न᳘ सादयत्य᳘सन्नो᳘ ह्येष न सू᳘ददोहसा᳘ ऽधिवदति प्राणो वै सू᳘ददोहाः प्राण᳘ ऽएष किं᳘ प्राणे᳘ प्राणं᳘ दध्यामि᳘ति तं᳘ निधा᳘य य᳘था न न᳘श्येत्॥  
## २०
(द᳘) अ᳘थोपा᳘यन्ति॥  
(न्ती᳘) इ᳘न्द्रं व्वि᳘श्वा ऽअवीवृधन्नि᳘ति त᳘स्योक्तो ब᳘न्धुर्देवहू᳘र्यज्ञ ऽआ᳘ च व्वक्षत्सुम्नहू᳘र्यज्ञ ऽआ᳘ ऽच व्वक्षदि᳘ति देवहू᳘श्चैव᳘ यज्ञः᳘ सुम्नहू᳘श्च य᳘क्षदग्नि᳘र्देवो᳘ देवाँ२॥ ऽआ᳘ च व्वक्षदि᳘ति य᳘क्षच्चै᳘वाग्नि᳘र्देवो᳘ देवाना᳘ च व्वहत्वि᳘त्येत᳘त्॥  
## २१
(द्वा᳘) व्वा᳘जस्य मा प्रसवः᳘॥  
(ऽ) उद्ग्राभेणो᳘दग्रभीत्। अ᳘धा सप᳘त्नानि᳘न्द्रो मे निग्राभेणा᳘धराँ२॥ ऽअकरि᳘ति य᳘थैव य᳘जुस्त᳘था ब᳘न्धुः॥  
## २२
(रु) उद्ग्राभं᳘ च निग्राभं᳘ च॥  
ब्र᳘ह्म देवा᳘ ऽअवीवृधन्। अ᳘धा सप᳘त्नानिन्द्राग्नी᳘ मे व्विषूची᳘नान्व्य᳘स्यतामि᳘ति य᳘थैव य᳘जुस्त᳘था ब᳘न्धुः॥  
## २३
(स्त) तद्या᳘ ऽअमु᳘ष्मादादित्या᳘दूर्ध्वाश्च᳘तस्रो दि᳘शः॥  
(स्ता᳘) ता᳘ ऽएत᳘द्देवा ऽअ᳘सुराणामवृञ्जता᳘थो ता᳘ ऽए᳘वैत᳘त्समा᳘रोहंस्ता᳘ ऽउ ऽए᳘वैतद्य᳘जमानो द्विषतो भ्रा᳘तृव्यस्य व्वृङ्क्ते᳘ ऽथो ता᳘ ऽए᳘वैत᳘त्समा᳘रोहत्य᳘थो ऽएतद्वा᳘ ऽएता᳘भिर्देवा ऽआ᳘तः संप्रा᳘प्नुवंस्त᳘थै᳘वाभिरय᳘मेतदा᳘तः सम्प्रा᳘प्नोति॥  
## २४
(त्य᳘) अ᳘थाग्निमा᳘रोहन्ति॥  
क्र᳘मध्वमग्नि᳘ना ना᳘कमि᳘ति स्वर्गो वै᳘ लोको ना᳘कः क्र᳘मध्वमने᳘नाग्नि᳘नैत᳘ᳫँ᳘ स्वर्गं᳘ लोकमि᳘त्येतदु᳘ख्यᳫँ᳭ ह᳘स्तेषु बि᳘भ्रत ऽइत्यु᳘ख्य᳘ᳫँ᳘ ह्येत᳘ ऽएतᳫँ᳭ ह᳘स्तेषु बि᳘भ्रति दिव᳘स्पृष्ठ᳘ᳫँ᳘ स्वर्गत्वा᳘ [[???]] मिश्रा᳘ देवे᳘भिराध्वमि᳘ति दिव᳘स्पृष्ठ᳘ᳫँ᳘ स्वर्गं᳘ लोकं᳘ गत्वा᳘ मिश्रा᳘ देवे᳘भिराध्वमि᳘त्येतत् [[???]]॥  
## २५
(त्प्रा᳘) प्रा᳘चीम᳘नु प्रदि᳘शं प्रे᳘हि व्विद्वानि᳘ति॥  
प्रा᳘ची वै दि᳘गग्नेः स्वाम᳘नु प्रदि᳘शं प्रे᳘हि व्विद्वानि᳘त्येत᳘दग्ने᳘रग्ने पुरो᳘ ऽअग्निर्भवेहे᳘त्यस्य त्व᳘मग्ने᳘रग्ने पु᳘रो ऽग्निर्भवेहे᳘त्येतद्वि᳘श्वा ऽआ᳘शा दी᳘द्यानो व्वि᳘भाही᳘ति स᳘र्व्वा ऽआ᳘शा दी᳘प्यमानो व्वि᳘भाही᳘त्येतदू᳘र्जं नो धेहि द्विप᳘दे च᳘तुष्पद ऽइ᳘त्याशि᳘षमा᳘शास्ते॥  
## २६
पृथिव्या᳘ ऽअहम् [[???]]॥  
(मु᳘) उ᳘दन्त᳘रिक्षमा᳘रुहमन्त᳘रिक्षाद्दि᳘वमा᳘रुहमि᳘ति गा᳘र्हपत्या᳘द्ध्याग्नीध्री᳘यमाग᳘च्छन्त्याग्नीध्री᳘यादाहवनी᳘यं दिवो ना᳘कस्य पृष्ठा᳘त्स्वर्ज्यो᳘तिरगामहमि᳘ति [[???]] दिवो ना᳘कस्य पृष्ठा᳘त्स्वर्गं᳘ लोक᳘मगामहमि᳘त्येत᳘त्॥  
## २७
(त्स्व) स्वर्य᳘न्तो ना᳘पेक्षन्ते॥  
(न्त ऽ) आ द्या᳘ᳫँ᳘ रोहन्ति रो᳘दसी ऽइ᳘ति न᳘ हैव ते᳘ ऽपेक्षन्ते ये᳘ स्वर्गं᳘ लोकं य᳘न्ति यज्ञं ये᳘ व्विश्व᳘तोधारᳫँ᳭ सु᳘विद्वाᳫँ᳭सो व्वितेनिर ऽइ᳘त्येष᳘ ऽएव᳘ यज्ञो᳘ व्विश्व᳘तोधार ऽएत᳘ ऽउ ऽएव सु᳘विद्वाᳫँ᳭सो य᳘ ऽएतं᳘ व्वितन्वते [[???]]॥  
## २८
(ते᳘ ऽग्ने) अ᳘ग्ने प्रे᳘हि प्रथमो᳘ देवयतामि᳘ति॥  
(ती) इम᳘मेत᳘दग्नि᳘माह त्व᳘मेषां प्रे᳘हि प्रथमो᳘ देवयतामि᳘ति च᳘क्षुर्देवा᳘नामुत म᳘र्त्यानामि᳘त्युभ᳘येषाᳫँ᳭ हैत᳘द्देवमनुष्या᳘णां च᳘क्षुरि᳘यक्षमाणा भृ᳘गुभिः सजो᳘षा ऽइ᳘ति य᳘जमानो भृ᳘गुभिः सजो᳘षा ऽइ᳘त्येतत्स्वर्य᳘न्तु [[???]] य᳘जमानाः स्वस्ती᳘ति स्वर्गं᳘ लोकं᳘ यन्तु य᳘जमानाः स्वस्ती᳘त्येतत् [[???]]॥  
## २९
(त्त) तद्या᳘ ऽअमु᳘ष्मिँल्लोके प᳘ञ्च दि᳘शः॥  
(स्ता᳘) ता᳘ ऽएत᳘द्देवा ऽअ᳘सुराणामवृञ्जता᳘थो ता᳘ ऽए᳘वैत᳘त्समा᳘रोहंस्ता᳘ ऽउ ऽए᳘वैतद्य᳘जमानो द्विषतो भ्रा᳘तृव्यस्य व्वृङ्क्ते᳘ ऽथो ता᳘ ऽए᳘वैत᳘त्समा᳘रोहत्य᳘थो ऽएतद्वा᳘ ऽएता᳘भिर्देवा ऽआ᳘तः सम्प्रा᳘प्नुवंस्त᳘थै᳘वाभिरय᳘मेतदा᳘तः सम्प्रा᳘प्नोति॥  
## ३०
(त्य᳘) अ᳘थैनमभि᳘जुहोति॥  
(त्ये) एतद्वा᳘ ऽएनं देवा᳘ ऽईयिवा᳘ᳫँ᳘समुप᳘रिष्टाद᳘न्नेनाप्रीणन्नेतया᳘ ऽऽहुत्या त᳘थै᳘वैनमय᳘मेत᳘दीयिवा᳘ᳫँ᳘समुप᳘रिष्टाद᳘न्नेन प्रीणात्येतया᳘ ऽऽहुत्या कृष्णा᳘यै शुक्ल᳘वत्सायै प᳘यसा रा᳘त्रिर्व्वै᳘ कृष्णा᳘ शुक्ल᳘वत्सा त᳘स्या ऽअसा᳘वादित्यो᳘ व्वत्सः स्वे᳘नै᳘वैनमेत᳘द्भागे᳘न स्वे᳘न र᳘सेन प्रीणात्युप᳘रि धार्य᳘माण ऽउ᳘परि हि स य᳘मेत᳘त्प्रीणा᳘ति दो᳘हनेन दो᳘हनेन हि प᳘यः प्रदीय᳘ते॥  
## ३१
य᳘द्वे᳘वैनमभिजुहो᳘ति॥  
शि᳘र ऽएत᳘द्यज्ञ᳘स्य य᳘दग्निः᳘ प्राणः प᳘यः शीर्षंस्त᳘त्प्राणं᳘ दधाति य᳘था स्वयमातृण्णा᳘मभिप्रक्ष᳘रेदेव᳘मभि᳘जुहुयात्प्राणः᳘ स्वयमातृण्णा र᳘स ऽएष शि᳘रश्च त᳘त्प्राणं᳘ च र᳘सेन सं᳘तनोति सं᳘दधाति न᳘क्तोषा᳘सा स᳘मनसा व्वि᳘रूपे ऽइ᳘ति त᳘स्योक्तो ब᳘न्धुः॥  
## ३२
(र᳘) अ᳘ग्ने सहस्राक्षे᳘ति॥  
हिरण्यशकलैर्व्वा᳘ ऽएष᳘ सहस्राक्षः᳘ शतमूर्धन्नि᳘ति य᳘ददः᳘ शत᳘शीर्षा रुद्रो᳘ ऽसृज्यत शतं᳘ ते प्राणाः᳘ सह᳘स्रं व्याना ऽइ᳘ति शत᳘ᳫँ᳘ हैव त᳘स्य प्राणाः᳘ सह᳘स्रं व्याना यः᳘ शत᳘शीर्षा त्व᳘ᳫँ᳘ साहस्र᳘स्य राय᳘ ऽईशिष ऽइ᳘ति त्वᳫँ᳭ स᳘र्व्वस्यै रय्या᳘ ऽईशिष ऽइ᳘त्येतत्त᳘स्मै ते व्विधेम व्वा᳘जाय स्वाहे᳘त्येष वै व्वा᳘जस्त᳘मेत᳘त्प्रीणाति॥  
## ३३
द्वा᳘भ्यामभि᳘जुहोति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘दभि᳘जुहोति॥  
## ३४
(त्य᳘) अ᳘थैनं नि᳘दधाति॥  
सुप᳘र्णो ऽसि गरु᳘त्मानि᳘त्येतद्वा᳘ ऽएनमदो व्वि᳘कृत्य सुपर्णं᳘ गरु᳘त्मन्तं व्वि᳘करोति त᳘ᳫँ᳘ सुपर्णं᳘ गरु᳘त्मन्तं चिनोति त᳘ᳫँ᳘ सुपर्णं᳘ गरु᳘त्मन्तं कृ᳘त्वा ऽन्ततो नि᳘दधाति पृष्ठे᳘ पृथिव्याः᳘ सीद भा᳘सा ऽन्त᳘रिक्षमा᳘पृण ज्यो᳘तिषा दि᳘वमु᳘त्तभान ते᳘जसा दि᳘श ऽउ᳘द्दृᳫँ᳭हे᳘त्येव᳘ᳫँ᳘ [[???]] ह्येष᳘ ऽएतत्स᳘र्व्वं करो᳘ति॥  
## ३५
(त्या) आजु᳘ह्वानः सुप्र᳘तीकः पुर᳘स्तादि᳘ति॥  
(त्या) आजु᳘ह्वानो नः सुप्र᳘तीकः पुर᳘स्तादि᳘त्येतद᳘ग्ने स्वं यो᳘निमा᳘सीद साधुये᳘त्येष वा᳘ ऽअस्य स्वो यो᳘निस्त᳘ᳫँ᳘ साध्वा᳘सीदे᳘त्येत᳘दस्मि᳘न्त्सध᳘स्थे ऽअध्यु᳘त्तरस्मिन्नि᳘ति द्यौर्वा ऽउ᳘त्तरᳫँ᳭ सध᳘स्थं व्वि᳘श्वे देवा य᳘जमानश्च सीदते᳘ति तद्वि᳘श्वैर्देवैः᳘ सह य᳘जमानᳫँ᳭ सादयति द्वा᳘भ्यां नि᳘दधाति त᳘स्योक्तो ब᳘न्धुर्व्वषट्कारे᳘ण त᳘स्योप᳘रि ब᳘न्धुः॥  
## ३६
(र᳘) अ᳘थास्मिन्त्समि᳘ध ऽआ᳘दधाति॥  
(त्ये) एतद्वा᳘ ऽएनं देवा᳘ ऽईयिवा᳘ᳫँ᳘समुप᳘रिष्टाद᳘न्नेनाप्रीणन्त्समि᳘द्भिश्चा᳘हुतिभिश्च त᳘थै᳘वैनमय᳘मेत᳘दीयिवा᳘ᳫँ᳘समुप᳘रिष्टाद᳘न्नेन प्रीणाति समि᳘द्भिश्चा᳘हुतिभिश्च॥  
## ३७
स वै᳘ शमीम᳘यीं प्रथमामा᳘दधाति॥  
(त्ये) एतद्वा᳘ ऽएष᳘ ऽएत᳘स्यामा᳘हुत्याᳫँ᳭ हुता᳘यां प्रा᳘दीप्यतो᳘दज्वलत्त᳘स्माद्देवा᳘ ऽअबिभयुर्यद्वै᳘ नो ऽयं न᳘ हिᳫँ᳭स्यादि᳘ति त᳘ ऽएता᳘ᳫँ᳘ शमी᳘मपश्यंस्त᳘यैनमशमयंस्तद्य᳘देतᳫँ᳭ शम्या᳘ ऽशमयंस्त᳘स्माच्छमी त᳘थै᳘वैनमय᳘मेत᳘च्छम्या᳘ शमयति शा᳘न्त्या ऽएव न ज᳘ग्ध्यै॥  
## ३८
ता᳘ᳫँ᳘ सवितुर्व्व᳘रेण्यस्य॥  
चित्रा᳘माहं᳘ व्वृणे सुमतिं᳘ व्विश्व᳘जन्याम्। या᳘मस्य क᳘ण्वो ऽअ᳘दुहत्प्र᳘पीनाᳫँ᳭ सह᳘स्रधारां प᳘यसा महीं गामि᳘ति क᳘ण्वो हैनां ददर्श सा᳘ हास्मै सह᳘स्रधारा स᳘र्व्वान्का᳘मान्दुदुहे त᳘थै᳘वैतद्य᳘जमानाय सह᳘स्रधारा स᳘र्व्वान्का᳘मान्दुहे॥  
## ३९
(हे᳘ ऽथ) अ᳘थ व्वै᳘कङ्कतीमा᳘दधाति॥  
त᳘स्या ऽउक्तो ब᳘न्धुर्व्विधे᳘म ते परमे ज᳘न्मन्नग्न ऽइ᳘ति द्यौर्व्वा᳘ ऽअस्य परमं ज᳘न्म व्विधे᳘म स्तो᳘मैर᳘वरे सध᳘स्थ ऽइ᳘त्यन्त᳘रिक्षं वा ऽअ᳘वरᳫँ᳭ सध᳘स्थं य᳘स्माद्यो᳘नेरुदा᳘रिथा य᳘जे तमि᳘त्येष वा᳘ ऽअस्य स्वो यो᳘निस्तं᳘ यज ऽइ᳘त्येतत्प्र त्वे᳘ हवी᳘ᳫँ᳘षि जुहुरे स᳘मिद्ध ऽइ᳘ति यदा वा᳘ ऽएष᳘ समिध्यते᳘ ऽथैत᳘स्मिन्हवी᳘ᳫँ᳘षि प्र᳘जुह्वति॥  
## ४०
(त्य) अथौ᳘दुम्बरीमा᳘दधाति॥  
(त्यू) ऊर्ग्वै र᳘स ऽउदुम्ब᳘र ऽऊ᳘र्जै᳘वैनमेतद्र᳘सेन प्रीणाति क᳘र्णकवती भवति पश᳘वो वै कर्ण᳘काः पशु᳘भिरे᳘वैनमेतद᳘न्नेन प्रीणाति य᳘दि क᳘र्णकवतीं न᳘ व्विन्दे᳘द्दधिद्रप्स᳘मुपहत्या᳘दध्यात्तद्य᳘द्दधिद्रप्स᳘ ऽउपति᳘ष्ठते त᳘देव᳘ पशुरूपं प्रे᳘द्धो ऽअग्ने दीदिहि पुरो᳘ न ऽइ᳘ति व्विराजा᳘ ऽऽदधान्य᳘न्नं व्विराड᳘न्नेनै᳘वैनमेत᳘त्प्रीणाति तिस्रः᳘ समि᳘ध ऽआ᳘दधाति त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति॥  
## ४१
(त्य) अथा᳘हुतीर्जुहोति॥  
य᳘था परिवि᳘ष्यानुपाय᳘येत्ता᳘दृक्त᳘त्स्रुवे᳘ण पू᳘र्व्वे स्रुचो᳘त्तराम᳘ग्ने त᳘मद्या᳘श्वं न स्तो᳘मैः क्र᳘तुं न᳘ भद्र᳘ᳫँ᳘ त्दृदिस्पृ᳘शम्। ऋध्या᳘मा त ऽओ᳘हैरि᳘ति य᳘स्ते त्दृदिस्पृक्स्तो᳘मस्तं᳘ त ऽऋध्यासमि᳘त्येत᳘त्पङ्क्त्या᳘ जुहोति प᳘ञ्चपदा पङ्क्तिः प᳘ञ्चचितिको ऽग्निः प᳘ञ्च ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति॥  
## ४२
(त्य᳘) अ᳘थ व्वैश्वकर्मणीं᳘ जुहोति॥  
विश्व᳘कर्मा ऽय᳘मग्निस्त᳘मे᳘वैत᳘त्प्रीणाति चि᳘त्तिं जुहोमि म᳘नसा घृतेने᳘ति चित्त᳘मेषां जुहोमि म᳘नसा च घृते᳘न चे᳘त्येतद्य᳘था देवा᳘ ऽइ᳘हाग᳘मन्नि᳘ति य᳘था देवा᳘ ऽइ᳘हाग᳘च्छानि᳘त्येत᳘द्वीति᳘होत्रा ऽऋतावृ᳘ध ऽइ᳘ति सत्यवृ᳘ध ऽइ᳘त्येतत्प᳘त्ये व्वि᳘श्वस्य भू᳘मनो जुहो᳘मि व्विश्व᳘कर्मण ऽइ᳘ति᳘ यो ऽस्य स᳘र्व्वस्य भूत᳘स्य पतिस्त᳘स्मै जुहोमि व्विश्व᳘कर्मण ऽइ᳘त्येत᳘द्विश्वाहा᳘दाभ्यᳫँ᳭ हविरि᳘ति सर्व्व᳘दैवा᳘क्षितᳫँ᳭ हविरि᳘त्येतत् [[???]]॥  
## ४३
(द᳘) अ᳘थ पूर्णाहुतिं᳘ जुहोति॥ 
स᳘र्व्वमेतद्य᳘त्पूर्णᳫँ᳭ स᳘र्व्वेणै᳘वैनमेत᳘त्प्रीणाति॥  
## ४४
सप्त᳘ ते ऽअग्ने समि᳘ध ऽइ᳘ति॥ 
प्राणा वै᳘ समि᳘धः प्राणा᳘ ह्येत᳘ᳫँ᳘ समिन्ध᳘ते सप्त᳘ जिह्वा ऽइ᳘ति या᳘नमू᳘न्त्सप्त पु᳘रुषाने᳘कं पु᳘रुषम᳘कुर्व्वंस्ते᳘षामेत᳘दाह सप्त ऽऋ᳘षय ऽइ᳘ति सप्त हि त ऽऋ᳘षय ऽआ᳘सन्त्सप्त धा᳘म प्रियाणी᳘ति च्छ᳘न्दाᳫँ᳭स्येत᳘दाह च्छ᳘न्दाᳫँ᳭सि वा᳘ ऽअस्य सप्त धा᳘म प्रिया᳘णि सप्त हो᳘त्राः सप्तधा᳘ त्वा यजन्ती᳘ति सप्त᳘ ह्येतᳫँ᳭ हो᳘त्राः सप्तधा य᳘जन्ति सप्त यो᳘निरि᳘ति चि᳘तीरेत᳘दाहा᳘पृणस्वेत्या प्र᳘जायस्वे᳘त्येत᳘द्घ्रृतेने᳘ति रे᳘तो वै᳘ घृतᳫँ᳭ रे᳘त ऽए᳘वैत᳘देषु᳘ लोके᳘षु दधाति स्वाहे᳘ति यज्ञो वै᳘ स्वाहाकारो᳘ यज्ञि᳘यमे᳘वैत᳘दिद᳘ᳫँ᳘ सकृत्स᳘र्व्वं करोति॥  
## ४५
सप्त᳘ सप्ते᳘ति॥  
सप्त᳘चितिको ऽग्निः᳘ सप्त᳘ ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘त्प्रीणाति तिस्र ऽआ᳘हुतीर्जुहोति त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति तिस्रः᳘ समि᳘ध ऽआ᳘दधाति तत्षट् त᳘स्योक्तो ब᳘न्धुः॥  
## ४६
(स्ति᳘) ति᳘ष्ठन्त्समि᳘ध ऽआ᳘दधाति॥  
(त्य᳘) अ᳘स्थीनि वै᳘ समि᳘धस्ति᳘ष्ठन्तीव वा ऽअ᳘स्थीन्या᳘सीन ऽआ᳘हुतीर्जुहोति माᳫँ᳭सा᳘नि वा ऽआ᳘हुतय ऽआ᳘सत ऽइव वै᳘ माᳫँ᳭सान्य᳘न्तराः समि᳘धो भ᳘वन्ति बा᳘ह्या ऽआ᳘हुतयो᳘ ऽन्तराणि ह्य᳘स्थीनि बा᳘ह्यानि माᳫँ᳭सा᳘नि॥  
## ४७
(न्य) अथा᳘तः सम्प᳘देव॥  
ष᳘ट् पुर᳘स्ताज्जुहो᳘ति ष᳘डुप᳘रिष्टात्षड्भिरा᳘श्मनः पृ᳘श्नेर्य᳘न्ति द्वा᳘भ्याम᳘श्मानं पृ᳘श्निमु᳘पदधाति चतु᳘र्भि᳘राग्नेर्य᳘न्ति पञ्च᳘भिरग्निमा᳘रोहन्ति तदे᳘कान्न᳘त्रिᳫँ᳭शदा᳘हुतिरेव᳘ त्रिᳫँ᳭शत्तमी द्वा᳘भ्यामग्निं नि᳘दधाति तद्द्वा᳘त्रिᳫँ᳭शद्द्वा᳘त्रिᳫँ᳭शदक्षरा ऽनुष्टु᳘प्सै᳘षा ऽनुष्टुप् [[???]]॥  
## ४८
(प्त) तद्या᳘ ऽअमू᳘स्ति᳘स्रो ऽनुष्टु᳘भः॥  
(भो) गा᳘र्हपत्ये सम्पाद᳘यन्ति ता᳘सामेतामत्रै᳘कामा᳘हरन्ति तद्य᳘देताम᳘त्राह᳘रन्त्य᳘त्रैष स᳘र्व्वो ऽग्निः सं᳘स्कृतः स᳘ एषो᳘ ऽत्र त᳘स्मै ना᳘लमासीद्यद᳘न्नमा᳘त्स्य᳘त्॥  
## ४९
(त्सो) सो ऽग्नि᳘मब्रवीत्॥  
(त्त्व) त्वया᳘ ऽन्नमदानी᳘ति तथे᳘ति त᳘स्माद्य᳘दै᳘वैतम᳘त्राह᳘रन्त्य᳘थैषो᳘ ऽलम᳘न्नाया᳘लमा᳘हुतिभ्यो भवति॥  
## ५०
(त्य᳘) अ᳘थो ऽआहुः॥  
प्रजा᳘पतिरे᳘वैतं᳘ प्रियं᳘ पुत्रमु᳘रस्या᳘धत्त ऽइ᳘ति स यो᳘ हैत᳘देवं व्वेदा᳘ हैवं᳘ प्रियं᳘ पुत्रमु᳘रसि धत्ते॥  
## ५१
य᳘दे᳘वैतम᳘त्राह᳘रन्ति॥  
यान्वै ता᳘न्त्सप्त पु᳘रुषाने᳘कं पु᳘रुषमकुर्व्वन्नय᳘मेव स᳘ यो ऽय᳘मग्नि᳘श्चीयते᳘ ऽथ या᳘मेषां ता᳘मूर्ध्वाᳫँ᳭ श्रि᳘यᳫँ᳭ र᳘सᳫँ᳭ समुदौ᳘हन्नेष स य᳘मेतम᳘त्राग्नि᳘माह᳘रन्ति तद्य᳘देतम᳘त्राह᳘रन्ति᳘ यै᳘वैते᳘षा᳘ᳫँ᳘ सप्तानां पु᳘रुषाणाᳫँ᳭ श्रीर्यो र᳘सस्त᳘मेत᳘दूर्ध्व᳘ᳫँ᳘ समु᳘दूहन्ति त᳘दस्यैतच्छि᳘र ऽआ᳘त्मा ऽय᳘मग्नि᳘श्चत᳘ ऽआत्मा᳘नमे᳘वास्यैत᳘त्सᳫँ᳭स्कृ᳘त्य शि᳘रः प्र᳘तिदधाति॥  
