+++
title = "२"

+++
## ०१
इ᳘न्द्र ऽएत᳘त्सप्तर्च᳘मपश्य᳘त्॥ 
(न्न्यू) न्यूनस्या᳘प्त्या ऽअतिरिक्तस्या᳘नतिरिक्त्यै᳘ व्यृद्धस्य स᳘मृद्ध्या ऽअ᳘थ ह वा᳘ ऽईश्व᳘रो ऽग्निं᳘ चित्वा किं᳘चिद्दौरितमा᳘पत्तोर्व्वि᳘ वा ह्व᳘लितोर्य᳘द्वा यदा᳘ ह वा᳘ ऽएतच्छ्र्या᳘पर्णः सायकायनः᳘ [[???]] शुश्रावा᳘थ हैतत्कर्मो᳘पदधर्ष᳘॥  
## ०२
सैषा᳘ त्रय᳘स्य स᳘मृद्धिः॥  
(र) अग्नेः स᳘मृद्धि᳘र्यो ऽग्निं᳘ चिनुते त᳘स्य स᳘मृद्धि᳘र्यो ऽग्निं᳘ चिनो᳘ति त᳘स्य स᳘मृद्धिः॥  
## ०३
(स्त) तद्य᳘देते᳘नोपति᳘ष्ठते॥  
य᳘दे᳘वास्या᳘त्र व्विद्वान्वा᳘ ऽविद्वान्वा᳘ ऽति [[???]] वा रेच᳘यति न᳘ वा ऽभ्याप᳘यति त᳘दे᳘वास्यैते᳘न स᳘र्व्वमाप्तं᳘ भवति य᳘दस्य किं चा᳘नाप्तं य᳘ ऽउ त᳘स्यामनुष्टु᳘भ्यृचि कामो᳘ ऽत्रैव त᳘माप्नोत्य᳘थो ऽएत᳘स्मादे᳘वैतत्क᳘र्मणो र᳘क्षाᳫँ᳭सि नाष्ट्रा ऽअ᳘पहन्ति᳘ नो हैनमनुव्याहारि᳘ण स्तृण्वते त᳘स्माद᳘प्येवंवित्का᳘मं प᳘रस्मा ऽअग्निं᳘ चिनुयादीश्वरो᳘ ह श्रे᳘यान्भ᳘वितोः॥  
## ०४
(र्व्वा᳘) व्वा᳘र्त्रहत्याय श᳘वसे॥  
सह᳘दानुं पुरुहूत क्षिय᳘न्तमि᳘ति व्वा᳘र्त्रघ्नीभ्यां प्रथमा᳘भ्यामु᳘पतिष्ठत ऽएतद्वै᳘ देवा᳘ व्वृत्रं᳘ पाप्मा᳘नᳫँ᳭ हत्वा᳘ ऽपहतपाप्मान ऽएतत्क᳘र्माकुर्व्वत त᳘थै᳘वैतद्य᳘जमानो व्वृत्रं᳘ पाप्मा᳘नᳫँ᳭ हत्वा᳘ ऽपहतपाप्मैतत्क᳘र्म कुरुते॥  
## ०५
वि᳘ न ऽइन्द्र मृ᳘धो जहि॥  
मृगो न᳘ भीमः᳘ कुचरो᳘ गिरिष्ठा ऽइ᳘ति व्वैमृधी᳘भ्यां द्विती᳘याभ्यामेतद्वै᳘ देवा मृ᳘धः पाप्मा᳘नᳫँ᳭ हत्वा᳘ ऽपहतपाप्मान ऽएतत्क᳘र्माकुर्व्वत त᳘थै᳘वैतद्य᳘जमानो मृ᳘धः पाप्मा᳘नᳫँ᳭ हत्वा᳘ ऽपहतपाप्मैतत्क᳘र्म कुरुते॥  
## ०६
व्वैश्वानरो᳘ न ऽऊत᳘ये॥  
पृष्टो᳘ दिवि᳘ पृष्टो᳘ ऽअग्निः᳘ पृथिव्यामि᳘ति व्वैश्वानरी᳘भ्यां तृती᳘याभ्यामेतद्वै᳘ देवा᳘ व्वैश्वानरे᳘ण पाप्मा᳘नं दग्ध्वा᳘ ऽपहतपाप्मान ऽएतत्क᳘र्माकुर्व्वत त᳘थै᳘वैतद्य᳘जमानो व्वैश्वानरे᳘ण पाप्मा᳘नं दग्ध्वा᳘ ऽपहतपाप्मैतत्क᳘र्म कुरुते॥  
## ०७
(ते ऽश्या᳘) अश्या᳘म तं का᳘ममग्ने त᳘वोती᳘ति॥  
(त्ये᳘) ए᳘कया का᳘मवत्यैतद्वै᳘ देवाः᳘ षडृचे᳘न पाप्मा᳘नमपहत्यै᳘कया का᳘मवत्यैक᳘धा ऽन्ततः स᳘र्व्वान्का᳘मानात्म᳘न्नकुर्व्वत त᳘थै᳘वैतद्य᳘जमानः षडृचे᳘न पाप्मा᳘नमपहत्यै᳘कया का᳘मवत्यैक᳘धा ऽन्ततः स᳘र्व्वान्का᳘मानात्म᳘न्कुरुते॥  
## ०८
सप्तर्चं᳘ भवति॥  
सप्त᳘चितिको ऽग्निः᳘ सप्त᳘ ऽर्त᳘वः सप्त दि᳘शः सप्त᳘ देवलोकाः᳘ सप्त स्तो᳘माः सप्त᳘ पृष्ठा᳘नि सप्त च्छ᳘न्दाᳫँ᳭सि सप्त᳘ ग्राभ्याः᳘ पश᳘वः स᳘प्तारण्याः᳘ सप्त᳘ शोर्ष᳘न्प्राणा यत्किं᳘ च सप्त᳘विधमधिदेवत᳘मध्यात्मं त᳘देनेन स᳘र्व्वमाप्नोति ता᳘ ऽअनुष्टु᳘भमभिसं᳘पद्यन्ते व्वाग्वा᳘ ऽअनुष्टु᳘ब्वा᳘चै᳘वास्य त᳘दाप्नोति य᳘दस्य किं चा᳘नाप्तम्॥  
## ०९
(म) अष्टर्चेनो᳘पतिष्ठेते᳘त्यु है᳘क ऽआहुः॥  
(र्व्व) व्वयं᳘ ते ऽअद्य᳘ ररिमा हि का᳘ममि᳘ति द्विती᳘यया का᳘मवत्या सप्त पू᳘र्वास्त᳘दष्टा᳘वष्टा᳘क्षरा गायत्री᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्य त᳘दाप्नोति य᳘दस्य किं चा᳘नाप्तम᳘थो ऽएव᳘ᳫँ᳘ समं᳘ देव᳘ते भजेते ऽइ᳘ति न त᳘था कुर्यादेता वाव᳘ स᳘प्ताष्टा᳘वनुष्टु᳘भो भवन्ति स यो ऽष्टर्चे कामो᳘ ऽत्रैव त᳘माप्नोति॥  
## १०
(त्यै) ऐन्द्राग्नी᳘भिरु᳘पतिष्ठते॥  
(त ऽऐ) ऐन्द्रा᳘ग्नो ऽग्निर्या᳘वानग्निर्या᳘वत्यस्य मा᳘त्रा ता᳘वत्रै᳘वास्य त᳘दाप्नोति य᳘दस्य किं चा᳘नाप्तमिन्द्राग्नी वै स᳘र्व्वे देवाः᳘ सर्व्वदेव᳘त्यो ऽग्निर्या᳘वानग्निर्या᳘वत्यस्य मा᳘त्रा तावतै᳘वास्य त᳘दाप्नोति य᳘दस्य किं चा᳘नाप्तम्॥  
## ११
(न्त) तद्धै᳘के॥  
क᳘र्मणः कर्मण ऽए᳘वैतां᳘ प्रतिप᳘दं कुर्व्वते᳘ ऽपहतपाप्मान ऽएतत्क᳘र्म करवामहा ऽइति᳘ [[???]] पु᳘रीषवतीं चि᳘तिं कृत्वो᳘पतिष्ठेते᳘त्यु है᳘क ऽआहुस्त᳘त्र हि सा स᳘र्व्वा कृत्स्ना भ᳘वती᳘ति स य᳘था काम᳘येत त᳘था कुर्यादि᳘ति नु च᳘यनस्याथातो᳘ ऽचयनस्य॥  
## १२
त्र᳘यो ह वै᳘ समुद्राः᳘॥  
(ऽ) अग्निर्य᳘जुषां महाव्रतᳫँ᳭ सा᳘म्नां मह᳘दुक्थ᳘मृचाᳫँ᳭ स य᳘ ऽएता᳘नि प᳘रस्मै करो᳘त्येता᳘न्ह स᳘ समुद्रा᳘ञ्छोषयते ताञ्छु᳘ष्यतो᳘ ऽन्वस्य च्छ᳘न्दाᳫँ᳭सि शुष्यन्ति च्छ᳘न्दाᳫँ᳭स्य᳘नु लोको᳘ लोकम᳘न्वा᳘त्मा ऽऽत्मा᳘नम᳘नु प्रजा᳘ पश᳘वः स᳘ ह श्वः᳘ श्व ऽएव पा᳘पीयान्भवति य᳘ ऽएता᳘नि प᳘रस्मै करो᳘ति॥  
## १३
(त्य᳘) अ᳘थ य᳘ ऽएतान्य᳘कृत्वा॥  
प᳘रस्मा ऽअ᳘पि स᳘र्व्वैरन्यै᳘र्यज्ञक्रतु᳘भिर्याज᳘येदेते᳘भ्यो है᳘वास्य समुद्रे᳘भ्यश्छ᳘न्दाᳫँ᳭सि पु᳘नरा᳘प्यायन्ते च्छ᳘न्दाᳫँ᳭स्य᳘नु लोको᳘ लोकम᳘न्वा᳘त्मा ऽऽत्मा᳘नम᳘नु प्रजा᳘ पश᳘वः स᳘ ह श्वः᳘ श्व ऽएव श्रे᳘यान्भवति य᳘ ऽएता᳘नि प᳘रस्मै न᳘ करोत्य᳘थैष᳘ ह वा᳘ ऽअस्य दै᳘वो ऽमृ᳘त ऽआत्मा स य᳘ ऽएता᳘नि प᳘रस्मै करो᳘त्येत᳘ᳫँ᳘ ह स दै᳘वमात्मा᳘नं प᳘रस्मै प्र᳘यच्छत्य᳘थ शु᳘ष्क ऽएव᳘ स्थाणुः प᳘रिशिष्यते॥  
## १४
तद्धै᳘के॥  
कृत्वा᳘ कुर्व्व᳘ते वा प्र᳘ति वा कारयन्त ऽएषा प्रा᳘यश्चित्तिरि᳘ति न त᳘था कुर्याद्य᳘था शु᳘ष्कᳫँ᳭ स्थाणु᳘मुदके᳘नाभिषिञ्चे᳘तादृक्तत्पू᳘येद्वा वै स व्वि᳘ वा म्रित्ये᳘न्नैत᳘स्य प्रा᳘यश्चित्तिरस्ती᳘त्येव᳘ व्विद्यात्॥  
## १५
(द᳘) अ᳘थ ह स्माह शा᳘ण्डिल्यः॥  
(स्तु) तुरो᳘ ह कावषेयः का᳘रोत्यां देवे᳘भ्यो ऽग्निं᳘ चिकाय त᳘ᳫँ᳘ ह देवाः᳘ पप्रच्छुर्मु᳘ने य᳘दलोक्या᳘मग्निचित्या᳘माहुर᳘थ क᳘स्मादचैषीरि᳘ति॥  
## १६
स᳘ होवाच॥  
किं नु᳘ लो᳘क्यं [[???]] कि᳘मलोक्य᳘मात्मा वै᳘ यज्ञ᳘स्य य᳘जमानो᳘ ऽङ्गान्यृत्वि᳘जो य᳘त्र वा᳘ ऽआत्मा तद᳘ङ्गानि य᳘त्रो ऽअ᳘ङ्गानि त᳘दात्मा य᳘दि वा᳘ ऽऋत्वि᳘जो ऽलोका भ᳘वन्त्यलोक᳘ ऽउ त᳘र्हि य᳘जमान ऽउभ᳘ये हि᳘ समान᳘लोका भ᳘वन्ति द᳘क्षिणासु᳘ त्वेव न᳘ संवदित᳘व्यᳫँ᳭ संवादे᳘नैव᳘ ऽर्त्वि᳘जो ऽलोका इ᳘ति॥  
