+++
title = "२"

+++
## ०१
अ᳘थ व्वातहोमा᳘ञ्जुहोति॥  
(ती) इमे वै᳘ लोका᳘ ऽए᳘षो ऽग्नि᳘र्व्वायु᳘र्व्वातहोमा᳘ ऽएषु त᳘ल्लोके᳘षु व्वायुं᳘ दधाति त᳘स्मादय᳘मेषु᳘ लोके᳘षु व्वायुः [[????]]॥  
## ०२
(र्बा᳘) बा᳘ह्येनाग्निमा᳘हरति॥  
(त्या) आप्तो वा᳘ ऽअस्य स᳘ व्वायुर्य [[???]] ऽएषु᳘ लोकेष्व᳘थ य᳘ इमाँ᳘ल्लोकान्प᳘रेण व्वायुस्त᳘मस्मिन्नेत᳘द्दधाति॥  
## ०३
बहिर्व्वेदेरियं᳘ वै व्वे᳘दिः॥  
(रा) आप्तो वा᳘ ऽअस्य स᳘ व्वायु᳘र्यो ऽस्याम᳘थ य᳘ ऽइमां प᳘रेण व्वायुस्त᳘मस्मिन्नेत᳘द्दधाति॥  
## ०४
(त्य) अञ्जलि᳘ना॥  
न᳘ ह्येतस्ये᳘तीवाभि᳘पत्तिर᳘स्ति स्वाहाकारे᳘ण जुहो᳘ति᳘ ह्य᳘धो ऽधो धु᳘रमसौ वा᳘ ऽआदित्य᳘ ऽएष र᳘थो ऽर्व्वाची᳘नं त᳘दादित्या᳘द्वायुं [[???]] दधाति त᳘स्मादे᳘षो ऽर्व्वाची᳘नमेवा᳘तः पवते॥  
## ०५
समु᳘द्रो ऽसि न᳘भस्वानि᳘ति॥  
(त्य) असौ वै᳘ लोकः᳘ समु᳘द्रो न᳘भस्वानार्द्र᳘दानुरि᳘त्येष᳘ ह्यार्द्रं द᳘दाति त᳘द्यो ऽमुष्मिँल्लोके᳘ व्वायुस्त᳘मस्मिन्नेत᳘द्दधाति शम्भू᳘र्मयोभूरभि᳘ [[???]] मा व्वाहि स्वाहे᳘ति शिवः᳘ स्यो᳘नो ऽभि᳘ मा व्वाही᳘त्येत᳘त्॥  
## ०६
(न्मा) मारु᳘तो ऽसि मरु᳘तां गण ऽइ᳘ति॥  
(त्य) अन्तरिक्षलोको वै᳘ मारुतो मरु᳘तां गणस्त᳘द्यो ऽन्तरिक्षलोके᳘ व्वायुस्त᳘मस्मिन्नेत᳘द्दधाति शम्भू᳘र्मयोभू᳘रभि᳘ मा व्वाहि स्वाहे᳘ति शिवः᳘ स्यो᳘नो ऽभि᳘ मा व्वाही᳘त्येत᳘त्॥  
## ०७
(द) अवस्यू᳘रसि दु᳘वस्वानि᳘ति॥  
(त्य) अयं वै᳘ लो᳘को ऽवस्यूर्दु᳘वस्वांस्तद्यो ऽस्मिँ᳘ल्लोके᳘ व्वायुस्त᳘मस्मिन्नेत᳘द्दधाति शम्भू᳘र्मयोभू᳘रभि᳘ मा व्वाहि स्वाहे᳘ति शिवः᳘ स्यो᳘नो ऽभि᳘ मा व्वाही᳘त्येत᳘त्॥  
## ०८
(त्त्रि) त्रिभि᳘र्जुहोति॥  
त्र᳘य ऽइमे᳘ लोका ऽअ᳘थो त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतैव त᳘देषु व्वायुं᳘ दधाति॥  
## ०९
य᳘द्वेव᳘ व्वातहोमा᳘ञ्जुहो᳘ति॥  
(त्ये) एत᳘मे᳘वैतद्र᳘थं युनक्त्येदद्वै᳘ देवा᳘ ऽएतᳫँ᳭ र᳘थᳫँ᳭ स᳘र्व्वेभ्यः का᳘मेभ्यो ऽयुञ्जत युक्ते᳘न स᳘मश्नवामहा ऽइ᳘ति ते᳘न युक्ते᳘न स᳘र्व्वान्का᳘मान्त्स᳘माश्नुवत त᳘थै᳘वैतद्य᳘जमान ऽएतᳫँ᳭ र᳘थᳫँ᳭ स᳘र्व्वेभ्यः का᳘मेभ्यो युङ्क्ते युक्ते᳘न स᳘मश्नवा ऽइ᳘ति ते᳘न युक्ते᳘न स᳘र्व्वान्का᳘मान्त्समश्नुते [[???]]॥  
## १०
व्वातहोमै᳘र्युनक्ति॥  
प्राणा वै᳘ व्वातहोमाः᳘ प्राणै᳘रे᳘वैनमेत᳘द्युनक्ति त्रिभि᳘र्युनक्ति त्र᳘यो वै᳘ प्राणाः᳘ प्राण᳘ ऽउदा᳘नो व्व्यानस्तै᳘रे᳘वैनमेत᳘द्युनक्त्य᳘धो ऽधो धु᳘रम᳘धो ऽधो हि धु᳘रं यो᳘ग्यं युञ्ज᳘न्ति ह᳘स्ताभ्याᳫँ᳭ ह᳘स्ताभ्याᳫँ᳭ हि यो᳘ग्यं युञ्ज᳘न्ति व्विपरिक्रा᳘मं विपरिक्रा᳘मᳫँ᳭ हि यो᳘ग्यं युञ्ज᳘न्ति॥  
## ११
स᳘ दक्षिणायुग्य᳘मेवा᳘ग्रे युनक्ति॥  
(क्त्य᳘) अ᳘थ सव्यायुग्यम᳘थ दक्षिणाप्रष्टि᳘मेवं᳘ देव᳘त्रेतर᳘था मानुषे [[???]] तं᳘ नाभि᳘युञ्ज्यान्ने᳘द्युक्त᳘मभियुन᳘जानी᳘ति व्वा᳘हनं तु᳘ दद्याद्युक्ते᳘न भुनजा ऽइ᳘ति त᳘मुप᳘र्येव᳘ हर᳘न्त्याध्वर्यो᳘रावसथा᳘दुप᳘रि᳘ ह्येष त᳘मध्वर्य᳘वे ददाति स हि ते᳘न करो᳘ति तं तु द᳘क्षिणानां काले᳘ ऽनुदिशेत्॥  
## १२
(द᳘) अ᳘थ रु᳘ङ्मतीर्जुहो᳘ति॥  
(त्य᳘) अ᳘त्रैष स᳘र्व्वो ऽग्निः सं᳘स्कृतः स᳘ ऽएषो᳘ ऽत्र रु᳘चमैच्छत्त᳘स्मिन्देवा᳘ ऽएता᳘भी रु᳘ङ्मतीभी रु᳘चमदधुस्त᳘थै᳘वास्मिन्नय᳘मेत᳘द्दधाति॥  
## १३
य᳘द्वेव रु᳘ङ्मतीर्जुहो᳘ति॥  
प्रजा᳘पतेर्व्वि᳘स्रस्ताद्रुगु᳘दक्रामत्तं य᳘त्र देवाः᳘ सम᳘स्कुर्व्वंस्त᳘दस्मिन्नेता᳘भी रु᳘ङ्मतीभी रु᳘चमदधुस्त᳘थै᳘वास्मिन्नय᳘मेत᳘द्दधाति॥ (शतम् ५०००)॥  
## १४
या᳘स्ते ऽअग्ने सू᳘र्ये रु᳘चः॥  
(चो) या᳘ वो देवाः सू᳘र्ये रु᳘चो रु᳘चं नो धेहि ब्राह्मणेष्वि᳘ति रु᳘चᳫँ᳭ रु᳘चमि᳘त्यमृतत्वं वै रु᳘गमृतत्व᳘मे᳘वास्मिन्नेत᳘द्दधाति तिस्र ऽआ᳘हुतीर्जुहोति त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेतद्रु᳘चं दधाति॥  
## १५
(त्य᳘) अ᳘थ व्वारुणीं᳘ जुहोति॥  
(त्य᳘) अ᳘त्रैष स᳘र्व्वो ऽग्निः सं᳘स्कृतः स᳘ ऽएषो᳘ ऽत्र व्व᳘रुणो देव᳘ता त᳘स्मा ऽएत᳘द्धवि᳘र्जुहोति त᳘देनᳫँ᳭ हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्य᳘ते व्वारुण्य᳘ ऽर्चा स्वे᳘नै᳘वैनमेत᳘दात्म᳘ना स्व᳘या देव᳘तया प्रीणाति॥  
## १६
य᳘द्वेव᳘ व्वारुणीं᳘ जुहो᳘ति॥  
प्रजा᳘पतेर्व्वि᳘स्रस्ताद्वी᳘र्यमु᳘दक्रामत्तं [[???]] य᳘त्र देवाः᳘ सम᳘स्कुर्वंस्त᳘दस्मिन्नेत᳘या व्वी᳘र्यमदधुस्त᳘थै᳘वास्मिन्नय᳘मेत᳘द्दधाति [[???]] व्वारुण्य᳘ ऽर्चा᳘ क्षत्रं वै व्व᳘रुणो व्वी᳘र्यं [[???]] वै᳘ क्षत्रं᳘ व्वी᳘र्येणै᳘वास्मिन्नेत᳘द्वी᳘र्यं [[???]] दधाति॥  
## १७
त᳘त्त्वा यामि ब्र᳘ह्मणा व्व᳘न्दमान ऽइ᳘ति॥  
त᳘त्त्वा याचे ब्र᳘ह्मणा व्व᳘न्दमान ऽइ᳘त्येतत्तदा᳘शास्ते य᳘जमानो हवि᳘र्भिरि᳘ति त᳘दयमा᳘शास्ते य᳘जमानो हवि᳘र्भिरि᳘त्येतद᳘हेडमानो व्वरुणेह᳘ बोधीत्य᳘क्रुध्यन्नो व्वरुणेह᳘ बोधी᳘त्येतदु᳘रुशᳫँ᳭स मा᳘ न ऽआ᳘युः प्र᳘मोषीरि᳘त्यात्म᳘नः परिदां᳘ वदते॥  
## १८
(ते᳘ ऽथा) अ᳘थार्काश्वमेध᳘योः सं᳘ततीर्जुहोति॥  
(त्य) अयं वा᳘ ऽअग्नि᳘र᳘र्को ऽसा᳘वादित्यो ऽश्वमेधस्तौ᳘ सृष्टौ ना᳘नै᳘वास्तां तौ᳘ देवा᳘ ऽएता᳘भिरा᳘हुतिभिः स᳘मतन्वन्त्स᳘मदधुस्त᳘थै᳘वैनावय᳘मेत᳘देता᳘भिरा᳘हुतिभिः सं᳘तनोति सं᳘दधाति᳘॥  
## १९
स्वर्ण᳘ [[???]] घर्मः स्वाहे᳘ति॥  
(त्य) असौ वा᳘ ऽआदित्यो᳘ घ᳘र्मो ऽमुं त᳘दादित्य᳘मस्मि᳘न्नग्नौ प्र᳘तिष्ठापयति᳘॥  
## २०
स्व᳘र्णार्कः स्वाहे᳘ति॥  
(त्य) अय᳘मग्नि᳘रर्क᳘ ऽइमं त᳘दग्नि᳘ममु᳘ष्मिन्नादित्ये प्र᳘तिष्ठापयति᳘॥  
## २१
स्वर्ण᳘ शुक्रः स्वाहे᳘ति॥  
(त्य) असौ वा᳘ ऽआदित्यः᳘ शुक्रस्तं पु᳘नरमुत्र [[???]] दधाति᳘॥  
## २२
स्वर्ण ज्यो᳘तिः स्वाहे᳘ति॥  
(त्य) अय᳘मग्निर्ज्यो᳘तिस्तं पु᳘नरिह᳘ दधाति᳘॥  
## २३
स्व᳘र्ण सू᳘र्यः स्वाहे᳘ति॥  
(त्य) असौ वा᳘ ऽआदित्यः सू᳘र्यो ऽमुं त᳘दादित्य᳘मस्य स᳘र्व्वस्योत्तमं᳘ दधाति त᳘स्मादे᳘षो ऽस्य स᳘र्व्वस्योत्तमः [[???]]॥  
## २४
प᳘ञ्चैता ऽआ᳘हुतीर्जुहोति॥  
प᳘ञ्चचितिको ऽग्निः प᳘ञ्च ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनावेतत्सं᳘तनोति सं᳘दधाति॥  
## २५
य᳘द्वेवा᳘ह᳘॥  
स्वर्ण᳘ [[???]] घर्मः स्वा᳘हा᳘ स्व᳘र्णार्कः स्वाहे᳘त्य᳘स्यै᳘वैता᳘न्यग्नेर्ना᳘मानि ता᳘न्येत᳘त्प्रीणाति ता᳘नि हवि᳘षा देव᳘तां क᳘रोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्यते᳘ ऽथो ऽएता᳘ने᳘वैत᳘दग्नी᳘नस्मि᳘न्नग्नौ᳘ नामग्रा᳘हं दधाति॥  
## २६
प᳘ञ्चैता ऽआ᳘हुतीर्जुहोति॥  
प᳘ञ्चचितिको ऽग्निः प᳘ञ्च ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति॥  
## २७
(त्य) अथा᳘त ऽआ᳘हुतीनामे᳘वाव᳘पनस्य॥  
यां कां᳘ च ब्रा᳘ह्मणवतीमा᳘हुतिं व्विद्यात्ता᳘मेत᳘स्मिन्काले᳘ जुहुयात्का᳘मेभ्यो वा᳘ ऽएतᳫँ᳭ र᳘थं युङ्क्ते त᳘द्यां कां चात्रा᳘हुतिं जुहो᳘त्याप्तां ता᳘ᳫँ᳘ सतीं᳘ जुहोति॥  
## २८
त᳘दाहुः॥  
(र्न᳘) न᳘ जुहुयान्ने᳘दतिरेच᳘यानी᳘ति स वै᳘ जुहुया᳘देव का᳘मेभ्यो वा᳘ ऽएता ऽआ᳘हुतयो हूयन्ते न वै का᳘मानाम᳘तिरिक्तमस्ति॥  
