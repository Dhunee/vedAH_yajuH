+++
title = "१"

+++
## ०१
अथा᳘तो राष्ट्रभृ᳘तो जुहोति॥  
रा᳘जानो वै᳘ राष्ट्रभृ᳘तस्ते हि᳘ राष्ट्रा᳘णि बि᳘भ्रत्येता᳘ ह देव᳘ताः सुता᳘ ऽएते᳘न सवे᳘न ये᳘नैत᳘त्सोष्य᳘माणो भ᳘वति ता᳘ ऽए᳘वैत᳘त्प्रीणाति ता᳘ ऽअस्मा ऽइष्टाः᳘ प्रीता᳘ ऽएत᳘ᳫँ᳘ सवम᳘नुमन्यन्ते ता᳘भिर᳘नुमतः सूयते य᳘स्मै वै रा᳘जानो राज्य᳘मनुम᳘न्यन्ते स रा᳘जा भवति न स य᳘स्मै न तद्यद्रा᳘जानो राष्ट्रा᳘णि बि᳘भ्रति रा᳘जान ऽउ ऽएते᳘ देवास्त᳘स्मादेता᳘ राष्ट्रभृ᳘तः॥  
## ०२
(तो) य᳘द्वे᳘वैता᳘ राष्ट्रभृ᳘तो जुहो᳘ति॥  
प्रजा᳘पतेर्व्वि᳘स्रस्तान्मिथुनान्यु᳘दक्रामन्गन्धर्वाप्सर᳘सो भूत्वा ता᳘नि र᳘थो भूत्वा प᳘र्यगच्छत्ता᳘नि परि᳘गत्यात्म᳘न्नधत्तात्म᳘न्नकुरुत त᳘थै᳘वैनान्यय᳘मेत᳘त्परिग᳘त्यात्म᳘न्धत्त ऽआत्म᳘न्कुरुते॥  
## ०३
स यः स᳘ प्रजा᳘पतिर्व्य᳘स्रᳫँ᳭सत॥  
(ता) अय᳘मेव स᳘ यो ऽय᳘मग्नि᳘श्चीयते᳘ ऽथ या᳘न्यस्मात्ता᳘नि मिथुना᳘न्युद᳘क्रामन्नेतास्ता᳘ देव᳘ता या᳘भ्य ऽएत᳘ज्जुहो᳘ति॥  
## ०४
गन्धर्वाप्सरो᳘भ्यो जुहोति॥  
गन्धर्वाप्सर᳘सो हि᳘ भू᳘त्वोद᳘क्रामन्न᳘थो [[???]] गन्धे᳘न च वै᳘ रूपे᳘ण च गन्धर्वाप्सर᳘सश्चरन्ति त᳘स्माद्यः क᳘श्च मिथुन᳘मुपप्रै᳘ति गन्धं᳘ चैव स᳘ रूपं᳘ च कामयते॥  
## ०५
मिथुना᳘नि जुहोति॥  
मिथुनाद्वा ऽअ᳘धि प्र᳘जातिर्यो वै᳘ प्रजा᳘यते स᳘ राष्ट्रं᳘ भवत्य᳘राष्ट्रं वै स᳘ भवति यो न᳘ प्रजा᳘यते तद्य᳘न्मिथुना᳘नि राष्ट्रं बि᳘भ्रति मिथुना᳘ ऽउ ऽएते᳘ देवास्त᳘स्मादेता᳘ राष्ट्रभृ᳘त ऽआ᳘ज्येन द्वादशगृहीते᳘न ता᳘ ऽउ द्वा᳘दशैवा᳘हुतयो भवन्ति त᳘स्योक्तो ब᳘न्धुः॥  
## ०६
पुᳫँ᳭से पू᳘र्व्वस्मै जुहोति॥  
(त्य᳘) अ᳘थ स्त्रीभ्यः पु᳘माᳫँ᳭सं त᳘द्वी᳘र्येणात्या᳘दधात्ये᳘कस्मा ऽइव पुᳫँ᳭से᳘ जुहो᳘ति बह्वी᳘भ्य ऽइव स्त्रीभ्यस्त᳘स्मादप्ये᳘कस्य पुᳫँ᳭सो᳘ ब᳘ह्व्यो जाया᳘ भवन्त्युभा᳘भ्यां व्वषट्कारे᳘ण च स्वाहाकारे᳘ण च पुᳫँ᳭से᳘ जुहो᳘ति स्वाहाकारे᳘णैव᳘ स्त्रीभ्यः पु᳘माᳫँ᳭समेव त᳘द्वी᳘र्येणात्या᳘दधाति॥  
## ०७
(त्यृ) ऋताषा᳘डृत᳘धामे᳘ति॥  
सत्यसा᳘ट् सत्य᳘धामे᳘त्येत᳘दग्नि᳘र्गन्धर्वस्तस्यौ᳘षधयो ऽप्सर᳘स ऽइ᳘त्यग्नि᳘र्ह गन्धर्व ऽओ᳘षधिभिरप्सरो᳘भिर्मिथुने᳘न सहो᳘च्चक्राम मु᳘दो नामेत्यो᳘षधयो वै मु᳘द ऽओ᳘षधिभि᳘र्हीदᳫँ᳭ स᳘र्व्वं मो᳘दते स᳘ न ऽइदं ब्र᳘ह्म क्षत्रं᳘ पातु त᳘स्मै स्वा᳘हा व्वाट्ता᳘भ्यः स्वाहे᳘ति त᳘स्योक्तो ब᳘न्धुः॥  
## ०८
सᳫँ᳭हित ऽइ᳘ति॥  
(त्य) असौ वा᳘ ऽआदित्यः᳘ सᳫँ᳭हित᳘ ऽएष᳘ ह्यहोरात्रे᳘ [[???]] संद᳘धाति व्विश्व᳘सामे᳘त्येष᳘ ह्येव स᳘र्व्वᳫँ᳭ सा᳘म सू᳘र्यो गन्धर्वस्त᳘स्य म᳘रीचयो ऽप्सर᳘स ऽइ᳘ति सू᳘र्यो ह गन्धर्वो म᳘रीचिभिरप्सरो᳘भिर्मिथुने᳘न सहो᳘च्चक्रामायु᳘वो नामे᳘त्यायुवाना᳘ ऽइव हि म᳘रीचयः प्ल᳘वन्ते स᳘ न ऽइदं ब्र᳘ह्म क्षत्रं᳘ पात्वि᳘ति त᳘स्योक्तो ब᳘न्धुः॥  
## ०९
सुषुम्ण ऽइ᳘ति॥  
सुयज्ञिय ऽइ᳘त्येतत्सू᳘र्यरश्मिरि᳘ति सू᳘र्यस्येव हि᳘ चन्द्र᳘मसो रश्म᳘यश्चन्द्र᳘मा गन्धर्वस्त᳘स्य न᳘क्षत्राण्यप्सर᳘स ऽइ᳘ति चन्द्र᳘मा ह गन्धर्वो न᳘क्षत्रैरप्सरो᳘भिर्मिथुने᳘न सहो᳘च्चक्राम भेकु᳘रयो नामे᳘ति भाकु᳘रयो ह ना᳘मैते भाᳫँ᳭ हि न᳘क्षत्राणि कुर्व्व᳘न्ति स᳘ न ऽइदं ब्र᳘ह्म क्षत्रं᳘ पात्वि᳘ति त᳘स्योक्तो ब᳘न्धुः॥  
## १०
(रि) इषिर ऽइ᳘ति॥  
क्षिप्र ऽइ᳘त्येत᳘द्विश्व᳘व्यचा ऽइ᳘त्येष᳘ हीदᳫँ᳭ स᳘र्व्वं व्य᳘चः करो᳘ति व्वा᳘तो गन्धर्व्वस्तस्या᳘पो ऽऽअप्सर᳘स ऽइ᳘ति व्वा᳘तो ह गन्ध᳘र्वो ऽद्भि᳘रप्सरो᳘भिर्मिथुने᳘न सहो᳘च्चक्रामो᳘र्जो नामेत्या᳘पो वा ऽऊ᳘र्जो ऽद्भ्यो ह्यूर्ग्जा᳘यते स᳘ न ऽइदं ब्र᳘ह्म क्षत्रं᳘ पात्वि᳘ति त᳘स्योक्तो ब᳘न्धुः॥  
## ११
(र्भु) भुज्युः᳘ सुपर्ण ऽइ᳘ति॥  
यज्ञो वै᳘ भुज्यु᳘र्यज्ञो हि स᳘र्व्वाणि भूता᳘नि भुन᳘क्ति यज्ञो᳘ गन्धर्व्वस्त᳘स्य द᳘क्षिणा ऽअप्सर᳘स ऽइ᳘ति यज्ञो᳘ ह गन्धर्वो द᳘क्षिणाभिरप्सरो᳘भिर्मिथुने᳘न सहो᳘च्चक्राम स्तावा नामे᳘ति द᳘क्षिणा वै᳘ स्तावा द᳘क्षिणाभिर्हि᳘ यज्ञ᳘ स्तूयते᳘ ऽथो यो वै क᳘श्च द᳘क्षिणां द᳘दाति स्तूय᳘त ऽएव स स᳘ न ऽइदं ब्र᳘ह्म क्षत्रं᳘ पात्वि᳘ति त᳘स्योक्तो ब᳘न्धुः॥ (अर्धप्रपाठकः॥कं० ४८)॥  
## १२
प्रजा᳘पतिर्व्विश्व᳘कर्मे᳘ति॥  
प्रजा᳘पतिर्व्वै᳘ व्विश्व᳘कर्मा स᳘ हीदᳫँ᳭ स᳘र्व्वम᳘करोन्म᳘नो गन्धर्वस्त᳘स्य ऽऋक्सामा᳘न्यप्सर᳘स ऽइ᳘ति म᳘नो ह गन्धर्व᳘ ऽऋक्सामै᳘रप्सरो᳘भिर्मिथुने᳘न सहो᳘च्चक्रामे᳘ष्टयो नामे᳘त्यॄक्सामा᳘नि वा ऽए᳘ष्टय ऽऋक्सामै᳘र्ह्याशा᳘सत ऽइ᳘ति नो ऽस्त्वित्थं᳘ नोस्त्वि᳘ति स᳘ न ऽइदं ब्र᳘ह्म क्षत्रं᳘ पात्वि᳘ति त᳘स्योक्तो ब᳘न्धुः॥  
## १३
(र᳘) अ᳘थ रथशीर्षे᳘ जुहोति॥  
(त्ये) एष वै स᳘ सव᳘ ऽएतद्वै त᳘त्सूयते य᳘मस्मै त᳘मेता᳘ देव᳘ताः सव᳘मनुम᳘न्यन्ते या᳘भिर᳘नुमतः सूय᳘ते य᳘स्मै वै रा᳘जानो राज्य᳘मनुम᳘न्यन्ते स रा᳘जा भवति न स य᳘स्मै ना᳘ज्येन पञ्चगृहीते᳘न ता᳘ ऽउ प᳘ञ्चैवा᳘हुतयो हुता [[???]] भवन्ति त᳘स्योक्तो ब᳘न्धुः॥  
## १४
शीर्षतः᳘॥  
शीर्षतो वा᳘ ऽअभिषिच्य᳘मानो ऽभि᳘षिच्यत ऽउप᳘रि धार्य᳘माण ऽउप᳘रि हि स य᳘मेत᳘दभिषिञ्च᳘ति समाने᳘न म᳘न्त्रेण समातो हि स य᳘मेत᳘दभिषिञ्च᳘ति सर्व्व᳘तः परिहा᳘रᳫँ᳭ सर्व्व᳘त ऽए᳘वैनमेत᳘दभि᳘षिञ्चति॥  
## १५
य᳘द्वेव᳘ रथशीर्षे᳘ जुहो᳘ति॥  
(त्य) असौ वा᳘ ऽआदित्य᳘ ऽएष र᳘थ ऽएतद्वै त᳘द्रूपं᳘ कृत्वा᳘ प्रजा᳘पतिरेता᳘नि मिथुना᳘नि परिग᳘त्यात्म᳘न्नधत्तात्म᳘न्नकुरुत त᳘थै᳘वैनान्यय᳘मेत᳘त्परिग᳘त्यात्म᳘न्धत्त ऽआत्म᳘न्कुरुत ऽउप᳘रि धार्य᳘माण ऽउप᳘रि हि स य᳘ ऽएता᳘नि मिथुना᳘नि परिग᳘त्यात्मन्न᳘धत्तात्मन्न᳘कुरुत समाने᳘न म᳘न्त्रेण समानो हि स य᳘ ऽएता᳘नि मिथुना᳘नि परिग᳘त्यात्मन्न᳘धत्तात्मन्न᳘कुरुत सर्व्व᳘तः परिहा᳘रᳫँ᳭ सर्व्व᳘तो हि स य᳘ ऽएता᳘नि मिथुना᳘नि परिग᳘त्यात्मन्न᳘धत्तात्मन्न᳘कुरुत॥  
## १६
स᳘ नो भुवनस्य पते प्रजापत ऽइ᳘ति॥  
भु᳘वनस्य᳘ ह्येष प᳘तिः प्रजा᳘पतिर्य᳘स्य त ऽउप᳘रि गृहा य᳘स्य वेहे᳘त्युप᳘रि च᳘ ह्येत᳘स्य गृहा᳘ ऽइह᳘ चास्मै ब्र᳘ह्मणे ऽस्मै क्षत्राये᳘त्ययं वा᳘ ऽअग्निर्ब्र᳘ह्म च क्षत्रं᳘ च म᳘हि श᳘र्म यच्छ स्वाहे᳘ति महच्छ᳘र्म यच्छ स्वाहे᳘त्येतत् [[???]]॥  
