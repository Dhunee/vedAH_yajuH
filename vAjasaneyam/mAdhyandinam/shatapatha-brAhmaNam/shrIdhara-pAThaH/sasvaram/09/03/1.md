+++
title = "१"

+++
## ०१
अथा᳘तो व्वैश्वानरं᳘ जुहोति॥  
(त्य᳘) अ᳘त्रैष स᳘र्व्वो ऽग्निः स᳘ᳫँ᳘स्कृतः स᳘ ऽएषो᳘ ऽत्र व्वैश्वानरो᳘ देव᳘ता त᳘स्मा ऽएत᳘द्धवि᳘र्जुहोति त᳘देनᳫँ᳭ हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्य᳘ते द्वा᳘दशकपालो द्वा᳘दश मा᳘साः संव्वत्सरः᳘ संव्वत्सरो᳘ व्वैश्वानरः [[???]]॥  
## ०२
(रो) यद्वे᳘वैतं᳘ व्वैश्वानरं᳘ जुहो᳘ति [[???]]॥  
व्वैश्वानरं वा᳘ ऽएत᳘मग्निं᳘ जनयिष्य᳘न्भवति त᳘मदः᳘ पुर᳘स्ताद्दीक्षणी᳘यायाᳫँ᳭ रे᳘तोभूत᳘ᳫँ᳘ सिञ्च᳘ति यादृग्वै यो᳘नौ रे᳘तः सिच्य᳘ते तादृ᳘ग्जायते तद्यत्त᳘त्र व्वैश्वानरᳫँ᳭ रे᳘तोभूत᳘ᳫँ᳘ सिञ्च᳘ति त᳘स्मादय᳘मिह᳘ व्वैश्वानरो᳘ जायत ऽउपाᳫँ᳭शु त᳘त्र भवति रे᳘तो वै त᳘त्र यज्ञ᳘ ऽउपाᳫँ᳭शु वै रे᳘तः सिच्यते नि᳘रुक्त ऽइह नि᳘रुक्तᳫँ᳭ हि रे᳘तो जातं भ᳘वति॥ (शतम् ४९००)॥  
## ०३
स यः स᳘ व्वैश्वानरः᳘॥  
(ऽ) इमे स᳘ लोका᳘ ऽइय᳘मेव᳘ पृथिवी व्वि᳘श्वमग्निर्न᳘रो ऽन्त᳘रिक्षमेव व्वि᳘श्वं व्वायुर्न᳘रो द्यौ᳘रेव व्वि᳘श्वमादित्यो न᳘रः॥  
## ०४
(स्ते) ते ये त᳘ ऽइमे᳘ लोकाः᳘॥  
(ऽ) इदं तच्छि᳘र ऽइद᳘मेव᳘ पृथिव्यो᳘षधयः श्म᳘श्रूणि त᳘देतद्वि᳘श्वं व्वा᳘गे᳘वाग्निः स᳘ न᳘रः᳘ सोप᳘रिष्टादस्य᳘ भवत्युप᳘रिष्टा᳘द्ध्यस्या᳘ ऽअग्निः᳘ [[???]]॥  
## ०५
(रि) इद᳘मे᳘वान्त᳘रिक्षम्॥  
(न्त᳘) त᳘स्मादेत᳘दलो᳘मकमलो᳘मकमिव᳘ [[???]] ह्यन्त᳘रिक्षं [[???]] त᳘देतद्वि᳘श्वं प्राण᳘ ऽएव᳘ व्वायुः स न᳘रः स म᳘ध्येनास्य᳘ भवति म᳘ध्येन᳘ ह्यन्त᳘रिक्षस्य [[???]] व्वायुः [[???]]॥  
## ०६
शि᳘र ऽएव द्यौः [[???]]॥  
(र्न᳘) न᳘क्षत्राणि के᳘शास्त᳘देतद्वि᳘श्वं च᳘क्षुरे᳘वादित्यः स न᳘रस्त᳘दव᳘स्ताच्छीर्ष्णो᳘ भवत्यव᳘स्ताद्धि᳘ दिव᳘ ऽआदित्यस्त᳘दस्यैतच्छि᳘रो व्वैश्वानर᳘ ऽआ᳘त्मा ऽय᳘मग्नि᳘श्चित᳘ ऽआत्मा᳘नमे᳘वास्यैत᳘त्सᳫँ᳭स्कृ᳘त्य शि᳘रः प्र᳘तिदधाति॥  
## ०७
(त्य᳘) अ᳘थ मारुता᳘ञ्जुहोति॥  
प्राणा वै᳘ मारुताः᳘ प्राणा᳘ने᳘वास्मिन्नेत᳘द्दधाति व्वैश्वानर᳘ᳫँ᳘ हुत्वा शि᳘रो वै व्वैश्वानरः᳘ शीर्षंस्त᳘त्प्राणा᳘न्दधाति॥  
## ०८
(त्ये᳘) ए᳘क ऽएष᳘ भवति॥  
(त्ये᳘) ए᳘कमिव हि शि᳘रः सप्ते᳘तरे सप्त᳘कपाला य᳘दु वा ऽअ᳘पि बहुकृ᳘त्वः सप्त᳘ सप्त स᳘प्तैव त᳘च्छीर्ष᳘ण्येव त᳘त्सप्त᳘ प्राणा᳘न्दधाति॥  
## ०९
नि᳘रुक्त ऽएष᳘ भवति॥  
नि᳘रुक्तमिव हि शिरो᳘ ऽनिरुक्ता ऽइ᳘तरे ऽनिरुक्ता इव हि᳘ प्राणास्ति᳘ष्ठन्नेतं᳘ जुहोति ति᳘ष्ठतीव हि शि᳘र ऽआ᳘सीन ऽइ᳘तराना᳘सत ऽइव हि᳘ प्राणाः [[???]]॥  
## १०
(स्त) तद्यौ᳘ प्रथमौ᳘ मारुतौ᳘ जुहो᳘ति॥  
(ती) इमौ तौ᳘ प्राणौ तौ म᳘ध्ये व्वैश्वानर᳘स्य जुहोति म᳘ध्ये᳘ हीमौ᳘ शीर्ष्णः᳘ प्राणौ [[???]]॥  
## ११
(णाव᳘) अ᳘थ यौ᳘ द्विती᳘यौ॥  
(यावि) इमौ तौ तौ स᳘मन्तिकतरं जुहोति स᳘मन्तिकतरमिव᳘ हीमौ᳘ प्राणौ [[???]]॥  
## १२
(णाव᳘) अ᳘थ यौ᳘ तृती᳘यौ॥  
(यावि) इमौ तौ तौ स᳘मन्तिकतरं जुहोति स᳘मन्तिकतरमिव᳘ हीमौ᳘ प्राणौ व्वा᳘गे᳘वारण्ये ऽनू᳘च्यः सो ऽरण्ये ऽनू᳘च्यो भवति बहु हि᳘ व्वाचा᳘ घोरं᳘ निग᳘च्छति॥  
## १३
य᳘द्वेव᳘ व्वैश्वानरमारुता᳘ञ्जुहो᳘ति॥  
क्षत्रं वै᳘ व्वैश्वानरो व्वि᳘ण्मारुताः᳘ क्षत्रं᳘ च तद्वि᳘शं च करोति व्वैश्वानरं पू᳘र्व्वं जुहोति क्षत्रं त᳘त्कृत्वा व्वि᳘शं करोति॥  
## १४
(त्ये᳘) ए᳘क ऽएष᳘ भवति॥  
(त्ये) एकस्थं त᳘त्क्षत्र᳘मेकस्थाᳫँ᳭ श्रि᳘यं करोति बह᳘व ऽइ᳘तरे व्विशि त᳘द्भूमा᳘नं दधाति॥  
## १५
नि᳘रुक्त ऽएष᳘ भवति॥  
नि᳘रुक्तमिव हि᳘ क्षत्रम᳘निरुक्ता ऽइ᳘तरे᳘ ऽनिरुक्तेव हि व्विट्ति᳘ष्ठन्नेतं᳘ जुहोति ति᳘ष्ठतीव हि᳘ क्षत्रमा᳘सीन ऽइ᳘तराना᳘स्त ऽइव हि व्विट् [[???]]॥  
## १६
(ट्तं) तं वा᳘ ऽएत᳘म्॥  
(म्पु) पुरो ऽनुवाक्य᳘वन्तं या᳘ज्यवन्तं [[???]] व्व᳘षट्कृते स्रुचा᳘ जुहोति ह᳘स्तेनैवे᳘तराना᳘सीनः [[???]] स्वाहाकारे᳘ण क्षत्रा᳘यैव तद्वि᳘शं कृतानुकराम᳘नुवर्त्मानं करोति॥  
## १७
त᳘दाहुः॥  
कथ᳘मस्यैते᳘ पुरो ऽनुवाक्यवन्तो [[???]] याज्य᳘वन्तो व्व᳘षट्कृते स्रुचा᳘ हुता᳘ भवन्ती᳘त्येते᳘षां वै᳘ सप्त᳘पदानां मारुता᳘नां या᳘नि त्री᳘णि प्रथमा᳘नि पदा᳘नि सा त्रि᳘पदा गायत्री᳘ पुरो ऽनुवाक्या᳘ ऽथ या᳘नि चत्वा᳘र्युत्तमा᳘नि सा च᳘तुष्पदा त्रिष्टु᳘ब्या᳘ज्येद᳘मेव᳘ कपु᳘च्छलमयं᳘ दण्डः᳘ स्वाहाकारो᳘ व्वषट्कार᳘ ऽएव᳘मु हास्यैते᳘ पुरो ऽनुवा᳘क्यवन्तो [[???]] या᳘ज्यवन्तो [[???]] व्व᳘षट्कृते स्रुचा᳘ हुता᳘ भवन्ति॥  
## १८
तद्यं᳘ प्रथमं᳘ दक्षिणतो᳘ मारुतं᳘ जुहो᳘ति॥  
याः᳘ सप्त प्रा᳘च्यः स्र᳘वन्ति ताः स स᳘ सप्त᳘कपालो भवति सप्त हि ता याः प्रा᳘च्यः स्र᳘वन्ति॥  
## १९
(न्त्य᳘) अ᳘थ यं᳘ प्रथम᳘मुत्तरतो᳘ जुहो᳘ति॥  
(त्यृ) ऋत᳘वः स स᳘ सप्त᳘कपालो भवति सप्त᳘ ह्यृतवः [[???]]॥  
## २०
(वो᳘ ऽथ) अ᳘थ यं᳘ द्विती᳘यं दक्षिणतो᳘ जुहो᳘ति॥  
पश᳘वः स स᳘ सप्त᳘कपालो भवति सप्त हि᳘ ग्राम्याः᳘ पश᳘वस्तम᳘नन्तर्हितं पू᳘र्व्वस्माज्जुहोत्यप्सु त᳘त्पशून्प्र᳘तिष्ठापयति॥  
## २१
(त्य᳘) अ᳘थ यं᳘ द्विती᳘यमुत्तरतो᳘ जुहो᳘ति॥  
सप्त ऽऋष᳘यः स स᳘ सप्त᳘कपालो भवति सप्त हि᳘ सप्त ऽर्ष᳘यस्तम᳘नन्तर्हितं पू᳘र्व्वस्माज्जुहोत्यृतु᳘षु तदृ᳘षीन्प्र᳘तिष्ठापयति॥  
## २२
(त्य᳘) अ᳘थ यं᳘ तृती᳘यं दक्षिणतो᳘ जुहो᳘ति॥  
प्राणाः स स᳘ सप्त᳘कपालो भवति सप्त हि᳘ शीर्ष᳘न्प्राणास्तम᳘नन्तर्हितं पू᳘र्व्वस्माज्जुहोत्य᳘नन्तर्हितांस्त᳘च्छीर्ष्णः᳘ प्राणा᳘न्दधाति॥  
## २३
(त्य᳘) अ᳘थ यं᳘ तृती᳘यमुत्तरतो᳘ जुहो᳘ति॥  
च्छ᳘न्दाᳫँ᳭सि स स᳘ सप्त᳘कपालो भवति सप्त हि᳘ चतुरुत्तरा᳘णि च्छ᳘न्दाᳫँ᳭सि तम᳘नन्तर्हितं पू᳘र्व्वस्माज्जुहोत्य᳘नन्तर्हितानि तदृ᳘षिभ्यश्छ᳘न्दाᳫँ᳭सि दधाति॥  
## २४
(त्य᳘) अ᳘थ याः᳘ सप्त᳘ प्रती᳘च्यः स्र᳘वन्ति᳘॥  
सो ऽरण्ये ऽनू᳘च्यः स᳘ सप्त᳘कपालो भवति सप्त हि ता याः᳘ प्रती᳘च्यः स्र᳘वन्ति᳘ सो ऽस्यैषो᳘ ऽवाङ्प्राण᳘ ऽएत᳘स्य प्रजा᳘पतेः᳘ सो ऽरण्ये ऽनू᳘च्यो भवति तिर᳘ ऽइव तद्यद᳘रण्यं तिर᳘ ऽइव तद्यद᳘वाङ्प्राणस्त᳘स्माद्य᳘ ऽएता᳘सां नदी᳘नां पि᳘बन्ति रिप्र᳘तराः शपन᳘तरा ऽआहनस्य वादि᳘तरा भवन्ति तद्य᳘द्यदेतदा᳘हेदं᳘ मारुता ऽइ᳘ति त᳘दस्मा ऽअ᳘न्नं कृत्वा᳘ ऽपिदधाति ते᳘नैनं प्रीणाति॥  
## २५
स यः स᳘ व्वैश्वान᳘रः॥  
(रो ऽसौ) असौ स᳘ ऽआदित्यो᳘ ऽथ ये ते᳘ मारुता᳘ रश्म᳘यस्ते ते᳘ सप्त᳘ सप्त᳘कपाला भवन्ति स᳘प्त सप्त हि᳘ मारुता᳘ गणाः [[???]]॥  
## २६
स᳘ जुहोति॥  
शुक्र᳘ज्योतिश्च चित्र᳘ज्योतिश्च सत्य᳘ज्योतिश्च ज्यो᳘तिष्मांश्चे᳘ति ना᳘मान्येषामेता᳘नि म᳘ण्डलमे᳘वैत᳘त्सᳫँ᳭स्कृत्या᳘थास्मिन्नेता᳘न्रश्मी᳘न्नामग्रा᳘हं प्र᳘तिदधाति॥  
