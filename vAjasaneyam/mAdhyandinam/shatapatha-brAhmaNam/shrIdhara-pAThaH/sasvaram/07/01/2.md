+++
title = "२"

+++
## ०१
प्रजा᳘पतिः प्रजा᳘ ऽअसृजत॥  
स᳘ प्रजाः᳘ सृष्ट्वा स᳘र्वमाजि᳘मित्वा᳘ व्व्यस्रᳫँ᳭सत [[???]] त᳘स्माद्वि᳘स्रस्तात्प्राणो᳘ मध्यत ऽउ᳘दक्रामद᳘थास्माद्वीर्य᳘मु᳘दक्रामत्त᳘स्मिन्नु᳘त्क्रान्ते ऽपद्यत त᳘स्मात्पन्नाद᳘न्नमस्रवद्यच्च᳘क्षुरध्य᳘शेत त᳘स्मादस्या᳘न्नमस्रव᳘न्नो हेह त᳘र्हि का᳘चन᳘ प्रति᳘ष्ठा ऽऽस॥  
## ०२
ते᳘ देवा᳘ ऽअब्रुवन्॥  
(न्न) न वा᳘ ऽइ᳘तो ऽन्या᳘ प्रति᳘ष्ठा ऽस्तीम᳘मेव᳘ पित᳘रं प्रजा᳘पतिᳫँ᳭ सं᳘स्करवाम᳘ सैव᳘ नः प्रतिष्ठा᳘ भविष्यती᳘ति᳘॥  
## ०३
ते ऽग्नि᳘मब्रुवन्॥  
(न्न) न वा᳘ ऽइ᳘तो ऽन्या᳘ प्रति᳘ष्ठा ऽस्ति त्व᳘यीमं᳘ पित᳘रं प्रजा᳘पतिᳫँ᳭ सं᳘स्करवाम᳘ सैव᳘ नः प्रतिष्ठा᳘ भविष्यती᳘ति किं᳘ मे त᳘तो भविष्यती᳘ति᳘॥  
## ०४
ते ऽब्रुवन्॥  
(न्न᳘) अ᳘न्नं वा᳘ ऽअयं᳘ प्रजा᳘पतिस्त्व᳘न्मुखा ऽएतद᳘न्नम᳘दाम त्व᳘न्मुखानां न ऽएषो᳘ ऽन्नमसदि᳘ति तथे᳘ति त᳘स्माद्देवा᳘ ऽअग्नि᳘मुखा ऽअ᳘न्नमदन्ति य᳘स्यै हि क᳘स्यै च देव᳘तायै जु᳘ह्वत्यग्ना᳘वेव᳘ जुह्वत्यग्नि᳘मुखा हि त᳘द्देवा ऽअ᳘न्नम᳘कुर्वत॥  
## ०५
स᳘ यो ऽस्मात्प्राणो᳘ मध्यत᳘ ऽउद᳘क्रामत्॥  
(द) अय᳘मेव स᳘ व्वायु᳘र्यो ऽयं प᳘वते᳘ ऽथ य᳘दस्माद्वी᳘र्यमुद᳘क्रामदसौ [[???]] स᳘ ऽआदित्यो᳘ ऽथ य᳘दस्माद᳘न्नम᳘स्रवद्य᳘देव᳘ संवत्सरे᳘ ऽन्नं तत्तत् [[???]]॥  
## ०६
(त्तं᳘) तं᳘ देवा᳘ ऽअग्नौ प्रा᳘वृञ्जन्॥  
(ञ्जंस्त) तद्य᳘ ऽएनं प्र᳘वृक्तमग्निरा᳘रोहद्य᳘ ऽए᳘वास्मात्स᳘ प्राणो᳘ मध्यत᳘ ऽउद᳘क्रामत्स᳘ ऽए᳘वैनᳫँ᳭ स ऽआ᳘पद्यत त᳘मस्मिन्नदधुर᳘थ य᳘दस्माद्वी᳘र्यमुद᳘क्रामत्त᳘दस्मिन्नदधुर᳘थ य᳘दस्माद᳘न्नम᳘स्रवत्त᳘दस्मिन्नदधुस्तᳫँ᳭ स᳘र्वं कृत्स्न᳘ᳫँ᳘ संस्कृ᳘त्योर्ध्वमु᳘दश्रयंस्तद्यं त᳘मुद᳘श्रयन्निमे स᳘ लोकाः [[???]]॥  
## ०७
(स्त᳘) त᳘स्याय᳘मेव᳘ लोकः᳘ प्रतिष्ठा [[???]]॥  
(ष्ठा᳘ ऽथ᳘) अ᳘थ᳘ यो ऽस्मिँ᳘ल्लो᳘के ऽग्निः᳘ सो ऽस्या᳘वाङ् प्राणो᳘ ऽथास्यान्त᳘रिक्षमात्मा᳘ ऽथ᳘ यो ऽन्त᳘रिक्षे व्वायुर्य᳘ ऽए᳘वाय᳘मात्म᳘न्प्रा᳘णः सो ऽस्य स द्यौ᳘रे᳘वास्य शि᳘रः सूर्याचन्द्रम᳘सौ च᳘क्षुषी यच्च᳘क्षुरध्य᳘शेत स᳘ चन्द्र᳘मास्त᳘स्मात्स᳘ मीलित᳘त᳘तरो᳘ ऽन्नᳫँ᳭ हि त᳘स्माद᳘स्रवत्॥  
## ०८
(त्त᳘) त᳘देषा वै सा᳘ प्रतिष्ठा [[???]]॥  
यां त᳘द्देवाः᳘ सम᳘स्कुर्व᳘न्त्सै᳘वेय᳘मद्या᳘पि प्रतिष्ठा᳘ सो ऽएवाप्य᳘तो ऽधि भविता [[???]]॥  
## ०९
स यः स᳘ प्रजा᳘पतिर्व्य᳘स्रᳫँ᳭सत॥  
(ता) अय᳘मेव स᳘ यो ऽय᳘मग्नि᳘श्चीय᳘ते तद्य᳘दे᳘षोखा᳘ रिक्ता शे᳘ते पुरा᳘ प्रव᳘र्जनाद्य᳘थैव त᳘त्प्रजा᳘पतिरु᳘त्क्रान्ते प्राण ऽउ᳘त्क्रान्ते व्वी᳘र्ये स्रुते᳘ ऽन्ने रिक्तो᳘ ऽशयदेत᳘दस्य त᳘द्रूपम् [[???]]॥  
## १०
ता᳘मग्नौ प्र᳘वृणक्ति॥  
य᳘थै᳘वैनमदो᳘ देवाः प्रा᳘वृञ्जंस्तद्य᳘ ऽएनां प्र᳘वृक्तामग्नि᳘रारो᳘हति य᳘ ऽए᳘वास्मात्स᳘ प्राणो᳘ मध्यत᳘ ऽउद᳘क्रामत्स᳘ ऽए᳘वैनᳫँ᳭ स ऽआ᳘पद्यते त᳘मस्मिन्दधात्य᳘थ य᳘द्रुक्मं᳘ प्रतिमु᳘च्य बिभ᳘र्ति य᳘दे᳘वास्माद्वी᳘र्यमुद᳘क्रामत्त᳘दस्मिन्दधात्य᳘थ [[???]] याः᳘ समि᳘ध ऽआद᳘धाति य᳘दे᳘वास्माद᳘न्नम᳘स्रवत्त᳘दस्मिन्दधाति॥  
## ११
ता वै᳘ सायंप्रातरा᳘दधाति॥  
(त्य᳘) अ᳘ह्नश्च हि तद्रा᳘त्रेश्चा᳘न्नम᳘स्रवत्ता᳘न्येता᳘नि स᳘र्व्वस्मिन्नेव᳘ संवत्सरे᳘ स्युः संवत्सरो हि स᳘ प्रजा᳘पतिर्य᳘स्मात्ता᳘न्युद᳘क्रामंस्त᳘दस्मिन्नेतत्स᳘र्वस्मिन्नेव स᳘र्वं दधाति य᳘स्मिन्हास्यैत᳘दृतो न᳘ कुर्यान्न᳘ हास्य त᳘स्मिन्नेत᳘द्दध्यान्ना᳘संवत्सरभृतस्ये᳘क्षकेण चन᳘ भवित᳘व्यमि᳘ति ह स्माह व्वा᳘मकक्षायणो ने᳘दिमं᳘ पित᳘रं प्रजा᳘पतिं व्विच्छिद्य᳘मानं प᳘श्यानी᳘ति त᳘ᳫँ᳘ संवत्सरे स᳘र्व्वं कृत्स्न᳘ᳫँ᳘ संस्कृ᳘त्योर्ध्वमु᳘च्छ्रयति य᳘थै᳘वैनमदो᳘ देवा᳘ ऽउद᳘श्रयन्॥  
## १२
(यंस्त᳘) त᳘स्य गा᳘र्हपत्य ऽए᳘वायं᳘ लोकः [[???]]॥  
(को᳘ ऽथ) अ᳘थ यो गा᳘र्हपत्ये ऽग्निर्य᳘ ऽए᳘वाय᳘मस्मिँ᳘ल्लो᳘के ऽग्निः᳘ सो ऽस्य [[???]] सो᳘ ऽथ य᳘दन्त᳘रा ऽऽहवनी᳘यं च गा᳘र्हपत्यं च त᳘दन्त᳘रिक्षम᳘थ य᳘ ऽआग्नीध्री᳘ये ऽग्निर्य᳘ ऽए᳘वाय᳘मन्त᳘रिक्षे व्वायुः᳘ सो ऽस्य [[???]] स᳘ ऽआहवनी᳘य ऽएव द्यौर᳘थ य᳘ ऽआहवनी᳘ये ऽग्निस्तौ᳘ सूर्याचन्द्रम᳘सौ᳘ सो ऽस्यैष᳘ आ᳘त्मैव [[???]]॥  
## १३
त᳘स्य शि᳘र ऽए᳘वाहवनीयः [[???]]॥  
(यो᳘ ऽथ) अ᳘थ य᳘ ऽआहवनी᳘ये ऽग्निर्य᳘ ऽए᳘वाय᳘ᳫँ᳘ शीर्ष᳘न्प्राणः᳘ सो ऽस्य स तद्यत्स᳘ पक्षपुच्छ᳘वान्भ᳘वति पक्षपुच्छ᳘वा᳘न्ह्यय᳘ᳫँ᳘ [[???]] शीर्ष᳘न्प्राणश्च᳘क्षुः शि᳘रो द᳘क्षिणᳫँ᳭ श्रो᳘त्रं द᳘क्षिणः पक्ष ऽउ᳘त्तरᳫँ᳭ श्रो᳘त्रमु᳘त्तरः पक्षः᳘ प्राणो म᳘ध्यमात्मा वाक्पु᳘च्छं प्रतिष्ठा तद्य᳘त्प्राणा᳘ वाचा᳘ ऽन्नं जग्ध्वा᳘ प्रतिति᳘ष्ठन्ति त᳘स्मात्प्राणा᳘नां वाक्पु᳘च्छं प्रतिष्ठा॥  
## १४
(ष्ठा᳘ ऽथ) अ᳘थ य᳘दन्त᳘रा ऽऽहवनी᳘यं च गा᳘र्हपत्यं च॥  
स᳘ आत्मा᳘ ऽथ य᳘ ऽआग्नीध्री᳘ये ऽग्निर्य᳘ ऽए᳘वाय᳘मन्त᳘रात्म᳘न्प्राणः᳘ [[???]] सो ऽस्य स᳘ प्रति᳘ष्ठै᳘वास्य गा᳘र्हपत्यो᳘ ऽथ यो गा᳘र्हपत्ये ऽग्निः᳘ सो ऽस्या᳘वाङ् प्राणः [[???]]॥  
## १५
(स्त) तᳫँ᳭ है᳘के त्रिचि᳘तं चिन्वन्ति॥  
त्र᳘यो वा᳘ ऽइमे᳘ ऽवाञ्चः प्राणा ऽइ᳘ति न त᳘था कुर्याद᳘ति ते᳘ रेचयन्त्येकविᳫँ᳭शसम्प᳘दम᳘थो ऽअनुष्टुप्संप᳘दम᳘थो बृहतीसम्प᳘दं [[???]] ये त᳘था कुर्वन्त्ये᳘क᳘ᳫँ᳘ ह्ये᳘वैत᳘द्रूपं यो᳘निरेव प्र᳘जातिरेव य᳘देते᳘ ऽवाञ्चः प्राणा यद्धि मू᳘त्रं करो᳘ति यत्पु᳘रीषं᳘ प्रैव त᳘ज्जायते॥  
## १६
(ते ऽथा᳘) अथा᳘तः सम्प᳘देव [[???]]॥  
(वै᳘) ए᳘कविᳫँ᳭शतिरि᳘ष्टका न᳘व य᳘जूᳫँ᳭षि त᳘त्त्रिᳫँ᳭शत्सा᳘दनं च सू᳘ददोहाश्च तद्द्वा᳘त्रिᳫँ᳭शद्द्वा᳘त्रिᳫँ᳭शदक्षरा ऽनुष्टुप्सै᳘षा ऽनुष्टुप् [[???]]॥  
## १७
(बे᳘) ए᳘कविᳫँ᳭शतिर्वेव᳘ परिश्रि᳘तः॥  
(तो) य᳘जुर्द्वाविᳫँ᳭शं᳘ व्युदू᳘हनस्य य᳘जुरू᳘षाश्च य᳘जुश्च सि᳘कताश्च य᳘जुश्च पु᳘रीषं च य᳘जुश्च चतु᳘र्भिः संनि᳘वपति व्वि᳘मुञ्चति पञ्चमे᳘न त᳘तस्त्रिभि᳘रियं द्वा᳘त्रिᳫँ᳭शदक्षरा ऽनुष्टुप्सै᳘षा ऽनुष्टुप् [[???]]॥  
## १८
(ब᳘) अ᳘थैते द्वे य᳘जुषी॥  
सो ऽअनुष्टु᳘बेव व्वाग्वा᳘ ऽअनुष्टुप्तद्य᳘दिदं᳘ द्वयं᳘ व्वाचो᳘ रूपं दै᳘वं च मानुषं᳘ चोच्चै᳘श्च शनै᳘श्च त᳘देते द्वे [[???]]॥  
## १९
ता वा᳘ ऽएता᳘स्ति᳘स्रो ऽनुष्टु᳘भः॥  
(श्चि) चित᳘ ऽएष गा᳘र्हपत्यस्तद्य᳘देता ऽअ᳘त्र ति᳘स्रो ऽनुष्टु᳘भः सम्पाद᳘यन्त्य᳘त्र᳘ ह्ये᳘वेमे᳘ तदा स᳘र्वे लोका भ᳘वन्ति त᳘तो ऽन्यतरां द्वा᳘त्रिᳫँ᳭शदक्षरामनुष्टु᳘भमाहवनी᳘यᳫँ᳭ हरन्ति स᳘ ऽआहवनी᳘यः सा द्यौस्तच्छिरो᳘ ऽथे᳘हान्यतरा प᳘रिशिष्यते स गा᳘र्हपत्यः सा᳘ प्रतिष्ठा स᳘ ऽउ ऽअयं᳘ लोकः [[???]]॥  
## २०
(को᳘ ऽथ) अ᳘थ ये᳘ ऽएते द्वे य᳘जुषी॥  
एतत्तद्य᳘दन्त᳘रा ऽऽहवनी᳘यं च गा᳘र्हपत्यं च त᳘दन्त᳘रिक्षᳫँ᳭ स᳘ ऽआत्मा तद्यत्ते द्वे भ᳘वतस्त᳘स्मादेतत्त᳘नीयो य᳘दन्त᳘रा ऽऽहवनी᳘यं च गा᳘र्हपत्यं च त᳘स्मादेषां᳘ लोका᳘नामन्तरिक्षलोकस्त᳘निष्ठः᳘॥  
## २१
सैषा᳘ त्रेधा व्विहिता व्वा᳘गनुष्टुप् [[???]]॥  
(प्ता᳘) ता᳘मे᳘षो ऽग्निः᳘ प्राणो᳘ भूत्वा ऽनुसं᳘चरति य᳘ ऽआहवनी᳘ये ऽग्निः स᳘ प्रा᳘णः सो ऽसा᳘वादित्यो᳘ ऽथ य᳘ ऽआग्नीध्री᳘ये ऽग्निः स᳘ व्व्यानः स᳘ उ ऽअयं᳘ व्वायु᳘र्यो ऽयं प᳘वते᳘ ऽथ यो गा᳘र्हपत्ये ऽग्निः स᳘ ऽउदानः स᳘ ऽउ ऽअ᳘यं यो ऽय᳘मस्मिँ᳘ल्लो᳘के ऽग्नि᳘रेवंव्वि᳘द्ध वाव स᳘र्व्वां व्वा᳘चᳫँ᳭ स᳘र्वं प्राणᳫँ᳭ स᳘र्वमात्मा᳘नᳫँ᳭ सं᳘स्कुरुते᳘॥  
## २२
सैषा᳘ बृह᳘त्येव [[???]]॥  
ये वै द्वे द्वा᳘त्रिᳫँ᳭शतौ द्वा᳘त्रिᳫँ᳭शदेव तद᳘थैते द्वे य᳘जुषी तच्च᳘तुस्त्रिᳫँ᳭शदग्नि᳘रेव᳘ पञ्चत्रिᳫँ᳭शो᳘ नाक्ष᳘राच्छ᳘न्दो᳘ व्येत्ये᳘कस्मान्न द्वा᳘भ्याᳫँ᳭ स᳘ ऽउ᳘ द्व्यक्षरस्तत्ष᳘ट्त्रिᳫँ᳭शत्ष᳘ट्त्रिᳫँ᳭शदक्षरा [[???]] बृहती᳘ बृहतीं वा᳘ ऽएष सं᳘चितो ऽभिस᳘म्पद्यते यादृग्वै यो᳘नौ रे᳘तः सिच्य᳘ते तादृ᳘ग्जायते तद्य᳘देताम᳘त्र बृहतीं᳘ करो᳘ति त᳘स्मादेष सं᳘चितो बृहती᳘मभिस᳘म्पद्यते॥  
## २३
त᳘दाहुः॥  
(र्य᳘) य᳘दयं᳘ लोको गा᳘र्हपत्यो ऽन्त᳘रिक्षं धि᳘ष्ण्या द्यौ᳘राहवनी᳘यो ऽन्तरिक्षलोक᳘ ऽउ ऽअस्मा᳘ल्लोकाद᳘नन्तर्हितो᳘ ऽथ क᳘स्माद्गा᳘र्हपत्यं चि᳘त्वा ऽऽहवनी᳘यं चिनोत्य᳘थ धि᳘ष्ण्यानि᳘ति सह᳘ है᳘वेमाव᳘ग्रे लोका᳘वासतुस्त᳘योर्व्वियतोर्यो᳘ ऽन्तरेणाकाश ऽआ᳘सीत्त᳘दन्त᳘रिक्षमभवदी᳘क्षᳫँ᳭ हैतन्ना᳘म त᳘तः पु᳘रा ऽन्तरा वा᳘ ऽइदमी᳘क्षमभूदि᳘ति त᳘स्मादन्त᳘रिक्षं तद्यद्गा᳘र्हपत्यं चि᳘त्वा ऽऽहवनी᳘यं चिनो᳘त्येतौ ह्य᳘ग्रे लोकाव᳘सृज्येताम᳘थ प्रत्ये᳘त्य धि᳘ष्ण्यान्नि᳘वपति क᳘र्मण ऽएवा᳘नन्तरयाया᳘थो ऽअ᳘न्तयोर्वाव᳘ संस्क्रिय᳘माणयोर्म᳘ध्यᳫँ᳭ सं᳘स्क्रियते॥  
