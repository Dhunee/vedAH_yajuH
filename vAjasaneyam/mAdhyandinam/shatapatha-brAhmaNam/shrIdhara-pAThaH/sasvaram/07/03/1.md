+++
title = "१"

+++
## ०१
चितो गा᳘र्हपत्यो भ᳘वति॥  
(त्य᳘) अ᳘चित ऽआहवनीयो᳘ ऽथ रा᳘जानं क्रीणात्ययं वै᳘ लोको गा᳘र्हपत्यो द्यौ᳘राहवनीयो᳘ ऽथ᳘ यो ऽयं᳘ व्वायुः प᳘वत ऽएष सो᳘म ऽएतं त᳘दिमौ᳘ लोकाव᳘न्तरेण दधाति त᳘स्मादेष᳘ इमौ᳘ लोकाव᳘न्तरेण पवते॥  
## ०२
य᳘द्वेव᳘ चिते गा᳘र्हपत्ये᳘॥  
(त्ये᳘ ऽचि) अचित ऽआहवनीये᳘ ऽथ [[???]] रा᳘जानं क्रीणा᳘त्यात्मा वा᳘ ऽअग्निः᳘ प्राणः सो᳘म ऽआत्मंस्त᳘त्प्राणं᳘ मध्यतो᳘ दधाति त᳘स्मादय᳘मात्म᳘न्प्राणो᳘ मध्यतः॥  
## ०३
(तो) य᳘द्वेव᳘ चिते गा᳘र्हपत्ये॥  
(त्ये᳘ ऽचि) अ᳘चित ऽआहवनीये᳘ ऽथ रा᳘जानं क्रीणा᳘त्यात्मा वा᳘ ऽअग्नी र᳘सः सो᳘म ऽआत्मा᳘नं तद्र᳘सेना᳘नुषजति त᳘स्मादय᳘मान्त᳘मे᳘वात्मा र᳘सेना᳘नुषक्तः॥  
## ०४
(क्तो) रा᳘जानं क्रीत्वा᳘ पर्युह्य [[???]]॥  
(ह्या᳘) अ᳘थास्मा ऽआतिथ्य᳘ᳫँ᳘ हविर्नि᳘र्व्वपति त᳘स्य हविष्कृ᳘ता व्वा᳘चं व्वि᳘सृजते᳘ ऽथ वा᳘ ऽएतद्व्य᳘तिषजत्यध्वरकर्म᳘ चाग्निकर्म᳘ च क᳘र्मणः समान᳘तायै समान᳘मिदं क᳘र्मासदि᳘ति॥  
## ०५
य᳘द्वेव᳘ व्यतिष᳘जति॥  
(त्या) आत्मा वा᳘ ऽअग्निः᳘ प्रा᳘णो ऽध्वर᳘ ऽआत्मंस्त᳘त्प्राणं᳘ मध्यतो᳘ दधाति त᳘स्मादय᳘मात्म᳘न्प्राणो᳘ मध्यतः [[???]]॥  
## ०६
(तो) य᳘द्वेव᳘ व्यतिष᳘जति॥  
(त्या) आत्मा वा᳘ ऽअग्नी र᳘सो ऽध्वर᳘ ऽआत्मा᳘नं तद्र᳘सेना᳘नुषजति त᳘स्मादय᳘मान्त᳘मे᳘वा ऽऽत्मा र᳘सेना᳘नुषक्तो᳘ ऽथाहवनी᳘यस्या᳘र्धमै᳘ति॥  
## ०७
तद्धै᳘के॥  
(क ऽ) उभय᳘त्रैव᳘ पलाशशा᳘खया व्व्यु᳘दूहन्त्युभय᳘त्र वै᳘ चिनोती᳘ति न त᳘था कुर्यादवस्य᳘ति वाव गा᳘र्हपत्येनोर्ध्व᳘ ऽए᳘वाहवनी᳘येन रोहति त᳘स्मात्त᳘था न᳘ कुर्यात्॥  
## ०८
(द᳘) अ᳘थ गा᳘र्हपत्य ऽए᳘वोषान्निव᳘पति᳘॥  
नाहवनी᳘ये ऽयं वै᳘ लोको गा᳘र्हपत्यः पश᳘व ऽऊ᳘षा ऽअस्मिंस्त᳘ल्लोके᳘ पशू᳘न्दधाति त᳘स्मादि᳘मे ऽस्मिँ᳘ल्लोके᳘ पशवः [[???]]॥  
## ०९
(वो᳘ ऽथा) अ᳘थाहवनी᳘य ऽएव᳘ पुष्करपर्ण᳘मुपद᳘धाति॥  
न गा᳘र्हपत्य ऽआ᳘पो वै᳘ पुष्करपर्णं द्यौ᳘राहवनी᳘यो दिवि त᳘दपो᳘ दधात्युभय᳘त्र सि᳘कता नि᳘वपति रे᳘तो वै सि᳘कता ऽउभय᳘त्र वै व्वि᳘क्रियते ऽस्माद्रे᳘तसो᳘ ऽधि वि᳘क्रियाता ऽइ᳘ति॥  
## १०
ता ना᳘नाम᳘न्त्राभ्यां नि᳘वपति॥  
मनुष्यलोको वै गा᳘र्हपत्यो देवलोक᳘ ऽआहवनी᳘यो ना᳘नो वा᳘ ऽएतद्यद्दै᳘वं च मानुषं᳘ च द्रा᳘घीयसा म᳘न्त्रेणा ऽऽहवनी᳘ये निव᳘पति ह्र᳘सीयसा गा᳘र्हपत्ये द्रा᳘घीयो हि᳘ देवायुषᳫँ᳭ ह्र᳘सीयो मनुष्यायुषᳫँ᳭ स पू᳘र्वाः परिश्रि᳘द्भ्यो गा᳘र्हपत्ये सि᳘कता नि᳘वपति रे᳘तो वै सि᳘कता ऽअस्माद्रे᳘तसो᳘ ऽधीमा व्वि᳘क्रियान्ता ऽइ᳘ति॥  
## ११
त᳘दाहुः॥  
(र्य) यद्यो᳘निः परिश्रि᳘तो रे᳘तः सि᳘कता ऽअ᳘थ पू᳘र्वाः परिश्रि᳘द्भ्यो गा᳘र्हपत्ये सि᳘कता निव᳘पति कथ᳘मस्यैतद्रेतो᳘ ऽपरासिक्तं प᳘रिगृहीतं भवतीत्यु᳘ल्बं वा ऽऊ᳘षास्तद्यदू᳘षान्पू᳘र्वान्निव᳘पत्येते᳘नो हास्यैतदु᳘ल्बेन रेतो᳘ ऽपरासिक्तं प᳘रिगृहीतं भवत्य᳘थाहवनी᳘ये परिश्रि᳘तो ऽभि᳘मन्त्रयते त᳘स्योक्तो ब᳘न्धुर᳘थ सि᳘कता नि᳘वपति रे᳘तो वै सि᳘कता ऽएत᳘यो ऽअस्यैतद्यो᳘न्या रेतो᳘ ऽपरासिक्तं प᳘रिगृहीतं भवति॥  
## १२
(त्य᳘) अ᳘थाहवनी᳘य ऽए᳘वाप्या᳘नवतीभ्यामभिमृश᳘ति॥  
न गा᳘र्हपत्ये ऽयं वै᳘ लोको गा᳘र्हपत्यः स्वर्गो᳘ लोक᳘ ऽआहवनी᳘यो᳘ ऽद्धो वा᳘ ऽअय᳘मस्मिँ᳘ल्लोके᳘ जातो य᳘जमानः स्वर्ग᳘ ऽएव᳘ लोके᳘ प्रजिजनयिषित᳘व्यस्तद्य᳘दाहवनी᳘य ऽए᳘वाप्या᳘नवतीभ्यामभिमृश᳘ति न गा᳘र्हपत्ये स्वर्ग᳘ ऽए᳘वैनं त᳘ल्लोके प्र᳘जनयति॥  
## १३
(त्य᳘) अ᳘थ लोगेष्टका ऽउ᳘पदधाति॥  
इमे वै᳘ लोका᳘ ऽए᳘षो ऽग्निर्दि᳘शो लोगेष्टका᳘ ऽएषु त᳘ल्लोके᳘षु दि᳘शो दधाति त᳘स्मादिमा᳘ ऽएषु᳘ लोके᳘षु दि᳘शः॥  
## १४
(शो) बा᳘ह्येनाग्निमा᳘हरति॥  
(त्या) आप्ता वा᳘ ऽअस्य ता दि᳘शो या᳘ ऽएषु लोकेष्व᳘थ या᳘ ऽइमाँ᳘ल्लोकान्प᳘रेण दि᳘शस्ता᳘ ऽअस्मिन्नेत᳘द्दधाति॥ (अर्धप्रपाठकः॥)  
## १५
बहिर्व्वेदे᳘रियं व्वै व्वे᳘दिः॥  
(रा) आप्ता वा᳘ ऽअस्य ता दि᳘शो या᳘ ऽअस्याम᳘थ या᳘ ऽइमां प᳘रेण दि᳘शस्ता᳘ ऽअस्मिन्नेत᳘द्दधाति॥  
## १६
य᳘द्वेव᳘ लोगेष्टका᳘ ऽउपद᳘धाति॥  
प्रजा᳘पतेर्व्वि᳘स्रस्तस्य स᳘र्व्वा दि᳘शो रसो᳘ ऽनु व्य᳘क्षरत्तं य᳘त्र देवाः᳘ सम᳘स्कुर्वंस्त᳘दस्मिन्नेता᳘भिर्लोगेष्टका᳘भिस्तᳫँ᳭ र᳘समदधुस्त᳘थै᳘वास्मिन्नय᳘मेत᳘द्दधाति॥  
## १७
बा᳘ह्येनाग्निमा᳘हरति॥  
(त्या) आप्तो वा᳘ ऽअस्य स र᳘सो य᳘ ऽएषु [[???]] लोकेष्व᳘थ य᳘ ऽइमाँ᳘ल्लोकान् प᳘राङ्र᳘सो ऽत्य᳘क्षरत्त᳘मस्मिन्नेत᳘द्दधाति॥  
## १८
बहिर्व्वेदे᳘रियं वै व्वे᳘दिः॥  
(रा) आप्तो वा᳘ ऽअस्य स र᳘सो᳘ यो ऽस्याम᳘थ य᳘ ऽइमां प᳘राङ्र᳘सो ऽत्य᳘क्षरत्त᳘मस्मिन्ने᳘तद्दधाति॥  
## १९
स्फ्येना᳘हरति॥  
व्व᳘ज्रो वै स्फ्यो᳘ व्वी᳘र्यं [[???]] वै व्व᳘ज्रो व्वि᳘त्तिरियं᳘ व्वी᳘र्येण वै व्वि᳘त्तिं व्विन्दते॥  
## २०
स᳘ पुर᳘स्तादा᳘हरति॥  
मा᳘ मा हिᳫँ᳭सीज्जनिता यः᳘ पृथिव्या ऽइ᳘ति प्रजा᳘पतिर्व्वै᳘ पृथिव्व्यै᳘ जनिता मा᳘ मा हिᳫँ᳭सीत्प्रजा᳘पतिरि᳘त्येतद्यो᳘ वा दि᳘वᳫँ᳭ सत्य᳘धर्मा व्व्या᳘नडि᳘ति यो᳘ वा दि᳘वᳫँ᳭ सत्य᳘धर्मा᳘ ऽसृजते᳘त्येतद्य᳘श्चाप᳘श्चन्द्राः᳘ प्रथमो᳘ जजाने᳘ति मनु᳘ष्या वा ऽआ᳘पश्चन्द्रा यो᳘ मनु᳘ष्यान्प्रथमो᳘ ऽसृजते᳘त्येतत्क᳘स्मै देवा᳘य हवि᳘षा व्विधेमे᳘ति प्रजा᳘पतिर्वै कस्त᳘स्मै हवि᳘षा व्विधेमे᳘त्येतत्ता᳘मात्दृत्या᳘न्तरेण परिश्रि᳘त ऽआत्मन्नु᳘पदधाति स यः प्रा᳘च्यां दिशि र᳘सो ऽत्य᳘क्षरत्त᳘मस्मिन्नेत᳘द्दधात्य᳘थो प्रा᳘चीमे᳘वास्मिन्नेतद्दि᳘शं दधाति॥  
## २१
(त्य᳘) अ᳘थ दक्षिण᳘तः॥  
(तो ऽभ्या᳘) अभ्या᳘वर्त्तस्व पृथिवि यज्ञे᳘न प᳘यसा सहे᳘ति य᳘थैव य᳘जुस्त᳘था ब᳘न्धुर्व्वपा᳘न्ते ऽअग्नि᳘रिषितो᳘ ऽअरोहदि᳘ति यद्वै किं᳘ चास्या᳘ᳫँ᳘ सा ऽस्यै᳘ व्वपा ता᳘मग्नि᳘रिषित᳘ ऽउपा᳘दीप्तो रोहति ता᳘मात्दृत्या᳘न्तरेण पक्षसंधि᳘मात्मन्नु᳘पदधाति स यो द᳘क्षिणायां दिशि र᳘सो ऽत्य᳘क्षरत्त᳘मस्मिन्नेत᳘द्दधात्य᳘थो द᳘क्षिणामे᳘वास्मिन्नेतद्दि᳘शं दधाति॥  
## २२
(त्य᳘) अ᳘थ पश्चात् [[???]]॥  
(द᳘) अ᳘ग्ने य᳘त्ते शुक्रं य᳘च्चन्द्रं य᳘त्पूतं य᳘च्च यज्ञि᳘यमि᳘तीयं वा᳘ ऽअग्नि᳘रस्यै त᳘दाह त᳘द्देवे᳘भ्यो भरामसी᳘ति त᳘दस्मै दै᳘वाय क᳘र्मणे हराम ऽइ᳘त्येतत्ता᳘मात्दृत्या᳘न्तरेण पुच्छसन्धि᳘मात्मन्नु᳘पदधाति स यः᳘ प्रती᳘च्यां दिशि र᳘सो ऽत्य᳘क्षरत्त᳘मस्मिन्नेत᳘द्दधात्य᳘थो प्रती᳘चीमे᳘वास्मिन्नेतद्दि᳘शं दधाति स न᳘ सम्प्रति᳘ पश्चादा᳘हरेन्ने᳘द्यज्ञपथाद्र᳘समाह᳘राणी᳘तीत᳘ ऽइवा᳘हरति [[???]]॥  
## २३
(त्य᳘) अ᳘थोत्तरतः [[???]]॥  
(त ऽइ᳘) इ᳘षमू᳘र्जमह᳘मित ऽआ᳘दमिती᳘षमू᳘र्जमह᳘मित ऽआ᳘दद ऽइ᳘त्येत᳘दृत᳘स्य यो᳘निमि᳘ति सत्यं वा᳘ ऽऋत᳘ᳫँ᳘ सत्य᳘स्य यो᳘निमि᳘त्येत᳘न्महिष᳘स्य धारामि᳘त्यग्निर्व्वै᳘ महिषः स᳘ हीदं᳘ जातो᳘ महान्त्स᳘र्व्वमै᳘ष्णादा᳘ मा गो᳘षु व्विशत्वा᳘ तनूष्वि᳘त्यात्मा वै᳘ तनूरा᳘ मा गो᳘षु चात्म᳘नि च व्विशत्वि᳘त्येतज्ज᳘हामि सेदिम᳘निराम᳘मीवामि᳘ति सि᳘कताः प्र᳘ध्वᳫँ᳭ सयति त᳘द्यैव᳘ सेदिर्या᳘ ऽनिरा या᳘ ऽमीवा ता᳘मेत᳘स्यां दिशि᳘ दधाति त᳘स्मादेत᳘स्यां दिशि᳘ प्रजा᳘ ऽअशना᳘युकास्ता᳘मात्दृत्या᳘न्तरेण पक्षसन्धि᳘मात्मन्नु᳘पदधाति स य ऽउ᳘दीच्यां दिशि र᳘सो ऽत्य᳘क्षरत्त᳘मस्मिन्नेत᳘द्दधात्य᳘थो ऽउ᳘दीचीमे᳘वास्मिन्नेतद्दि᳘शं दधाति॥  
## २४
ता᳘ ऽएता दि᳘शः॥  
(स्ताः᳘) ताः᳘ सर्व्व᳘त ऽउ᳘पदधाति सर्व्व᳘तस्तद्दि᳘शो दधाति त᳘स्मात्सर्व्व᳘तो दि᳘शः सर्व्व᳘तः समी᳘चीः सर्व्व᳘तस्त᳘त्समी᳘चीर्दि᳘शो दधाति त᳘स्मात्सर्व्व᳘तः समी᳘च्यो दि᳘शस्ता ना᳘नोपद᳘धाति ना᳘ना सादयति ना᳘ना सू᳘ददोहसा᳘ ऽधिवदति ना᳘ना हि दि᳘शस्ति᳘ष्ठन्नु᳘पदधाति ति᳘ष्ठन्तीव हि दिशो᳘ ऽथो ति᳘ष्ठन्वै᳘ व्वी᳘र्यवत्तरः [[???]]॥  
## २५
(स्ता᳘) ता᳘ ऽएता य᳘जुष्मत्य ऽइ᳘ष्टकाः॥  
(स्ता᳘) ता᳘ ऽआत्म᳘न्ने᳘वोपद᳘धाति न᳘ पक्षपुच्छे᳘ष्वात्म᳘न्ह्येव य᳘जुष्मत्य ऽइ᳘ष्टका ऽउपधीय᳘न्ते न᳘ पक्षपुच्छे᳘षु॥  
## २६
त᳘दाहुः॥  
कथ᳘मस्यैताः᳘ पक्वाः᳘ शृता ऽउ᳘पहिता भवन्ती᳘ति र᳘सो वा᳘ ऽएताः᳘ स्वयᳫँ᳭ शृत᳘ ऽउ वै रसो᳘ ऽथो यद्वै किं᳘ चैत᳘मग्निं᳘ वैश्वानर᳘मुपनिग᳘च्छति त᳘त ऽएव त᳘त्पक्व᳘ᳫँ᳘ शृतमु᳘पहितं भवति॥  
## २७
(त्य᳘) अ᳘थोत्तरवेदिं नि᳘वपति॥  
(ती) इयं वै᳘ व्वे᳘दिर्द्यौ᳘रुत्तरवेदिर्दि᳘शो लोगेष्टकास्तद्यद᳘न्तरेण व्वे᳘दिं चोत्तरवेदिं᳘ च लोगेष्टका᳘ ऽउपद᳘धातीमौ त᳘ल्लोकाव᳘न्तरेण दि᳘शो दधाति त᳘स्मादिमौ᳘ लोकाव᳘न्तरेण दि᳘शस्तां᳘ युगमात्रीं᳘ वा सर्व्व᳘तः करो᳘ति चत्वारिᳫँ᳭श᳘त्पदां वा यतर᳘था काम᳘येता᳘थ सि᳘कता नि᳘वपति त᳘स्योक्तो ब᳘न्धुः॥  
## २८
(स्ता᳘) ता᳘ ऽउत्तरवेदौ नि᳘वपति॥  
यो᳘निर्व्वा᳘ ऽउत्तरवेदिर्यो᳘नौ तद्रे᳘तः सिञ्चति यद्वै यो᳘नौ रे᳘तः सिच्य᳘ते त᳘त्प्रजनिष्णु᳘ भवति ता᳘भिः स᳘र्व्वमात्मा᳘नं प्र᳘च्छादयति स᳘र्व्वस्मिंस्त᳘दात्मन्रे᳘तो दधाति त᳘स्मात्स᳘र्व्वस्मादे᳘वात्म᳘नो रे᳘तः स᳘म्भवति॥  
## २९
(त्य᳘) अ᳘ग्ने त᳘व श्र᳘वो व्व᳘य ऽइ᳘ति॥  
धूमो वा᳘ ऽअस्य श्र᳘वो व्व᳘यः स᳘ ह्येनममुष्मिंल्लोके᳘ श्राव᳘यति म᳘हि भ्राजन्ते ऽअर्च᳘यो व्विभावसावि᳘ति महतो᳘ भ्राजन्ते ऽर्च᳘यः प्रभूवसवि᳘त्येतद्बृ᳘हद्भानो श᳘वसा व्वा᳘जमु᳘क्थ्यमि᳘ति ब᳘लं वै श᳘वो बृ᳘हद्भानो ब᳘लेना᳘न्नमु᳘क्थ्यमि᳘त्येतद्द᳘धासि [[???]] दाशु᳘षे कव ऽइ᳘ति य᳘जमानो वै᳘ दाश्वान्द᳘धासि य᳘जमानाय कव ऽइ᳘त्येत᳘त्॥  
## ३०
पावक᳘वर्चाः शुक्र᳘वर्चा ऽइ᳘ति॥  
पावक᳘वर्चा᳘ ह्येष᳘ शुक्र᳘वर्चा ऽअ᳘नूनवर्चा ऽउ᳘दियर्षि भानुनेत्य᳘नूनवर्चा ऽउ᳘द्दीप्यसे भानुने᳘त्येत᳘त्पुत्रो᳘ मात᳘रा व्विच᳘रन्नु᳘पावसी᳘ति पुत्रो᳘ ह्येष᳘ मात᳘रा व्विच᳘रन्नुपा᳘वति पृण᳘क्षि रो᳘दसी ऽउभे ऽइ᳘तीमे वै द्या᳘वापृथिवी रो᳘दसी ते᳘ ऽएष᳘ ऽउभे᳘ पृणक्ति धूमे᳘नामूं व्वृ᳘ष्ट्येमाम्॥  
## ३१
(मू᳘) ऊ᳘र्जोनपाज्जातवेदः सुशस्ति᳘भिरिति [[???]]॥  
(त्यू᳘) ऊ᳘र्जोनपाज्जातवेदः सुष्टुति᳘भिरि᳘त्येतन्म᳘न्दस्व धीति᳘भिर्हित ऽइ᳘ति दी᳘प्यस्व धीति᳘भिर्हित ऽइ᳘त्येतत्त्वे ऽइ᳘षः सं᳘दधुर्भू᳘रिवर्पस ऽइ᳘ति त्वे ऽइ᳘षः सं᳘दधुर्बहुवर्पस ऽइ᳘त्येत᳘च्चित्रोत᳘यो [[???]] व्वाम᳘जाता ऽइ᳘ति य᳘थैव य᳘जुस्त᳘था ब᳘न्धुः॥  
## ३२
(रि) इरज्य᳘न्नग्ने प्रथयस्व जन्तु᳘भिरि᳘ति॥  
मनु᳘ष्या वै᳘ जन्त᳘वो दी᳘प्यमानो ऽग्ने प्रथस्व मनु᳘ष्यैरि᳘त्येत᳘दस्मे रा᳘यो ऽअमर्त्ये᳘त्यस्मे᳘ रयिं द᳘धदमर्त्ये᳘त्येतत्स᳘ दर्शत᳘स्य व्व᳘पुषो व्वि᳘राजसी᳘ति दर्शत᳘स्य᳘ ह्येष व्व᳘पुषो व्विरा᳘जति पृण᳘क्षि सानसिं क्र᳘तुमि᳘ति पृण᳘क्षि सनात᳘नं क्रतुमि᳘त्येत᳘त्॥  
## ३३
(दि) इष्कर्ता᳘रमध्वर᳘स्य प्र᳘चेतसमि᳘ति॥  
(त्य) अध्वरो वै᳘ यज्ञः᳘ प्रकल्पयिता᳘रं यज्ञ᳘स्य प्र᳘चेतसमि᳘त्येतत्क्ष᳘यन्तᳫँ᳭ रा᳘धसो मह ऽइ᳘ति क्ष᳘यन्तᳫँ᳭ रा᳘धसि महती᳘त्येत᳘द्रातिं᳘ व्वाम᳘स्य सुभ᳘गां महीमि᳘षमि᳘ति रातिं᳘ [[???]] व्वाम᳘स्य सुभ᳘गां महतीमि᳘षमि᳘त्येतद्द᳘धासि सानसि᳘ᳫँ᳘ रयिमि᳘ति द᳘धासि सनात᳘नᳫँ᳭ रयिमि᳘त्येत᳘त्॥  
## ३४
(दृ) ऋता᳘वानमि᳘ति॥  
सत्या᳘वानमि᳘त्येत᳘न्महिषमि᳘त्यग्निर्व्वै᳘ महिषो᳘ व्विश्व᳘दर्शतमि᳘ति व्विश्व᳘दर्शतो᳘ ह्ये᳘षो ऽग्नि᳘ᳫँ᳘ सुम्ना᳘य दधिरे पुरो ज᳘ना ऽइ᳘ति यज्ञो वै᳘ सुम्नं᳘ यज्ञा᳘य वा᳘ ऽएतं᳘ पुरो᳘ दधते श्रु᳘त्कर्णᳫँ᳭ सप्र᳘थस्तमं त्वा गिरा दै᳘व्व्यं मा᳘नुषा युगे᳘त्याशृण्व᳘न्तᳫँ᳭ सप्र᳘थस्तमं त्वा गिरा᳘ देवं᳘ मनु᳘ष्या हवामह ऽइ᳘त्येतत् [[???]]॥  
## ३५
(त्स᳘) स᳘ ऽए᳘षो ऽग्नि᳘रेव᳘ व्वैश्वानरः᳘॥  
(ऽ) एत᳘त्षडृच᳘मारम्भा᳘यै᳘वेमाः सि᳘कता᳘ न्युप्यन्ते ऽग्नि᳘मे᳘वास्मिन्नेत᳘द्वैश्वानरᳫँ᳭ रे᳘तोभूत᳘ᳫँ᳘ सिञ्चति षडृचे᳘न ष᳘डृत᳘वः संव्वत्सरः᳘ संव्वत्सरो᳘ व्वैश्वानरः [[???]]॥  
## ३६
(स्त᳘) त᳘दाहुः॥  
(र्य) यद्रे᳘तः सि᳘कता ऽउच्य᳘न्ते कि᳘मासाᳫँ᳭ रे᳘तोरूपमि᳘ति शुक्ला ऽइ᳘ति ब्रूयाच्छुक्लᳫँ᳭ हि रेतो᳘ ऽथो पृ᳘श्नय ऽइ᳘ति पृ᳘श्नीव हि रे᳘तः॥  
## ३७
(स्त᳘) त᳘दाहुः॥  
(र्य) य᳘दार्द्रᳫँ᳭ रे᳘तः शु᳘ष्काः सि᳘कता निव᳘पति कथ᳘मस्यैता᳘ ऽआर्द्रा᳘ रेतोरूपं᳘ भवन्ती᳘ति र᳘सो वै छ᳘न्दाᳫँ᳭स्यार्द्र᳘ ऽउ वै र᳘सस्तद्य᳘देनाश्छ᳘न्दोभिर्निव᳘पत्येव᳘मु हास्यैता᳘ ऽआर्द्रा᳘ रेतोरूपं᳘ भवन्ति॥  
## ३८
त᳘दाहुः॥  
कथ᳘मस्यैता᳘ ऽअहोरात्रा᳘भ्यामु᳘पहिता भवन्ती᳘ति द्वे वा᳘ ऽअहोरात्रे᳘ शुक्लं᳘ च कृष्णं᳘ च द्वे सि᳘कते शुक्ला᳘ च कृष्णा᳘ चैव᳘मु हास्यैता᳘ ऽअहोरात्रा᳘भ्यामुपहिता [[???]] भवन्ति॥  
## ३९
त᳘दाहुः॥  
कथ᳘मस्यैता᳘ ऽअहोरात्रैः स᳘म्पन्ना ऽअ᳘न्यूना ऽअ᳘नतिरिक्ता ऽउ᳘पहिता भवन्ती᳘त्यनन्ता᳘नि वा᳘ ऽअहोरात्रा᳘ण्यनन्ताः सि᳘कता ऽएव᳘मु हास्यैता᳘ ऽअहोरात्रैः स᳘म्पन्ना ऽअ᳘न्यूना ऽअ᳘नतिरिक्ता ऽउ᳘पहिता भवन्त्य᳘थ क᳘स्मात्समुद्रि᳘यं छ᳘न्द ऽइ᳘त्यनन्तो वै᳘ समु᳘द्रो ऽनन्ताः सि᳘कतास्त᳘स्मात्समुद्रि᳘यं छ᳘न्दः॥  
## ४०
(स्त᳘) त᳘दाहुः॥  
कथ᳘मस्यैताः पृ᳘थङ्ना᳘ना य᳘जुर्भिरु᳘पहिता भवन्ती᳘ति म᳘नो वै य᳘जुस्त᳘दिदं म᳘नो य᳘जुः स᳘र्व्वाः सि᳘कता ऽअनु वि᳘भवत्येवमु [[???]] हास्यैताः पृ᳘थङ्ना᳘ना य᳘जुर्भिरु᳘पहिता भवन्ति॥  
## ४१
त᳘दाहुः॥  
कथ᳘मस्यैताः स᳘र्व्वैश्छ᳘न्दोभिरु᳘पहिता भवन्ती᳘ति य᳘दे᳘वैना ऽएते᳘न षडृचे᳘न निव᳘पति या᳘वन्ति हि᳘ सप्तानां छ᳘न्दसामक्ष᳘राणि ता᳘वन्त्येत᳘स्य षडृच᳘स्याक्ष᳘राण्येव᳘मु हास्यैताः स᳘र्व्वैश्छन्दोभिरु᳘पहिता भवन्ति॥  
## ४२
य᳘द्वेव सि᳘कता निव᳘पति॥  
प्रजा᳘पतिरे᳘षो ऽग्निः स᳘र्व्वमु ब्र᳘ह्म प्रजा᳘पतिस्त᳘द्धैतद्ब्र᳘ह्मण ऽउ᳘त्सन्नं यत्सि᳘कता ऽअ᳘थ यद᳘नुत्सन्नमिदं त᳘द्यो ऽय᳘मग्नि᳘श्चीय᳘ते तद्यत्सि᳘कता निव᳘पति य᳘देव तद्ब्र᳘ह्मण ऽउ᳘त्सन्नं त᳘दस्मिन्नेतत्प्र᳘तिदधाति ता ऽअ᳘सङ्ख्याता ऽअ᳘परिमिता नि᳘वपति को हि तद्वे᳘द या᳘वत्तद्ब्र᳘ह्मण ऽउ᳘त्सन्नᳫँ᳭ स᳘ ह वा᳘ ऽएतᳫँ᳭ स᳘र्व्वं कृत्स्नं᳘ प्रजा᳘पतिᳫँ᳭ सं᳘स्करोति य᳘ ऽएवं᳘ व्विद्वान्त्सि᳘कता निव᳘पति॥  
## ४३
त᳘दाहुः᳘॥  
कैता᳘साम᳘संख्यातानाᳫँ᳭ संख्ये᳘ति द्वे ऽइ᳘ति ब्रूयाद्द्वे हि सि᳘कते शुक्ला᳘ च कृष्णा चा᳘थो सप्त᳘विᳫँ᳭शति᳘शतानी᳘ति ब्रूयादेता᳘वन्ति हि᳘ संव्वत्सर᳘स्याहोरात्राण्य᳘थो द्वे᳘ द्वापञ्चाशे᳘ शते ऽइ᳘त्येता᳘वन्ति᳘ ह्येत᳘स्य षडृच᳘स्याक्ष᳘राण्य᳘थो प᳘ञ्चविᳫँ᳭शतिरि᳘ति पञ्चविᳫँ᳭शᳫँ᳭ हि रे᳘तः॥  
## ४४
(स्ता᳘) ता᳘ ऽएता य᳘जुष्मत्य ऽइ᳘ष्टकाः॥  
(स्ता᳘) ता᳘ ऽआत्म᳘न्ने᳘वोपद᳘धाति न᳘ पक्षपुच्छे᳘ष्वात्म᳘न्ह्येव य᳘जुष्मत्य ऽइ᳘ष्टका ऽउपधीय᳘न्ते न᳘ पक्षपुच्छे᳘षु न᳘ सादयति नेद्रे᳘तः प्र᳘जातिᳫँ᳭ स्थाप᳘यानीति [[???]]॥  
## ४५
(त्य᳘) अ᳘थैना ऽआप्या᳘नवतीभ्यामभि᳘मृशति॥  
(ती) इद᳘मे᳘वैतद्रे᳘तः सिक्तमा᳘प्याययति त᳘स्माद्यो᳘नौ रे᳘तः सिक्तमा᳘प्यायते सौमी᳘भ्यां प्राणो वै सो᳘मः प्राणं तद्रे᳘तसि दधाति त᳘स्माद्रे᳘तः सिक्तं᳘ प्राण᳘मभिस᳘म्भवति पू᳘येद्ध य᳘दृते᳘ प्राणा᳘त्सम्भ᳘वेदे᳘षो हैवा᳘त्र सू᳘ददोहाः प्राणो वै सो᳘मः प्राणः सू᳘ददोहाः॥  
## ४६
(०) आ᳘प्यायस्व स᳘मेतु ते॥  
व्विश्व᳘तः सोम व्वृ᳘ष्ण्यमि᳘ति रे᳘तो वै व्वृ᳘ष्ण्यमा᳘प्यायस्व स᳘मेतु ते सर्व्व᳘तः सोम रे᳘त ऽइ᳘त्येतद्भ᳘वा व्वा᳘जस्य संगथ ऽइत्य᳘न्नं वै व्वा᳘जो भवा᳘न्नस्य सङ्गथ ऽइ᳘त्येतत्सं᳘ ते प᳘याᳫँ᳭सि स᳘मु यन्तु व्वा᳘जा ऽइ᳘ति र᳘सो वै पयो᳘ ऽन्नं व्वा᳘जाः सं᳘ ते र᳘साः स᳘मु यन्त्व᳘न्नानी᳘त्येतत्सं व्वृ᳘ष्ण्यान्यभिमातिषा᳘ह ऽइ᳘ति सᳫँ᳭ रे᳘ताᳫँ᳭सि पाप्मस᳘ह ऽइ᳘त्येत᳘दाप्या᳘यमानो ऽअमृ᳘ताय सोमे᳘ति प्र᳘जात्यां त᳘दमृ᳘तं दधाति त᳘स्मात्प्र᳘जातिरमृ᳘ता दिवि श्र᳘वाᳫँ᳭स्युत्तमा᳘नि धिष्वे᳘ति चन्द्र᳘मा वा᳘ ऽअस्य दिवि श्र᳘व ऽउत्तमᳫँ᳭ स᳘ ह्येनममु᳘ष्मिँल्लोके᳘ श्राव᳘यति द्वा᳘भ्यामा᳘प्याययति गायत्र्या᳘ च त्रिष्टु᳘भा च त᳘स्योक्तो ब᳘न्धुः॥  
## ४७
(र) अथा᳘ताः सम्प᳘देव [[???]]॥  
च᳘तस्रो लोगेष्टका᳘ ऽउपद᳘धाति षडृचे᳘न नि᳘वपति द्वा᳘भ्यामा᳘प्याययति तद्द्वा᳘दश द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
