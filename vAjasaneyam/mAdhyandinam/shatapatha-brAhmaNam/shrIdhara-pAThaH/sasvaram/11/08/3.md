+++
title = "३"

+++
## ०१
त᳘दाहुः॥  
किन्देव᳘त्य ऽएष᳘ पशुः᳘ स्यादि᳘ति प्राजापत्यः᳘ स्यादि᳘त्याहुः प्रजा᳘पतिर्वा᳘ ऽएतम᳘ग्रे᳘ ऽभ्यपश्यत्त᳘स्मात्प्राजापत्य᳘ ऽए᳘वैष᳘ [[???]] पशुः᳘ स्यादिति [[???]]॥  
## ०२
(त्य᳘) अ᳘थो ऽअ᳘प्याहुः॥  
सौर्य्य᳘ ऽए᳘वैष᳘ पशुः᳘ स्यादि᳘ति त᳘स्मादेत᳘स्मिन्न᳘स्तमिते पश᳘वो बध्यन्ते बध्नन्त्ये᳘कान्यथा गोष्ठमे᳘क ऽउप समा᳘यन्ति त᳘स्मात्सौर्य्य᳘ ऽए᳘वैष᳘ पशुः᳘ स्यादिति [[???]]॥  
## ०३
(त्य᳘) अ᳘थो ऽअ᳘प्याहुः॥  
(रै) ऐन्द्राग्न᳘ ऽए᳘वैष᳘ पशुः [[???]] स्यादि᳘त्येते वै᳘ देव᳘ते ऽअ᳘न्वन्त्ये᳘ देवा यद्या᳘र्तो य᳘जते पार᳘यत ऽएव य᳘दि म᳘हसा य᳘जते पार᳘यत ऽएव त᳘स्मादैन्द्राग्न᳘ ऽए᳘वैष᳘ पशुः᳘ स्यादि᳘ति॥  
## ०४
प्राण᳘ ऽएव᳘ पशुबन्धः [[???]]॥  
(स्त᳘) त᳘स्माद्या᳘वज्जी᳘वति᳘ नास्यान्यः᳘ पशूना᳘मीष्टे बद्धा᳘ ह्यस्मिन्नेते भ᳘वन्ति॥  
## ०५
स᳘ ह प्रजा᳘पतिरग्नि᳘मुवाच॥  
य᳘जै त्वया᳘ त्वा ऽऽलभा ऽइ᳘ति ने᳘ति होवाच व्वायु᳘म्ब्रूही᳘ति स᳘ ह व्वायु᳘मुवाच य᳘जै त्व᳘या᳘ त्वा ऽऽलभा ऽइ᳘ति ने᳘ति होवाच पु᳘रुषम्ब्रूही᳘ति स᳘ ह पु᳘रुषमुवाच य᳘जै त्वया᳘ त्वा ऽऽलभा ऽइ᳘ति ने᳘ति होवाच पशू᳘न्ब्रूही᳘ति स᳘ ह पशू᳘नुवाच य᳘जै युष्मा᳘भिरा᳘ वो लभा ऽइ᳘ति ने᳘ति होचुश्चन्द्र᳘मसम्ब्रूही᳘ति स᳘ ह चन्द्र᳘मसमु᳘वाच य᳘जै त्वया᳘ त्वा ऽऽलभा ऽइ᳘ति ने᳘ति होवाचादित्य᳘म्ब्रूही᳘ति स᳘ हादित्य᳘मुवाच य᳘जै त्वया᳘ त्वा ऽऽलभा ऽइ᳘ति तथे᳘ति होवाच य᳘ ऽउ त ऽएते ना᳘चीकमन्त कि᳘मु म ऽएते᳘षु स्यादि᳘ति य᳘द्यत्काम᳘येथा ऽइ᳘ति तथे᳘ति तमा᳘लभत᳘ सो ऽस्याय᳘म्पशुरा᳘लब्धः सं᳘ज्ञप्तो ऽश्वयत्त᳘मेता᳘भिराप्री᳘भिरा᳘प्रीणात्तद्य᳘देनमेता᳘भिराप्री᳘भिरा᳘प्रीणात्त᳘स्मादा᳘प्रियो ना᳘म त᳘स्मादु पशुᳫँ᳭ सं᳘ज्ञप्तं ब्रूयाच्छे᳘तान्नु᳘ मुहूर्तमि᳘ति स या᳘वन्तमश्वमेधे᳘नेष्ट्वा᳘ लोकञ्ज᳘यति ता᳘वन्तमेतेन [[???]] जयति॥  
## ०६
तम्प्रा᳘ची दि᳘क्॥  
(क्प्रा) प्राणे᳘त्यनुप्रा᳘णत्प्राण᳘मे᳘वास्मिँस्त᳘ददधात्तन्द᳘क्षिणा दि᳘ग्व्याने᳘त्यनुप्रा᳘णद्व्यान᳘मे᳘वास्मिँस्त᳘ददधात्त᳘म्प्रती᳘ची दि᳘गपाने᳘त्यनुप्रा᳘णदपान᳘मे᳘वास्मिँस्त᳘ददधात्तमु᳘दीची दि᳘गुदाने᳘त्यनुप्रा᳘णदुदान᳘मे᳘वास्मिँस्त᳘ददधात्त᳘मूर्ध्वा दि᳘क्समाने᳘त्यनुप्रा᳘णंत्समान᳘मे᳘वास्मिँस्त᳘ददधात्त᳘स्मादु पुत्र᳘ञ्जातम᳘कृत्तनाभिं प᳘ञ्च ब्राह्मणा᳘न्ब्रूयादि᳘त्येनमनुप्रा᳘णिते᳘ति य᳘द्यु तान्न᳘ व्विन्देदपि [[???]] स्वय᳘मे᳘वानुपरिक्रा᳘ममनुप्रा᳘ण्यात्स स᳘र्व्वमा᳘युरेत्या᳘हैव᳘ जरा᳘यै जीवति॥  
## ०७
स᳘ प्राण᳘मे᳘वाग्नेरा᳘दत्त॥  
त᳘स्मादेष ना᳘नुपध्मातो ना᳘नुपज्वालितो ज्वलत्या᳘त्तो᳘ ह्यस्य [[???]] प्राण ऽआ᳘ ह वै᳘ द्विषतो भ्रा᳘तृव्यस्य प्राण᳘न्दत्ते य᳘ ऽएवं व्वे᳘द॥  
## ०८
रूप᳘मेव᳘ व्वायोरा᳘दत्त॥  
त᳘स्मादेत᳘स्य लेल᳘यत ऽइवैवो᳘पशृण्वन्ति न᳘ त्वेनं पश्यन्त्या᳘त्त᳘ᳫँ᳘ ह्यस्य [[???]] रूपमा᳘ ह वै᳘ द्विषतो भ्रा᳘तृव्यस्य रूप᳘न्दत्ते य᳘ ऽएवं व्वे᳘द॥  
## ०९
चित्त᳘मेव पु᳘रुषस्या᳘दत्त॥  
त᳘स्मादाहुर्द्देवचित्त᳘न्त्वा ऽवतु मा᳘ मनुष्यचित्तमित्या᳘त्त᳘ᳫँ᳘ ह्यस्य चित्तमा᳘ ह वै᳘ द्विषतो भ्रा᳘तृव्यस्य चित्त᳘न्दत्ते य᳘ ऽएवं व्वे᳘द॥  
## १०
च᳘क्षुरेव᳘ पशूनामा᳘दत्त॥  
त᳘स्मादेते᳘ चाकश्य᳘माना ऽइवैव न᳘ जानन्त्य᳘थ य᳘दै᳘वोपजि᳘घ्रन्त्य᳘थ जानन्त्या᳘त्त᳘ᳫँ᳘ ह्येषाञ्च᳘क्षुरा᳘ ह वै᳘ द्विषतो भ्रा᳘तृव्यस्य च᳘क्षुर्द्दत्ते य᳘ ऽएवम्वे᳘द॥  
## ११
भा᳘मेव᳘ चन्द्र᳘मस आ᳘दत्त॥  
त᳘स्मादेन᳘योः सदृ᳘शयोः सतो᳘र्न्नतरा᳘ञ्चन्द्र᳘मा भात्या᳘त्ता᳘ ह्यस्य [[???]] भा ऽआ᳘ ह वै᳘ द्विषतो भ्रा᳘तृव्यस्य भा᳘न्दत्ते य᳘ ऽएवं व्वे᳘द तद्यदा᳘दत्त त᳘स्मादादित्यः [[???]]॥  
