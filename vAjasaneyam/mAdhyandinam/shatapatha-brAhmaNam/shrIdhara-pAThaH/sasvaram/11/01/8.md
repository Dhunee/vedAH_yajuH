+++
title = "८"

+++
## ०१
देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे ततो᳘ ऽसुरा ऽअतिमाने᳘नैव क᳘स्मिन्नु᳘ व्वयं᳘ जुहुयामे᳘ति स्वे᳘ष्वे᳘वास्येषु[[!!]] जु᳘ह्वतश्चेरु᳘स्ते ऽतिमाने᳘नैव प᳘राबभूवुस्त᳘स्मान्ना᳘तिमन्येत पराभव᳘स्य हैतन्मु᳘खं य᳘दतिमानः᳘॥  
## ०२
(नो᳘ ऽथ) अ᳘थ देवाः᳘॥  
(ऽ) अ᳘न्यो ऽन्य᳘स्मिन्नेव जु᳘ह्वतश्चेरुस्ते᳘भ्यः प्रजा᳘पतिरात्मा᳘नं प्र᳘ददौ यज्ञो᳘ हैषामास यज्ञो हि᳘ देवा᳘नाम᳘न्नम्॥  
## ०३
(ᳫँ᳭) स᳘ देवे᳘भ्य ऽआत्मा᳘नं प्रदाय᳘॥  
(या᳘) अ᳘थैत᳘मात्म᳘नः प्रतिमा᳘मसृजत य᳘द्यज्ञं त᳘स्मादाहुः प्रजा᳘पतिर्य्यज्ञ ऽइ᳘त्यात्म᳘नो᳘ ह्येतं᳘ प्रतिमाम᳘सृजत॥  
## ०४
स᳘ ऽएते᳘न यज्ञे᳘न॥  
देवे᳘भ्य ऽआत्मा᳘नं नि᳘रक्रीणीत स य᳘द्व्रत᳘मुपै᳘ति य᳘थैव त᳘त्प्रजा᳘पतिर्देवे᳘भ्य ऽआत्मा᳘नं प्रा᳘यच्छदेव᳘मे᳘वैष᳘ ऽएत᳘द्देवे᳘भ्य ऽआत्मा᳘नं प्र᳘यच्छति त᳘स्मादु सं᳘यत ऽए᳘वैताᳫँ᳭ रा᳘त्रिं चिचरिषेद्य᳘था हवि᳘षा च᳘रेदेव᳘ᳫँ᳘ हवि᳘र्ह्येष᳘ देवा᳘नां भवति[[!!]]॥  
## ०५
(त्य᳘) अ᳘थ य᳘द्यज्ञं᳘ तनुते᳘॥  
यज्ञे᳘नै᳘वैत᳘द्देवे᳘भ्य ऽआत्मा᳘नं नि᳘ष्क्रीणीते य᳘थैव त᳘त्प्रजा᳘पतिर्न्निर᳘क्रीणीतैवम᳘थ य᳘द्धवि᳘र्निर्व्व᳘पति हवि᳘षै᳘वैत᳘द्यज्ञं नि᳘ष्क्रीणाति हवि᳘रनुवाक्यया ऽनुवा᳘क्यामवदा᳘नेनावदा᳘नं[[!!]] या᳘ज्यया[[!!]] या᳘ज्यां व्वषट्कारे᳘ण व्वषट्कारमा᳘हुत्या त᳘स्या᳘हुतिरेवा᳘निष्क्रीता भवति॥  
## ०६
स य᳘था ऽग्रप्रशीर्णो᳘ व्वृक्षः᳘॥  
(ऽ) एव᳘मस्यैष᳘ यज्ञो᳘ भवत्या᳘हुतिमे᳘वान्वाहा᳘र्य्येण नि᳘ष्क्रीणाति तद्य᳘देत᳘द्धीनं᳘ यज्ञस्यान्वाह᳘रति त᳘स्मादन्वाहा᳘र्य्यो ना᳘मैव᳘मु हास्यैष स᳘र्व्व ऽएव᳘ यज्ञो नि᳘ष्क्रीतो भवत्येष᳘ ह वै य᳘जमानस्यामु᳘ष्मिंल्लोक᳘ ऽआत्मा᳘ भवति य᳘द्यज्ञः स᳘ ह स᳘र्व्वतनूरेव य᳘जमानो ऽमु᳘ष्मिंल्लोके स᳘म्भवति य᳘ ऽएवं᳘ विद्वान्नि᳘ष्क्रीत्या य᳘जते॥  
