+++
title = "४"

+++
## ०१
तद्धै᳘के दृष्ट्वो᳘पवसंति॥  
श्वो᳘ नोदेते᳘त्यभ्र᳘स्य वा हेतोर᳘निर्ज्ञाय वा᳘ ऽथोतो᳘पवसंत्य᳘थैनमु᳘ताभ्यु᳘देति स यद्य᳘गृहीतᳫँ᳭ हवि᳘रभ्युदियात्प्र᳘ज्ञातमेव त᳘दे᳘षैव᳘ व्व्रतचर्य्या य᳘त्पूर्व्वेद्युर्दुग्धं द᳘धि हविरात᳘ञ्चनं त᳘त्कुर्व्वंति प्रति प्र᳘मुञ्चन्ति व्वत्साँस्तान्पु᳘नरपा᳘कुर्व्वंति॥  
## ०२
ता᳘नपराह्णे᳘ पर्णशाख᳘या ऽपा᳘करोति॥  
तद्य᳘थै᳘वादः प्र᳘ज्ञातमामावास्य᳘ᳫँ᳘ हवि᳘रेव᳘मेव तद्य᳘द्यु व्व्रतचर्य्यां᳘ वा᳘ नोदाश᳘ᳫँ᳘सेत गृहीतं᳘ वा हवि᳘रभ्युदिया᳘दितर᳘थो त᳘र्हि कुर्य्यादेता᳘नेव᳘ तण्डुलान्त्सु᳘फलीकृतान्कृत्वा स ये᳘ ऽणीयाᳫँ᳭सस्ता᳘नग्न᳘ये दा᳘त्रे ऽष्टा᳘कपालं पुरोडा᳘शᳫँ᳭ श्रपयति॥  
## ०३
(त्य᳘) अ᳘थ य᳘त्पूर्व्वेद्युः॥  
(र्दु) दुग्धं᳘ द᳘धि तदि᳘न्द्राय प्रदात्रे᳘ ऽथ तदानीं दुग्धे व्वि᳘ष्णवे शिपिविष्टा᳘य ताँ᳘स्तण्डुला᳘ञ्छृते᳘ चरु᳘ᳫँ᳘ श्रपयति चरु᳘रु᳘ ह्येव स य᳘त्र᳘ क्व[[!!]] च तण्डुला᳘नाव᳘पति॥  
## ०४
तद्य᳘देवं भ᳘वति॥  
(त्ये) एष वै सो᳘मो रा᳘जा देवा᳘नाम᳘न्नं य᳘च्चन्द्र᳘मास्त᳘मेतदु᳘पैप्सीत्तम᳘पारात्सीत्त᳘मस्मा ऽअग्नि᳘र्द्दाता द᳘दाती᳘न्द्रः प्रदाता[[!!]] प्र᳘यच्छति त᳘मस्मा ऽइन्द्राग्नी᳘ यज्ञं᳘ दत्तस्ते᳘नेन्द्राग्नि᳘भ्यां दत्ते᳘न यज्ञे᳘न यजते᳘ ऽथ यद्वि᳘ष्णवे शिपिविष्टाये᳘ति यज्ञो वै व्वि᳘ष्णुर᳘थ य᳘च्छिपिविष्टाये᳘ति य᳘मुपै᳘प्सीत्तम᳘पारात्सीत्त᳘च्छिपित᳘मिव यज्ञ᳘स्य भवति त᳘स्माच्छिपिविष्टाये᳘ति त᳘त्रो य᳘च्छक्नुयात्त᳘द्दद्या᳘न्नादक्षिण᳘ᳫँ᳘ हविः᳘ स्यादि᳘ति᳘ ह्याहुर᳘थ य᳘दैव᳘ नोदियादथो᳘पवसेत्॥  
