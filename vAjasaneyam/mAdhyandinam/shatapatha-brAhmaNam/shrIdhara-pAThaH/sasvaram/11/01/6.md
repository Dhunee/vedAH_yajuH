+++
title = "६"

+++
## ०१
आ᳘पो ह वा᳘ ऽइदम᳘ग्रे सलिल᳘मे᳘वास॥  
ता᳘ ऽअकामयण्त कथं नु प्र᳘जायेमही᳘ति ता᳘ ऽअश्राम्यंस्तास्त᳘पो ऽतप्यंत ता᳘सु त᳘पस्तप्य᳘मानासु हिरण्म᳘यमाण्डᳫँ᳭ सं᳘बभूवा᳘जातो ह त᳘र्हि संवत्सर᳘ ऽआस त᳘दिद᳘ᳫँ᳘ हिरण्म᳘यमाण्डं या᳘वत्संव्वत्सर᳘स्य व्वे᳘ला ता᳘वत्प᳘र्य्यप्लवत॥  
## ०२
त᳘तः संवत्सरे पु᳘रुषः स᳘मभवत् [[???]]॥  
(त्स᳘) स᳘ प्रजा᳘पतिस्त᳘स्मादु संवत्सर᳘ ऽएव स्त्री᳘ वा गौ᳘र्वा व्व᳘डवा वा व्वि᳘जायते संवत्सरे हि᳘ प्रजा᳘पतिर᳘जायत स᳘ ऽइद᳘ᳫँ᳘ हिरण्म᳘यमाण्डं᳘ व्यरुजन्ना᳘ह [[???]] त᳘र्हि का᳘चन᳘ प्रति᳘ष्ठा ऽऽस त᳘देनमिद᳘मेव᳘ हिरण्म᳘यमाण्डं या᳘वत्संव्वत्सर᳘स्य व्वेला᳘ ऽऽसीत्ता᳘वद्बि᳘भ्रत्प᳘र्य्यप्लवत॥  
## ०३
स᳘ सम्वत्सरे व्या᳘जिहीर्षत्॥  
(त्स) स भूरि᳘ति व्या᳘हर᳘त्सेय᳘म्पृथिव्य᳘भवद्भु᳘व ऽइ᳘ति त᳘दिद᳘मन्त᳘रिक्षमभव᳘त्स्वरि᳘ति᳘ [[???]] सा ऽसौ द्यौ᳘रभवत्त᳘स्मादु सम्वत्सर᳘ ऽएव᳘ कुमारो व्या᳘जिहीर्षति संवत्सरे हि᳘ प्रजा᳘पतिर्व्या᳘हरत्॥  
## ०४
(त्स) स वा᳘ ऽएकाक्षरद्व्यक्षरा᳘ण्येव᳘॥  
प्रथमं व्व᳘दन्प्रजा᳘पतिरवदत्त᳘स्मादे᳘काक्षरद्व्यक्षरा᳘ण्येव᳘ प्रथमं व्व᳘दन्कुमारो᳘ व्वदति॥  
## ०५
ता᳘नि वा᳘ ऽएता᳘नि प᳘ञ्चाक्ष᳘राणि॥ 
तान्प᳘ञ्चर्तू᳘नकुरुत त᳘ ऽइमे प᳘ञ्चर्त᳘वः स᳘ ऽएव᳘मिमां᳘ल्लोका᳘ञ्जाता᳘न्त्संवत्सरे᳘ प्रजा᳘पतिरभ्यु᳘दतिष्ठत्त᳘स्मादु संवत्सर᳘ ऽएव᳘ कुमार ऽउ᳘त्तिष्ठासति संवत्सरे हि᳘ प्रजा᳘पतिरुद᳘तिष्ठत्॥  
## ०६
(त्स) स᳘ सह᳘स्रायुर्ज्जज्ञे॥  
स य᳘था नद्यै᳘ पारं᳘ पराप᳘श्येदेवᳫँ᳭ स्वस्या᳘युषः पारं प᳘राचख्यौ॥  
## ०७
सो᳘ ऽर्च्चञ्छ्रा᳘म्यँश्चचार प्रजा᳘कामः॥  
स᳘ ऽआत्म᳘न्येव प्र᳘जातिमधत्त स᳘ ऽआ᳘स्येनैव᳘ देवा᳘नसृजत ते᳘ देवा दि᳘वमभिप᳘द्यासृज्यंत त᳘द्देवा᳘नां देवत्वं यद्दि᳘वमभिपद्या᳘सृज्यन्त त᳘स्मै ससृजाना᳘य दि᳘वेवास त᳘द्वेव᳘ देवा᳘नां देवत्वं य᳘द᳘स्मै ससृजाना᳘य दि᳘वेवास [[???]]॥  
## ०८
(सा᳘ ऽथ᳘) अ᳘थ᳘ यो ऽयम᳘वाङ्प्राणः [[???]]॥  
(स्ते) तेना᳘सुरानसृजत त᳘ ऽइमा᳘मेव᳘ पृथिवी᳘मभिप᳘द्यासृज्यंत त᳘स्मै ससृजाना᳘य त᳘म ऽइवास᳘॥  
## ०९
सो ऽवेत्॥  
(त्पा) पाप्मा᳘नं वा᳘ ऽअसृक्षि य᳘स्मै मे ससृजाना᳘य त᳘म ऽइवा᳘भूदि᳘ति ताँस्त᳘त ऽएव᳘ पाप्म᳘ना ऽविध्यत्ते त᳘त ऽएव प᳘राभवंस्त᳘स्मादाहु᳘र्न्नैत᳘दस्ति य᳘द्दैवासुरं य᳘दिद᳘मन्वाख्या᳘ने त्वदुद्य᳘त ऽइतिहासे᳘ त्वत्त᳘तो᳘ ह्येव ता᳘न्प्रजा᳘पतिः पाप्मना᳘ ऽविध्यत्ते त᳘त ऽएव᳘ परा᳘भवन्नि᳘ति॥  
## १०
त᳘स्मादेतदृ᳘षिणा ऽभ्य᳘नूक्तम्॥  
(न्न) न त्वं᳘ युयुत्से कतम᳘च्च ना᳘हर्न्न᳘ ते ऽमि᳘त्रो मघवन् क᳘श्च᳘नास्ति। मायेत्सा᳘ ते या᳘नि युद्धा᳘न्याहु᳘र्न्नाद्य श᳘त्रून्ननु [[???]] पुरा᳘ युयुत्स ऽइ᳘ति॥  
## ११
स य᳘दस्मै देवा᳘न्त्ससृजाना᳘य॥  
दि᳘वेवा᳘स तद᳘हरकुरुता᳘थ य᳘दस्मा ऽअ᳘सुरान्त्ससृजाना᳘य त᳘म ऽइवा᳘स ताᳫँ᳭ रा᳘त्रिमकुरुत ते᳘ ऽअहोरात्रे [[???]]॥  
## १२
स᳘ ऽऐक्षत प्रजा᳘पतिः॥  
स᳘र्व्वं वा᳘ ऽअत्सारिषं य᳘ ऽइमा᳘ देव᳘ता ऽअ᳘सृक्षी᳘ति स᳘ सर्व्वत्स᳘रो ऽभवत्सर्व्वत्सरो᳘ ह वै ना᳘मैतद्य᳘त्सम्वत्सर ऽइ᳘ति स यो᳘ हैव᳘मेत᳘त्सम्वत्सर᳘स्य सर्व्व᳘त्सरत्वं व्वे᳘द यो᳘ हैनम्पाप्मा᳘ माय᳘या त्स᳘रति न᳘ हैन᳘ᳫँ᳘ सो ऽभि᳘भवत्य᳘थ य᳘मभिच᳘रत्यभि᳘ है᳘वैनं भवति य᳘ ऽएवमेत᳘त्सम्वत्सर᳘स्य सर्व्वत्सरत्वं व्वे᳘द॥  
## १३
स᳘ ऽऐक्षत प्रजा᳘पतिः॥  
(रि) इमं वा᳘ ऽआत्म᳘नः प्रतिमा᳘मसृक्षि य᳘त्सम्वत्सरमि᳘ति त᳘स्मादाहुः प्रजा᳘पतिः संवत्सर ऽइ᳘त्यात्म᳘नो᳘ ह्येतं᳘ प्रतिमाम᳘सृजत य᳘द्वेव च᳘तुरक्षरः सम्वत्सरश्च᳘तुरक्षरः प्रजा᳘पतिस्ते᳘नो है᳘वास्यैष᳘ प्रतिमा [[???]]॥  
## १४
ता वा᳘ ऽएताः᳘॥  
प्रजा᳘पतेर᳘धिदेव᳘ता ऽअसृज्यंताग्निरि᳘न्द्रः सो᳘मः परमेष्ठी᳘ प्राजापत्यः [[???]]॥  
## १५
(स्ताः᳘) ताः᳘ सह᳘स्रायुषो जज्ञिरे॥  
ता य᳘था नद्यै᳘ पारं᳘ पराप᳘श्येदेवᳫँ᳭ स्वस्या᳘युषः पारं प᳘राचख्युः॥  
## १६
(स्ता) ता ऽअ᳘र्च्चन्त्यः श्रा᳘म्यन्त्यश्चेरुः॥  
(स्त᳘) त᳘त ऽएतं᳘ परमेष्ठी᳘ प्राजापत्यो᳘ यज्ञ᳘मपश्यद्य᳘द्दर्शपूर्णमासौ ता᳘भ्यामयजत ता᳘भ्यामि᳘ष्ट्वा ऽकामयताह᳘मे᳘वेदᳫँ᳭ स᳘र्व्वᳫँ᳭ स्यामि᳘ति स ऽआ᳘पो ऽभवदा᳘पो वा᳘ ऽइदᳫँ᳭ स᳘र्व्वं ता य᳘त्परमे स्था᳘ने ति᳘ष्ठन्ति यो᳘ ही᳘हाभिख᳘नेदप᳘ ऽए᳘वाभि᳘विन्देत्परमाद्वा᳘ ऽएतत्स्था᳘नाद्वर्षति य᳘द्दिवस्त᳘स्मात्परमेष्ठी ना᳘म॥  
## १७
स᳘ परमेष्ठी᳘ प्रजा᳘पतिं पित᳘रमब्रवीत्॥  
(त्का) कामप्रं वा᳘ ऽअहं᳘ यज्ञ᳘मदर्शं ते᳘न त्वा याजयानी᳘ति तथे᳘ति त᳘मयाजयत्स᳘ ऽइ᳘ष्ट्वा ऽकामयताह᳘मे᳘वेदᳫँ᳭ स᳘र्व्वᳫँ᳭ स्यामि᳘ति स᳘ प्रा᳘णो ऽभवत्प्राणो वा᳘ ऽइदᳫँ᳭ स᳘र्व्वमयं वै᳘ प्राणो᳘ यो ऽयं प᳘वते स᳘ प्रजा᳘पतिस्त᳘स्य दृ᳘ष्टिर्य्य᳘देव व्वे᳘देत्था᳘द्वाती᳘ति यद्वै कि᳘ञ्च प्राणि स᳘ प्रजा᳘पतिः स यो᳘ हैव᳘मेतां᳘ प्रजा᳘पतेर्दृ᳘ष्टिं व्वे᳘दा ऽऽवि᳘रिव हैव᳘ भवति॥  
## १८
स᳘ प्रजा᳘पतिरि᳘न्द्रं पुत्र᳘मब्रवीत्॥  
(द) अने᳘न त्वा कामप्रे᳘ण यज्ञे᳘न याजयानि ये᳘न मा᳘मिदं᳘ परमेष्ठ्य᳘यीयजदि᳘ति तथे᳘ति त᳘मयाजयत्स᳘ ऽइ᳘ष्ट्वा ऽकामयताह᳘मे᳘वेदᳫँ᳭ स᳘र्व्वᳫँ᳭ स्यामि᳘ति स व्वा᳘गभवद्वाग्वा᳘ ऽइदᳫँ᳭ स᳘र्वं त᳘स्मादाहुरि᳘न्द्रो व्वागि᳘ति॥ (अर्द्धः प्रपाठकः ६०)॥  
## १९
स ऽइ᳘न्द्रो ऽग्नीषो᳘मौ भ्रा᳘तरावब्रवीत्॥  
(द) अने᳘न वां कामप्रे᳘ण यज्ञे᳘न याजयानि ये᳘न मा᳘मिदं᳘ पिता᳘ प्रजा᳘पतिर᳘यीयजदि᳘ति तथे᳘ति ता᳘वयाजयत्ता᳘वि᳘ष्ट्वा ऽकामयेतामाव᳘मे᳘वेदᳫँ᳭ स᳘र्व्वᳫँ᳭ स्यावे᳘ति त᳘योरन्नाद᳘ ऽए᳘वान्यतरो᳘ ऽभवद᳘न्नमन्यत᳘रो ऽन्नाद᳘ ऽए᳘वाग्निर᳘भवद᳘न्नᳫँ᳭ सो᳘मो ऽन्नाद᳘श्च वा᳘ ऽइदᳫँ᳭ स᳘र्व्वम᳘न्नं च॥  
## २०
ता वा᳘ ऽएताः [[???]]॥  
प᳘ञ्च देव᳘ता ऽएते᳘न कामप्रे᳘ण यज्ञे᳘नायजन्त ता य᳘त्कामा अ᳘यजन्त स᳘ ऽआभ्यः का᳘मः स᳘मार्द्ध्यत य᳘त्कामो ह वा᳘ ऽएते᳘न यज्ञे᳘न य᳘जते᳘ सो ऽस्मै का᳘मः स᳘मृध्यते॥  
## २१
त᳘ ऽइष्ट्वा प्रा᳘चीं दि᳘शमपश्यन्॥  
(श्यँस्ता) ताम्प्रा᳘चीमे᳘वाकुर्व्वत᳘ सेयं प्रा᳘च्येव दिक्त᳘स्मादिमाः᳘ प्र᳘जाः प्रा᳘च्यः सर्प्पंति प्रा᳘ची᳘ᳫँ᳘ ह्येताम᳘कुर्व्वतो᳘पैनामितः᳘ कुर्व्वीमही᳘ति तामू᳘र्ज्जमकुर्व्वतेमां खलू᳘र्ज्जं पश्येमे᳘ति᳘ सा ऽसौ द्यौ᳘रभवत्॥  
## २२
(द᳘) अ᳘थ द᳘क्षिणां दि᳘शमपश्यन्॥  
(श्यँस्तां) तां द᳘क्षिणामे᳘वाकुर्व्वत᳘ सेयं द᳘क्षिणैव दिक्त᳘स्मादु दक्षिणत᳘ ऽएव द᳘क्षिणा ऽउपति᳘ष्ठंते दक्षिण᳘तो ऽभ्य᳘वाजन्ति द᳘क्षिणा᳘ᳫँ᳘ ह्ये᳘ताम᳘कुर्व्वतो᳘पैनामितः᳘ कुर्व्वीमही᳘ति तँ᳘ल्लोकमकुर्व्वतेमं [[???]] ख᳘लु लोकं᳘ पश्येमे᳘ति त᳘दिद᳘मन्त᳘रिक्षमभवदेष वै᳘ लोकः सा य᳘था है᳘वेयं᳘ प्रति᳘ष्ठा ऽऽवि᳘रस्मिं᳘ल्लोके᳘ पृथि᳘व्येव᳘मु है᳘वैषा᳘ प्रति᳘ष्ठा ऽवि᳘रमु᳘ष्मिंल्लोक᳘ ऽइद᳘मन्त᳘रिक्षᳫँ᳭ स य᳘दिह स᳘न्नमुं᳘ लोकं न प᳘श्यति त᳘स्मादाहुः परो᳘ ऽक्षमसौ᳘ लोक ऽइति [[???]]॥  
## २३
(त्य᳘) अ᳘थ प्रती᳘चीं दि᳘शमपश्यन्॥  
(श्यँस्ता᳘) ता᳘माशा᳘मकुर्व्वत त᳘स्माद्यत्प्रा᳘ङ्सृत्वा᳘ विंद᳘त ऽएता᳘मेव ते᳘न दि᳘शमेत्याशा᳘ᳫँ᳘ ह्येताम᳘कुर्व्वतो᳘पैनामितः᳘ कुर्व्वीमही᳘ति ताᳫँ᳭ श्रि᳘यमकुर्व्वतेमां ख᳘लु श्रि᳘यं पश्येमे᳘ति᳘ सेयं᳘ पृथि᳘व्यभवच्छ्रीर्व्वा᳘ ऽइयं त᳘स्मा᳘द्यो ऽस्यै भू᳘यिष्ठं व्विन्द᳘ते स᳘ ऽएव श्रे᳘ष्ठो भवति॥  
## २४
(त्य) अथो᳘दीचीं दि᳘शमपश्यन्॥  
(श्यँस्ता᳘) ता᳘म᳘परे ऽकुर्व्वतो᳘पैनामितः᳘ कुर्व्वीमही᳘ति तं ध᳘र्ममकुर्व्वत ध᳘र्म्मो वा ऽआ᳘पस्त᳘स्माद्य᳘देमं᳘ लोकमा᳘प ऽआग᳘च्छन्ति स᳘र्व्वमे᳘वेदं [[???]] यथाधर्मं᳘ भवत्य᳘थ यदा᳘ व्वृष्टिर्भ᳘वति ब᳘लीयानेव तर्ह्य᳘बलीयस ऽआ᳘दत्ते ध᳘र्म्मो ह्या᳘पः॥  
## २५
(स्ता) ता वा᳘ ऽएताः [[???]]॥  
(ऽ) ए᳘कादश देव᳘ताः प᳘ञ्च प्रयाजा द्वावा᳘ज्यभागौ स्विष्टकृत्त्र᳘यो ऽनुयाजाः [[???]]॥  
## २६
(स्ता) ता᳘ ऽए᳘कादशा᳘हुतयः॥  
(ऽ) एता᳘भिर्व्वा ऽआ᳘हुतिभिर्द्देवा᳘ ऽइमां᳘ल्लोकान᳘जयन्नेता दि᳘शस्त᳘थो ऽए᳘वैष᳘ ऽएता᳘भिरा᳘हुतिभिरिमां᳘ल्लोकाञ्ज᳘यत्येता दि᳘शः॥  
## २७
(श्च᳘) च᳘तस्रो ऽवान्तरदि᳘शः॥  
(स्त᳘) त᳘ ऽएव᳘ चत्वा᳘रः पत्नीसंयाजा᳘ ऽअवान्तरदि᳘शो वै᳘ देवा᳘श्चतु᳘र्भिः पत्नीसंयाजै᳘रजयन्नवान्तरदि᳘श ऽउ ऽए᳘वैष᳘ ऽएतै᳘र्ज्जयति॥  
## २८
(त्य) अथे᳘डा॥  
(डा ऽन्ना᳘) अन्ना᳘द्यमे᳘वैत᳘या देवा᳘ ऽअजयँस्त᳘थो ऽए᳘वैष᳘ ऽएत᳘या ऽन्ना᳘द्यमेव᳘ जयत्येषा नु᳘ देवत्रा᳘ दर्शपूर्णमास᳘योः संपत्॥  
## २९
(द᳘) अ᳘थाध्यात्मम् [[???]]॥  
(म्प᳘) प᳘ञ्चेमे पु᳘रुषे प्राणा᳘ ऽऋते च᳘क्षुर्भ्यां त᳘ ऽएव प᳘ञ्च प्रयाजाश्च᳘क्षुषी ऽआ᳘ज्यभागौ॥  
## ३०
(गाव) अय᳘मेवा᳘वाङ्प्राणः᳘ स्विष्टकृत् [[???]]॥  
(त्स) स यत्त᳘मभ्यर्द्ध᳘ ऽइवे᳘तराभ्य ऽआ᳘हुतिभ्यो जुहो᳘ति त᳘स्मादेतस्मात्प्राणात्स᳘र्व्वे [[???]] प्राणा᳘ बीभत्सन्ते᳘ ऽथ यत्स्विष्टकृ᳘ते [[???]] स᳘र्व्वेषाᳫँ᳭ हवि᳘षाᳫँ᳭ समवद्य᳘ति त᳘स्माद्यत्कि᳘ञ्चेमा᳘न्प्राणा᳘नापद्य᳘त ऽएत᳘मेव तत्स᳘र्व्वᳫँ᳭ सम᳘वैति॥  
## ३१
त्री᳘णि शिश्ना᳘नि॥  
त᳘ ऽएव त्र᳘यो ऽनुयाजाः स᳘ यो ऽयं व्व᳘र्षिष्ठो ऽनुयाजस्त᳘दिदं व्व᳘र्षिष्ठमिव शिश्नं तं वा ऽअ᳘नवानन्यजेदि᳘त्याहुस्त᳘थो हास्यैतद᳘मृध्रं भवती᳘ति॥  
## ३२
स वै᳘ सकृद᳘वान्यात्॥  
(दे᳘) ए᳘क᳘ᳫँ᳘ ह्येत᳘स्य पर्व्वा᳘थ य᳘दप᳘र्व्वकᳫँ᳭ स्यात्प्र᳘तृण्णं वैव ति᳘ष्ठेल्ल᳘म्बेत वा त᳘स्मादेतदु᳘च्च ति᳘ष्ठति प᳘द्यते च त᳘स्मात्सकृद᳘वान्यात्॥  
## ३३
(द्द्वौ᳘) द्वौ᳘ बाहू द्वा᳘ ऽऊरू᳘॥  
त᳘ ऽएव᳘ चत्वा᳘रः पत्नीसंयाजाः᳘ प्रति᳘ष्ठा ऽय᳘मेव᳘ प्राण ऽइ᳘डा यत्तां᳘ नाग्नौ᳘ जुहो᳘ति यत्सा᳘ ऽप्रदग्धेव त᳘स्मादयम᳘नवतृण्णः प्राणः [[???]]॥  
## ३४
(णो᳘ ऽस्थ्ये) अ᳘स्थ्येव᳘ याज्या ऽनुवा᳘क्याः॥  
(०) माᳫँ᳭स᳘ᳫँ᳘ हविस्त᳘न्मितं छ᳘न्दो य᳘द्याज्या ऽनुवा᳘क्यास्त᳘स्मादु समा᳘वन्त्येवा᳘स्थीनि मे᳘द्यतश्च कृ᳘श्यतश्च भवन्त्य᳘थ यद्भू᳘य ऽइव च हवि᳘र्गृह्णाति [[???]] क᳘नीय ऽइव च त᳘स्मादु माᳫँ᳭सा᳘न्येव मे᳘द्यतो मे᳘द्यन्ति माᳫँ᳭सा᳘नि कृ᳘श्यतः कृश्यन्ति ते᳘नैते᳘न यज्ञे᳘न यां᳘ काम᳘यते देव᳘तां तां᳘ यजति य᳘स्यै हविर्भ᳘वति॥  
## ३५
ता वा᳘ ऽएताः᳘॥  
(ऽ) अनपोद्धार्य्या ऽआ᳘हुतयो भवन्ति स य᳘द्धैता᳘सामपोद्ध᳘रेद्यथै᳘कम᳘ङ्गᳫँ᳭ शृणीया᳘त्प्राणं᳘ वा निर्हण्या᳘देवं त᳘दन्या᳘न्येव᳘ हवीᳫँ᳭ष्यु᳘प चाह्रियन्ते᳘ ऽप च ह्रियन्ते॥  
## ३६
ता वा᳘ ऽएताः [[???]]॥  
षो᳘डशा᳘हुतयो भवंति षो᳘डशकलो वै पु᳘रुषः पु᳘रुषो यज्ञस्त᳘स्मात्षो᳘डशा᳘हुतयो भवन्ति॥  
