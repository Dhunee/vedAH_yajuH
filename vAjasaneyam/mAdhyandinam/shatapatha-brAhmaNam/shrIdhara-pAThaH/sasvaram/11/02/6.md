+++
title = "६"

+++
## ०१
शि᳘रो ह वा᳘ ऽएत᳘द्यज्ञ᳘स्य यत्प्र᳘णीताः॥  
स यत्प्र᳘णीताः प्रण᳘यति शि᳘र ऽए᳘वैत᳘द्यज्ञ᳘स्य स᳘ᳫँ᳘स्करोति स᳘ व्विद्याच्छि᳘र ऽएव᳘ म ऽएतत्स᳘ᳫँ᳘स्क्रियत ऽइ᳘ति॥  
## ०२
प्राण᳘ ऽए᳘वास्येध्मः᳘॥  
प्राणे᳘न᳘ हीदᳫँ᳭ स᳘र्व्वमिद्धं य᳘त्प्राणभृ᳘न्निमिषद्यदे᳘जति स᳘ व्विद्यादह᳘मे᳘वैष᳘ ऽइध्म ऽइति[[!!]]॥  
## ०३
(त्य᳘) अ᳘नूकमे᳘वास्य सामिधे᳘न्यः[[!!]]॥  
(स्त᳘) त᳘स्मात्ता᳘ ब्रूयात्संतन्व᳘न्निव मे᳘ ऽनुब्रूही᳘ति स᳘न्ततमिव᳘ हीदम᳘नूकं म᳘नश्चै᳘वास्य व्वा᳘क्चाघारौ स᳘रस्वाँश्च स᳘रस्वती च स᳘ व्विद्यान्म᳘नश्चैव᳘ मे व्वा᳘क्चाघारौ स᳘रस्वाँश्च स᳘रस्वती चे᳘ति॥  
## ०४
प᳘ञ्च प्रयाजाः᳘॥  
(ऽ) इम᳘ ऽए᳘वास्य ते᳘ शीर्ष᳘ण्याः प᳘ञ्च प्राणा मुखमे᳘वास्य[[!!]] प्रथमः᳘ प्रयाजो द᳘क्षिणा ना᳘सिका द्विती᳘यः सव्या ना᳘सिका तृती᳘यो द᳘क्षिणः क᳘र्णश्चतुर्थः᳘ सव्यः क᳘र्णः पञ्चमो᳘ ऽथ य᳘च्चतुर्थे᳘ प्रयाजे᳘ समान᳘यति त᳘स्मादिदᳫँ᳭ श्रो᳘त्रमन्तरतः स᳘न्तृण्णं च᳘क्षुषी ऽआ᳘ज्यभागौ स᳘ व्विद्याच्च᳘क्षुषी ऽएव᳘ म ऽएताविति[[!!]]॥  
## ०५
(त्य᳘) अ᳘थ य᳘ ऽआग्नेयः᳘ पुरोडा᳘शः॥  
(शो ऽय᳘) अय᳘मे᳘वास्य स द᳘क्षिणो᳘ ऽर्द्धो᳘ त्दृ᳘दयमे᳘वास्योपाᳫँ᳭शुयाजः स यत्ते᳘नोपाᳫँ᳭शु च᳘रति त᳘स्मादिदं गु᳘हेव त्दृ᳘दयम्॥  
## ०६
(म᳘) अ᳘थ᳘ यो ऽग्नीषोमी᳘यः पुरोडा᳘शः॥  
(शो ऽय᳘) अय᳘मे᳘वास्य स ऽउ᳘त्तरो᳘ ऽर्द्ध ऽऐन्द्रं᳘ वा सान्नाय्य᳘मन्तरा ऽᳫँ᳭स᳘मे᳘वास्य स्विष्टकृ᳘द्द्विष᳘न्प्राशित्रम्[[!!]]॥  
## ०७
(ᳫँ᳭) स य᳘त्प्राशित्र᳘मवद्य᳘ति॥  
य᳘थैव त᳘त्प्राजा᳘पतेरा᳘विद्धं निर᳘कृन्तन्नेव᳘मे᳘वैत᳘स्यैतद्य᳘द्वेष्टितं य᳘द्ग्रथितं य᳘द्वरु᳘ण्यं[[!!]] तन्नि᳘ष्कृन्तति स᳘ व्विद्याद्य᳘थैव त᳘त्प्रजा᳘पतेरा᳘विद्धं निर᳘कृन्तन्नेव᳘मेव᳘ म ऽइदं य᳘द्वेष्टितं य᳘द्ग्रथितं य᳘द्वरु᳘ण्यं[[!!]] तन्नि᳘ष्कृन्तती᳘ति॥  
## ०८
(त्यु) उद᳘रमे᳘वास्ये᳘डा॥  
तद्य᳘थै᳘वाद ऽइ᳘डायाᳫँ᳭ समवद्य᳘न्त्येव᳘मे᳘वेदं᳘ व्विश्व᳘रूपम᳘न्नमुद᳘रे सम᳘वधीयते॥  
## ०९
त्र᳘यो ऽनुयाजाः᳘॥  
(जा᳘ ऽइ) इम᳘ ऽए᳘वास्य ते᳘ ऽवाञ्चस्त्र᳘यः प्राणा᳘ बाहू᳘ ऽए᳘वास्य सूक्तवाक᳘श्च शंयोर्व्वाक᳘श्च चत्वा᳘रः पत्नीसंयाजाश्च᳘तस्रो वै᳘ प्रतिष्ठा᳘ ऽऊरू द्वा᳘वष्ठीव᳘न्तौ द्वौ प्रादावे᳘वास्य समिष्टयजुः[[!!]]॥  
## १०
(स्ता) ता ऽए᳘कविᳫँ᳭शतिरा᳘हुतयः॥  
(यो) द्वा᳘वाघारौ प᳘ञ्च प्रयाजा द्वावा᳘ज्यभागावाग्नेयः᳘ पुरोडा᳘शस्तद्द᳘शाग्नीषोमी᳘य ऽउपाᳫँ᳭शुया᳘जो ऽग्नीषोमी᳘यः पुरोडा᳘शो ऽग्निः᳘ स्विष्टकृदि᳘डा त्र᳘यो ऽनुयाजाः᳘ सूक्तवाक᳘श्च शंय्योर्व्वाकश्चा᳘थ य᳘दे᳘वादः[[!!]] पत्नीसंयाजे᳘षु सम्प्रगृह्णा᳘ति समिष्टयजु᳘श्च॥  
## ११
ता ऽए᳘कविᳫँ᳭शतिरा᳘हुतयः॥  
(यो) द्वा᳘दश वै मा᳘साः संवत्सर᳘स्य प᳘ञ्चर्त᳘वस्त्र᳘यो लोकास्त᳘द्विᳫँ᳭शति᳘रेष᳘ ऽए᳘वैकविᳫँ᳭शो य᳘ ऽएष त᳘पति᳘ सैषा ग᳘तिरेषा᳘ प्रतिष्ठा त᳘देतां ग᳘तिमेतां᳘ प्रतिष्ठां᳘ गच्छति॥  
## १२
त᳘द्ध स्मैतदा᳘रुणिराह॥  
(हा) अर्द्धमासशो वा᳘ ऽअह᳘ममु᳘ना ऽऽदित्ये᳘न स᳘लोको भवामि ता᳘महं᳘ दर्शपूर्णमास᳘योः सम्प᳘दं व्वेदे᳘ति॥  
## १३
त᳘दाहुः॥  
(रा) आत्मयाजी[[!!]] श्रेया᳘३न्देवयाजी३ ऽइ᳘त्यात्मयाजी᳘ति ह ब्रूयात्स᳘ ह वा᳘ ऽआत्मयाजी यो व्वेदे᳘दं[[!!]] मे ऽनेना᳘ङ्गᳫँ᳭ सᳫँ᳭स्क्रिय᳘त ऽइदं᳘ मे ऽनेना᳘ङ्गमु᳘पधीयत ऽइ᳘ति स यथा᳘ ऽहिस्त्वचो᳘ निर्म्मुच्ये᳘तैव᳘मस्मान्म᳘र्त्याच्छ᳘रीरात्पाप्म᳘नो नि᳘र्मुच्यते स᳘ ऽऋङ्म᳘यो यजुर्म्म᳘यः सामम᳘य ऽआहुतिम᳘यः स्वर्गं᳘ लोक᳘मभिसं᳘भवति॥  
## १४
(त्य᳘) अ᳘थ ह स᳘ देवयाजी यो व्वे᳘द॥  
देवा᳘ने᳘वाह᳘मिदं य᳘जे देवा᳘न्त्सपर्य्यामी᳘ति स य᳘था श्रे᳘यसे पा᳘पीयान्बलिᳫँ᳭ ह᳘रेद्वै᳘श्यो वा रा᳘ज्ञे बलिᳫँ᳭ ह᳘रेदेवᳫँ᳭ स स᳘ ह न ता᳘वन्तं लोकं᳘ जयति या᳘वान्तमितरः[[!!]]॥  
