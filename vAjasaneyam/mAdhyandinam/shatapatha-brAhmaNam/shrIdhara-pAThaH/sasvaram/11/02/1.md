+++
title = "१"

+++
## ०१
त्रि᳘र्ह वै पु᳘रुषो जायते॥  
(त ऽए) एत᳘न्न्वेव᳘ मातुश्चा᳘धि पितुश्चा᳘ग्रे जायते᳘ ऽथ यं᳘ यज्ञ᳘ ऽउपन᳘मति स यद्य᳘जते त᳘द्द्विती᳘यं जायते᳘ ऽथ य᳘त्र म्रिय᳘ते य᳘त्रैतमग्ना᳘वभ्याद᳘धति स यत्त᳘तः सम्भ᳘वति त᳘त्तृती᳘यं जायते त᳘स्मात्त्रिः पु᳘रुषो जायत ऽइ᳘त्याहुः॥  
## ०२
(स्ता) ता वा᳘ ऽएताः[[!!]]॥  
(ता ऽए᳘) ए᳘कादश सामिधेनीर᳘न्वाह द᳘श वा᳘ ऽइमे पु᳘रुषे प्राणा᳘ ऽआ᳘त्मैकादशो य᳘स्मिन्नेते᳘ प्राणाः[[!!]] प्र᳘तिष्ठिता ऽएता᳘वान्वै पु᳘रुषस्त᳘देनं कृत्स्नं᳘ जनयत्य᳘थ य᳘दूर्ध्व᳘ᳫँ᳘ सामिधेनी᳘भ्यः सा᳘ प्रतिष्ठा त᳘देनं जनयित्वा प्र᳘तिष्ठापयति॥  
## ०३
न᳘व प्रसव᳘स्य व्व्या᳘त्दृतयः॥  
(यो) न᳘वेमे पु᳘रुषे प्राणास्त᳘देनं द्विती᳘यं जनयत्याश्रा᳘वणं प्रत्याश्रा᳘वणᳫँ᳭ सा᳘ प्रतिष्ठा᳘ ऽथ य᳘दे᳘वादः सृ᳘ष्टौ ज᳘न्मोद्य᳘ते तदेनं[[!!]] तृती᳘यं जनयति पत्नीसंयाजा᳘ ऽएव त᳘त्र प्रतिष्ठा॥  
## ०४
त्रिर्ह वै पु᳘रुषो जा᳘यते॥  
(त ऽए) एव᳘मे᳘वैनमेत᳘द्यज्ञात्त्रि᳘र्जनयति ता᳘सामेकादशानां त्रिः᳘ प्रथमा᳘मन्वा᳘ह त्रि᳘रुत्तमाम्[[!!]]॥  
## ०५
ताः प᳘ञ्चदश सामिधे᳘न्यः[[!!]]॥  
(न्यो) द्वा᳘वाघारौ प᳘ञ्च प्रयाजा ऽइ᳘डा त्र᳘यो ऽनुयाजाः᳘ सूक्तवाक᳘श्च शंयोर्व्वाक᳘श्च तास्त्र᳘योदशा᳘हुतयो᳘ ऽथ य᳘दे᳘वादः᳘ पत्नीसंयाजे᳘षु सम्प्रगृह्णा᳘ति समिष्टयजु᳘श्च॥  
## ०६
ताः प᳘ञ्चदशा᳘हुतयः॥  
(स्ता᳘) ता᳘सां पञ्चदशानामा᳘हुतीनामेता᳘ ऽअनुवा᳘क्या ऽएताः प᳘ञ्चदश सामिधेन्य᳘ ऽएता᳘सामनुवा᳘क्यानामेता᳘ या᳘ज्या य᳘ ऽएवा᳘त्र म᳘न्त्रो यो᳘ निगदस्त᳘द्याज्यारूप᳘मेते᳘नो हास्यैता ऽआ᳘हुतयो ऽनुवा᳘क्यवत्यो[[!!]] भवन्त्येता᳘भिः सामिधेनी᳘भिरेता᳘भिरा᳘हुतिभिरेता᳘ ऽअनुवा᳘क्या या᳘ज्यवत्यश्चा᳘हुतिमत्यश्च[[!!]] भवन्ति॥  
