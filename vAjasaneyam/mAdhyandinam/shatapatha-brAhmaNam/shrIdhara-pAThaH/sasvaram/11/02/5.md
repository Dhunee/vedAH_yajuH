+++
title = "५"

+++
## ०१
अ᳘पि ह वा᳘ ऽएत᳘र्हि॥  
देवे᳘भ्यो ऽश्वमेधमा᳘लभंते त᳘दाहुः प्रा᳘कृतो ऽश्वमेध ऽइती᳘तर ऽइ᳘न्नूनᳫँ᳭ स तद्वा᳘ ऽएष᳘ ऽए᳘वाश्वमेधो य᳘च्चंद्र᳘माः॥  
## ०२
(स्त᳘) त᳘दाहुः॥  
पदे᳘ पदे᳘ ऽश्वस्य मे᳘ध्यस्या᳘हुतिं जुह्वती᳘ति स य᳘त्सायं᳘प्रातरग्निहोत्रं᳘ जुहो᳘ति द्वे᳘ सायमा᳘हुती जुहो᳘ति द्वे᳘ प्रातस्ताश्च᳘तस्र ऽआ᳘हुतयश्च᳘तुष्पाद्वा ऽअ᳘श्वस्त᳘दस्य पदे᳘ पद ऽएवा᳘हुतिर्हुता᳘ भवति॥  
## ०३
त᳘दाहुः॥  
(र्व्वि᳘) व्वि᳘वृत्ते᳘ ऽश्वस्ये᳘ष्टिन्नि᳘र्व्वपंतीत्येष [[???]] वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स य᳘त्रैष᳘ ऽएताᳫँ᳭ रा᳘त्रिन्न᳘ पुर᳘स्तान्न᳘ पश्चा᳘द्ददृशे त᳘दिमं᳘ लोकमा᳘गच्छति᳘ सो ऽस्मिं᳘ल्लोके व्वि᳘वर्तते॥  
## ०४
स य᳘दामावास्ये᳘न य᳘जते॥  
व्वि᳘वृत्त ऽए᳘वास्यैतदि᳘ष्टिन्नि᳘र्व्वपत्य᳘थ य᳘त्पौर्णमासे᳘न य᳘जते ऽश्वमेध᳘मे᳘वैतदा᳘लभते त᳘माल᳘भ्य देवे᳘भ्यः प्र᳘यच्छति संवत्सरे वा ऽइ᳘तरमश्वमेधमा᳘लभन्त ऽएष वै मा᳘सः परिप्ल᳘वमानः संवत्सरं᳘ करोति त᳘दस्य संवत्सरे᳘ संवत्सर ऽए᳘वाश्वमेध ऽआ᳘लब्धो भवति॥  
## ०५
तं वा᳘ ऽएत᳘म्॥  
(म्मा) मासि᳘ मास्ये᳘वाश्वमेधमा᳘लभन्ते स यो᳘ हैवं᳘ व्विद्वा᳘नग्निहोत्रं᳘ च जुहो᳘ति दर्शपूर्णमासा᳘भ्यां च य᳘जते मासि᳘ मासि᳘ है᳘वास्याश्वमेधे᳘नेष्टं᳘ भवत्येत᳘दु हास्याग्निहोत्रं᳘ च दर्शपूर्णमासौ᳘ चाश्वमेध᳘मभिसं᳘पद्येते॥  
