+++
title = "३"

+++
## ०१
ब्र᳘ह्म वै᳘ मृत्य᳘वे प्रजाः प्रा᳘यच्छत्॥  
(त्त᳘) त᳘स्मै ब्रह्मचारि᳘णमेव न᳘ प्रा᳘यच्छ᳘त्सो ऽब्रवीद᳘स्तु म᳘ह्यम᳘प्येत᳘स्मिन्भाग ऽइ᳘ति या᳘मेव रा᳘त्रिᳫँ᳭ समि᳘धं᳘ नाह᳘राता ऽइ᳘ति त᳘स्माद्याᳫँ᳭ रा᳘त्रिम्ब्रह्मचारी᳘ समि᳘ध᳘न्नाह᳘रत्या᳘युष ऽएव ता᳘मवदा᳘य व्वसति त᳘स्माद्ब्रह्मचारी᳘ समि᳘धमा᳘हरेन्नेदा᳘युषो ऽवदा᳘य व्वसानी᳘ति॥  
## ०२
दीर्घसत्रं वा᳘ ऽएष ऽउ᳘पैति॥  
यो᳘ ब्रह्मच᳘र्य्यमुपै᳘ति स या᳘मुपय᳘न्त्समि᳘धमाद᳘धाति सा᳘ प्रायणी᳘या या᳘ᳫँ᳘ स्नास्य᳘न्त्सोदयनीया᳘ ऽथ या ऽअं᳘तरेण स᳘त्र्या ऽए᳘वास्य ता᳘ ब्राह्मणो᳘ ब्रह्मच᳘र्य्यमुपय᳘न्॥  
## ०३
(यं᳘श्च) चतुर्द्धा᳘ भूता᳘नि प्र᳘विशति॥  
(त्य) अग्नि᳘म्पदा᳘ मृत्यु᳘म्प᳘दा ऽऽचार्य्यम्प᳘दा ऽऽत्म᳘न्ये᳘वास्य चतुर्थः पा᳘दः प᳘रिशिष्यते॥  
## ०४
स य᳘दग्न᳘ये समि᳘धमाह᳘रति॥  
य᳘ ऽए᳘वास्याग्नौ पा᳘दस्त᳘मेव ते᳘न प᳘रिक्रीणाति त᳘ᳫँ᳘ सᳫँ᳭स्कृ᳘त्यात्म᳘न्धत्ते स᳘ ऽएनमा᳘विशति᳘॥  
## ०५
(त्य᳘) अ᳘थ य᳘दात्मा᳘नं दरिद्रीकृ᳘त्येव᳘॥  
(वा᳘ ऽ) अ᳘ह्रीर्भूत्वा भि᳘क्षते य᳘ ऽए᳘वास्य मृत्यौ पा᳘दस्त᳘मेव ते᳘न प᳘रिक्रीणाति त᳘ᳫँ᳘ सᳫँ᳭स्कृ᳘त्यात्म᳘न्धत्ते स᳘ ऽएनमा᳘विशति॥  
## ०६
(त्य᳘) अ᳘थ य᳘दाचार्य्यवचसं᳘ करो᳘ति॥  
य᳘दाचा᳘र्य्याय क᳘र्म्म करो᳘ति य᳘ ऽए᳘वास्याचा᳘र्य्ये पा᳘दस्त᳘मेव ते᳘न प᳘रिक्रीणाति त᳘ᳫँ᳘ सᳫँ᳭स्कृ᳘त्यात्म᳘न्धत्ते स᳘ ऽएनमा᳘विशति᳘॥  
## ०७
न᳘ ह वै᳘ स्नात्वा᳘ भिक्षेत᳘॥  
(ता᳘) अ᳘प ह वै᳘ स्नात्वा᳘ भिक्षां᳘ जयत्य᳘प ज्ञातीना᳘मशनायाम᳘प पितॄणाᳫँ᳭ स᳘ ऽएवं᳘ व्विद्वान्य᳘स्या ऽएव भू᳘यिष्ठᳫँ᳭ श्ला᳘घेत तां᳘ भिक्षेते᳘त्याहुस्त᳘ल्लोक्यमि᳘ति[[!!]] स य᳘द्यन्यां᳘ भिक्षित᳘व्यान्न᳘ व्विन्देद᳘पि स्वा᳘मे᳘वाचार्य्यजायां᳘ भिक्षेता᳘थो स्वा᳘म्मात᳘र᳘न्नैनᳫँ᳭[[!!]] सप्तम्य᳘भिक्षिता᳘ ऽतीयात्त᳘मेवं᳘ व्विद्वा᳘ᳫँ᳘समेवं च᳘रंतᳫँ᳭ स᳘र्व्वे व्वे᳘दा ऽआ᳘विशंति य᳘था ह वा᳘ ऽअग्निः स᳘मिद्धो रो᳘चत ऽएव᳘ᳫँ᳘ ह वै स᳘ स्नात्वा᳘ रोचते य᳘ ऽएवं᳘ व्विद्वा᳘न् ब्रह्मच᳘र्य्यं च᳘रति॥  
