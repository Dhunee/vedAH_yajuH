+++
title = "२"

+++
## ०१
जनको᳘ ह वै व्वै᳘देहः॥  
(हो) ब्राह्मणै᳘र्द्धाव᳘यद्भिः समा᳘जगाम श्वेत᳘केतुना ऽऽरुणेये᳘न सो᳘मशुष्मेण सा᳘त्ययज्ञिना या᳘ज्ञवल्क्येन ता᳘न्होवाच कथ᳘ङ्कथमग्निहोत्र᳘ञ्जुहुथे᳘ति॥  
## ०२
स᳘ होवाच श्वेत᳘केतुरारुणेयः᳘॥ 
(यो᳘) घर्म्मा᳘वेव᳘ सम्म्राडहम᳘जस्रौ य᳘शसा व्विष्य᳘न्दमानाव᳘न्यो ऽन्य᳘स्मिञ्जुहोमी᳘ति कथं तदि᳘त्यादित्यो वै᳘ घर्म्मस्त᳘ᳫँ᳘ साय᳘मग्नौ᳘ जुहोम्यग्निर्वै᳘ घर्म्मस्त᳘म्प्रात᳘रादित्ये᳘ जुहोमी᳘ति किᳫँ᳭ स᳘ भवति य᳘ ऽएव᳘ञ्जुहोत्य᳘जस्र ऽएव᳘ श्रिया य᳘शसा भवत्येत᳘योश्च देव᳘तयोः सा᳘युज्यᳫँ᳭ सलोक᳘ताञ्जयतीति [[???]]॥  
## ०३
(त्य᳘) अ᳘थ होवाच शो᳘मशुष्मः सा᳘त्ययज्ञिः᳘॥  
(स्ते᳘) ते᳘ज ऽएव᳘ सम्म्राडहं ते᳘जसि जुहोमी᳘ति कथन्तदि᳘त्यादित्यो वै ते᳘जस्त᳘ᳫँ᳘ साय᳘मग्नौ᳘ जुहोम्यग्निर्वै ते᳘जस्तं᳘ प्रात᳘रादित्ये᳘ जुहोमी᳘ति किᳫँ᳭ स᳘ भवति य᳘ ऽएव᳘ञ्जुहोती᳘ति तेजस्वी᳘ यश᳘स्व्यन्नादो᳘ [[???]] भवत्येत᳘योश्चैव᳘ देव᳘तयोः सा᳘युज्यᳫँ᳭ सलोक᳘ताञ्जयतीति [[???]]॥  
## ०४
(त्य᳘) अ᳘थ होवाच या᳘ज्ञवल्क्यः॥  
(ल्क्यो) य᳘दह᳘मग्नि᳘मुद्ध᳘राम्यग्निहोत्र᳘मेव तदु᳘द्यच्छाम्यादित्यम्वा᳘ ऽअस्तं य᳘न्तᳫँ᳭ स᳘र्व्वे देवा ऽअ᳘नुयन्ति ते᳘ म ऽएत᳘मग्निमु᳘द्धृतं दृ᳘ष्ट्वोपा᳘वर्तन्ते᳘ ऽथाहम्पा᳘त्राणि निर्ण्णि᳘ज्योपवा᳘प्याग्निहोत्री᳘न्दोहयित्वा प᳘श्यन्प᳘श्यतस्तर्प्पयामी᳘ति त्वन्ने᳘दिष्ठं याज्ञवल्क्याग्निहोत्र᳘स्यामीमाᳫँ᳭सिष्ठा धेनुशतं᳘ ददामी᳘ति होवाच न᳘ त्वे᳘वैनयोस्त्वमु᳘त्क्रान्तिं न ग᳘तिं न᳘ प्रतिष्ठां न तृ᳘प्तिं न पु᳘नरा᳘वृत्तिं न᳘ लोक᳘म्प्रत्युत्थायि᳘नमि᳘त्युक्त्वा र᳘थमास्था᳘य प्रधावया᳘ञ्चकार॥  
## ०५
ते᳘ होचुः॥  
(र᳘) अ᳘ति वै᳘ नो ऽय᳘ᳫँ᳘ राज᳘न्यबन्धुरवादीद्ध᳘न्तैनम्ब्रह्मो᳘द्यमाह्व᳘यामहा ऽइ᳘ति [[???]] स᳘ होवाच या᳘ज्ञवल्क्यो ब्राह्मणा वै᳘ व्वय᳘ᳫँ᳘ स्मो राज᳘न्यबन्धुरसौ [[???]] य᳘द्यमु᳘म्वयञ्ज᳘येम क᳘मजैष्मे᳘ति ब्रूयामा᳘थ य᳘द्यसा᳘वस्माञ्ज᳘येद्ब्राह्मणा᳘न्राज᳘न्यबन्धुरजैषीदि᳘ति [[???]] नो ब्रूयु᳘र्म्मेदमा᳘दृढ्वमि᳘ति त᳘द्धास्य जज्ञुर᳘थ ह या᳘ज्ञवल्क्यो र᳘थमास्था᳘यानुप्रधावया᳘ञ्चकार त᳘ᳫँ᳘ हान्वा᳘जगाम स᳘ होवाचाग्निहोत्रं᳘ याज्ञवल्क्य व्वे᳘दितू ३ मि᳘त्यग्निहोत्र᳘ᳫँ᳘ सम्म्राडि᳘ति॥  
## ०६
ते वा᳘ ऽएते᳘ ऽआ᳘हुती हुते ऽउ᳘त्क्रामतः॥ 
(स्ते᳘) ते᳘ ऽअन्त᳘रिक्षमा᳘विशतस्ते᳘ ऽअन्त᳘रिक्षमे᳘वाहवनी᳘यङ्कुर्व्वा᳘ते व्वायु᳘ᳫँ᳘ समि᳘धम्म᳘रीचीरेव᳘ शुक्रामा᳘हुतिन्ते᳘ ऽअन्त᳘रिक्षन्त᳘र्प्पयतस्ते त᳘त ऽउ᳘त्क्रामतः॥  
## ०७
(स्ते) ते दि᳘वमा᳘विशतः॥  
(स्ते᳘) ते᳘ दि᳘वमे᳘वाहवनी᳘यङ्कुर्व्वा᳘ते ऽआदित्य᳘ᳫँ᳘ समि᳘धञ्चन्द्र᳘मसमेव᳘ शुक्रामा᳘हुतिन्ते दि᳘वन्तर्प्पयतस्ते त᳘त ऽआ᳘वर्तेते॥  
## ०८
ते᳘ ऽइमामा᳘विशतः॥  
(स्ते᳘ ऽ) ते᳘ ऽइमा᳘मे᳘वाहवनी᳘यङ्कुर्व्वा᳘ते ऽअग्नि᳘ᳫँ᳘ समि᳘धमो᳘षधीरेव᳘ शुक्रामा᳘हुतिन्ते᳘ ऽइमा᳘न्तर्प्पयतस्ते त᳘त ऽउ᳘त्क्रामतः॥  
## ०९
(स्ते) ते पु᳘रुषमा᳘विशतः॥  
(स्त᳘) त᳘स्य मु᳘खमे᳘वाहवनी᳘यङ्कुर्व्वा᳘ते जिह्वा᳘ᳫँ᳘ समि᳘धम᳘न्नमेव᳘ शुक्रामा᳘हुतिन्ते पु᳘रुषन्तर्प्पयतः स य᳘ ऽएवं᳘ व्विद्वा᳘नश्ना᳘त्यग्निहोत्र᳘मे᳘वास्य हुत᳘म्भवति ते त᳘त ऽउ᳘त्क्रामतः॥ [अर्द्धप्रपाठकः॥कं ५१॥]  
## १०
(स्ते) ते स्त्रि᳘यमा᳘विशतः॥  
(स्त᳘) त᳘स्या ऽउप᳘स्थमे᳘वाहवनी᳘यङ्कुर्व्वा᳘ते धा᳘रकाᳫँ᳭ समि᳘धन्धा᳘रका ह वै ना᳘मै᳘षैत᳘या ह वै᳘ प्रजा᳘पतिः प्रजा᳘ धारया᳘ञ्चकार रे᳘त ऽएव᳘ शुक्रामा᳘हुतिन्ते स्त्रि᳘यन्तर्प्पयतः स य᳘ ऽएवं᳘ व्विद्वा᳘न्मिथुन᳘मुपै᳘त्यग्निहोत्र᳘मे᳘वास्य हुत᳘म्भवति यस्त᳘तः पु᳘त्रो जा᳘यते स᳘ लोकः᳘ प्रत्युत्था᳘य्येत᳘दग्निहोत्रं᳘ याज्ञवल्क्य नातः [[???]] प᳘रतरमस्ती᳘ति होवाच त᳘स्मै ह या᳘ज्ञवल्क्यो व्व᳘रं ददौ स᳘ होवाच कामप्रश्न᳘ ऽएव᳘ मे त्व᳘यि याज्ञवल्क्यासदि᳘ति त᳘तो ब्रह्मा᳘ जनक᳘ ऽआस॥  
