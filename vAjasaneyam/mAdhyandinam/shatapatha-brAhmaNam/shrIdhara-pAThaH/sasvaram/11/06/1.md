+++
title = "१"

+++
## ०१
भृ᳘गुर्ह वै व्वा᳘रुणिः॥  
(र्व्व᳘) व्व᳘रुणम्पित᳘रम्विद्यया᳘ ऽतिमेने त᳘द्ध व्व᳘रुणो व्विदा᳘ञ्चकारा᳘ति वै᳘ मा व्विद्य᳘या मन्यत ऽइ᳘ति॥  
## ०२
स᳘ होवाच॥  
प्रा᳘ङ्पुत्रक व्व्रजतात्त᳘त्र यत्प᳘श्येत᳘द्दृष्ट्वा᳘ दक्षिणा᳘ व्व्रजतात्त᳘त्र यत्प᳘श्येस्त᳘द्दृष्ट्वा᳘ प्रत्य᳘ग्व्रजतात्त᳘त्र यत्प᳘श्येस्त᳘द्दृष्ट्वो᳘दग्व्रजतात्त᳘त्र यत्प᳘श्येस्त᳘द्दृ᳘ष्ट्वैत᳘योः पू᳘र्व्वयोरु᳘त्तरम᳘न्ववान्तरदेश᳘म्व्रजतात्त᳘त्र यत्प᳘श्येस्त᳘न्म ऽआ᳘चक्षीथा ऽइ᳘ति॥  
## ०३
स᳘ ह त᳘त ऽएव प्राङ्प्र᳘वव्व्राज᳘॥  
(जै᳘) ए᳘दु पु᳘रुषैः पु᳘रुषान्प᳘र्व्वाण्येषाम्पर्व्वशः᳘ सम्व्र᳘श्चम्पर्व्वशो᳘ व्विभ᳘जमानानिदं त᳘वेदम्ममे᳘ति स᳘ होवाच भीष्मं᳘ बत भोः पु᳘रुषान्वा᳘ ऽएतत्पु᳘रुषाः प᳘र्व्वाण्येषाम्पर्व्वशः᳘ सम्व्र᳘श्चम्प᳘र्व्वशो व्व्यभक्षते᳘ति [[???]] ते᳘ होचुरित्थं वा᳘ ऽइ᳘मे ऽस्मा᳘नमु᳘ष्मिंल्लो᳘के ऽसचन्त ता᳘न्वय᳘मिद᳘मिह प्र᳘तिसचामहा ऽइ᳘ति स᳘ होवाचा᳘स्तीह प्रा᳘यश्चित्ती३रि᳘त्यस्ती᳘ति का᳘ ऽति पिता᳘ ते व्वेदे᳘ति॥  
## ०४
स᳘ ह त᳘त ऽएव᳘ दक्षिणा प्र᳘वव्व्राज᳘॥  
ए᳘दु पु᳘रुषैः पु᳘रुषान्प᳘र्व्वाण्येषाम्पर्व्वशः᳘ सङ्क᳘र्तम्पर्व्व्वशो᳘ व्विभ᳘जमानानिदन्त᳘वेदम्ममे᳘ति स᳘ होवाच भीष्म᳘म्बत भोः पु᳘रुषान्वा᳘ ऽएतत्पु᳘रुषाः प᳘र्व्वाण्येषाम्पर्व्वशः᳘ सङ्क᳘र्तम्पर्व्वशो व्व्यभक्षते᳘ति [[???]] ते᳘ होचुरित्थम्वा᳘ ऽइमे ऽस्मा᳘नमु᳘ष्मिंल्लो᳘के ऽसचन्त ता᳘न्वय᳘मिद᳘मिह प्र᳘तिसचामहा ऽइ᳘ति स᳘ होवाचा᳘स्तीह प्रा᳘यश्चित्ती३रि᳘त्यस्ती᳘ति का᳘ ऽति पि᳘तैव᳘ ते व्वेदे᳘ति॥  
## ०५
स᳘ ह त᳘त ऽएव᳘ प्रत्यङ्प्र᳘वव्व्राज᳘॥  
(जै᳘) ए᳘दु पु᳘रुषैः पु᳘रुषाँस्तूष्णीमा᳘सीनाँस्तूष्णीमा᳘सीनैरद्य᳘मानान्त्स᳘ होवाच भीष्मं᳘ बत भोः पु᳘रुषान्वा᳘ ऽएतत्पु᳘रुषास्तूष्णीमा᳘सीनाँस्तूष्णीमा᳘सीना ऽअदन्ती᳘ति ते᳘ होचुरित्थं वा᳘ इ᳘मे ऽस्मा᳘नमु᳘ष्मिंल्लो᳘के ऽसचन्त ता᳘न्वय᳘मिद᳘मिह प्र᳘तिसचामहा ऽइ᳘ति स᳘ होवाचा᳘स्तीह प्रा᳘यश्चित्ती३रि᳘त्यस्ती᳘ति का᳘ ऽति पि᳘तैव᳘ ते व्वेदे᳘ति॥  
## ०६
स᳘ ह त᳘त ऽएवो᳘दङ्प्र᳘वव्राज᳘॥  
(जै᳘) ए᳘दु पु᳘रुषैः पु᳘रुषानाक्रन्द᳘यत ऽआक्रन्द᳘यद्भिरद्य᳘मानान्त्स᳘ होवाच भीष्म᳘म्बत भोः पु᳘रुषान्वा᳘ ऽएतत्पु᳘रुषा ऽआक्रन्द᳘यत ऽआक्रन्द᳘यन्तो ऽदन्ती᳘ति ते᳘ होचुरित्थम्वा᳘ ऽइ᳘मे ऽस्मा᳘नमु᳘ष्मिंल्लो᳘के ऽसचन्त ता᳘न्वय᳘मिद᳘मिह प्र᳘तिसचामहा ऽइ᳘ति स᳘ होवाचा᳘ ऽस्तीह प्रा᳘यश्चित्ती३रि᳘त्यस्ती᳘ति का᳘ ऽति पि᳘तैव᳘ ते व्वेदे᳘ति॥  
## ०७
स᳘ ह त᳘त ऽए᳘वैत᳘योः पू᳘र्व्वयोः॥  
(रु᳘) उ᳘त्तरम᳘न्ववान्तरदेशम्प्र᳘वव्राजै᳘दु स्त्रि᳘यौ कल्याणीञ्चा᳘तिकल्याणीञ्च ते ऽअ᳘न्तरेण पु᳘रुषः कृष्णः᳘ पिङ्गाक्षो᳘ दण्ड᳘पाणिस्तस्थौ त᳘ᳫँ᳘ हैनं दृष्ट्वा भी᳘र्व्विवेद स हे᳘त्य स᳘म्विवेश त᳘ᳫँ᳘ ह पि᳘तोवाचा᳘धीष्व स्वाध्यायङ्क᳘स्मान्नु᳘ स्वाध्यायं ना᳘धीष ऽइ᳘ति स᳘ होवाच किम᳘ध्येष्ये न कि᳘ञ्च᳘नास्ती᳘ति त᳘द्ध व्व᳘रुणो व्विदा᳘ञ्चकारा᳘द्र्यग्वा ऽइ᳘ति॥  
## ०८
स᳘ होवाच॥  
यान्वै तत्प्रा᳘च्यां दिश्य᳘द्राक्षीः पु᳘रुषैः पु᳘ रुषान्प᳘र्व्वाण्येषाम्पर्व्वशः᳘ सम्व्र᳘श्चं पर्व्वशो᳘ व्विभ᳘जमानानिदं त᳘वेदम्ममे᳘ति व्व᳘नस्प᳘तयो वै ते᳘ ऽअभूवन्त्स यद्व᳘नस्प᳘तीनाᳫँ᳭ समि᳘धमाद᳘धाति ते᳘न व्व᳘नस्प᳘तीन᳘वरुन्धे ते᳘न व्व᳘नस्प᳘तीनां लोकं᳘ जयति॥  
## ०९
(त्य᳘) अ᳘थ या᳘नेतद्द᳘क्षिणायां दिश्य᳘द्राक्षीः॥  
पु᳘रुषैः पु᳘रुषान्प᳘र्व्वाण्येषाम्पर्व्वशः᳘ सङ्क᳘र्तम्पर्व्वशो᳘ व्विभ᳘जमानानिदं त᳘वेदम्ममे᳘ति पश᳘वो वै ते᳘ ऽअभूवन्त्स यत्प᳘यसा जुहो᳘ति ते᳘न पशून᳘वरुन्धे ते᳘न पशूनां᳘ लोक᳘ञ्जयति॥  
## १०
(त्य᳘) अ᳘थ या᳘नेत᳘त्प्रती᳘च्यां दिश्य᳘द्राक्षीः॥  
पुरुषैः [[???]] पु᳘रुषाँस्तूष्णीमा᳘सीनाँस्तूष्णीमा᳘सीनैरद्य᳘मानानो᳘षधयो वै ता᳘ ऽअभूवन्त्स यत्तृ᳘णेनावज्योत᳘यति तेनौ᳘षधीर᳘वरुन्धे तेनौ᳘षधीनां लोकं᳘ जयति॥  
## ११
(त्य᳘) अ᳘थ या᳘नेतदु᳘दीच्यां दिश्य᳘द्राक्षीः॥  
पु᳘रुषैः पु᳘रुषानाक्रन्द᳘यत ऽआक्रन्द᳘यद्भिरद्य᳘मानाना᳘पो वै ता᳘ ऽअभूवन्त्स य᳘दपः᳘ प्रत्यान᳘यति ते᳘नापो᳘ ऽवरुन्धे ते᳘नापां᳘ लोक᳘ञ्जयति॥  
## १२
(त्य᳘) अ᳘थ ये᳘ ऽएते [[???]] स्त्रि᳘याव᳘द्राक्षीः॥ 
कल्याणीञ्चा᳘तिकल्याणीञ्च सा या᳘ कल्याणी सा᳘ श्रद्धा स यत्पू᳘र्व्वामा᳘हुतिञ्जुहो᳘ति ते᳘न श्रद्धाम᳘वरुन्धे ते᳘न श्रद्धा᳘ञ्जयत्य᳘थ या᳘ ऽतिकल्याणी सा᳘ ऽश्रद्धा स यदु᳘त्तरामा᳘हुतिञ्जुहो᳘ति तेना᳘श्रद्धाम᳘वरुन्धे तेना᳘श्रद्धा᳘ञ्जयति॥  
## १३
(त्य᳘) अ᳘थ य᳘ ऽएते॥ 
सो᳘ ऽन्तरेण पु᳘रुषः कृष्णः᳘ पिङ्गाक्षो᳘ दण्ड᳘पाणिर᳘स्थात्क्रो᳘धो वै᳘ सो ऽभूत्स य᳘त्स्रुच्यप᳘ [[???]] आनी᳘य यन्निन᳘यति ते᳘न क्रो᳘धम᳘वरुन्धे ते᳘न क्रो᳘धञ्जयति स य᳘ ऽएवं᳘ व्विद्वा᳘नग्निहोत्र᳘ञ्जुहो᳘ति ते᳘न स᳘र्व्वञ्ज᳘यति स᳘र्व्वम᳘वरुन्धे॥  
