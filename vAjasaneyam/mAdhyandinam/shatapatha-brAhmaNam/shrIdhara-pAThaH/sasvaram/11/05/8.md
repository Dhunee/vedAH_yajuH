+++
title = "८"

+++
## ०१
प्रजा᳘पतिर्व्वा᳘ ऽइदम᳘ग्र ऽआसीत्॥  
(दे᳘) ए᳘क ऽएव᳘ सो ऽकामयत स्याम्प्र᳘जायेये᳘ति᳘ सो ऽश्राम्यत्स त᳘पो ऽतप्यत त᳘स्माच्छ्रान्ता᳘त्तेपानात्त्र᳘यो लोका᳘ ऽअसृज्यन्त पृथिव्य᳘न्त᳘रिक्षं द्यौः [[???]]॥  
## ०२
स᳘ ऽइमाँस्त्रीं᳘ल्लोका᳘नभि᳘तताप॥  
ते᳘भ्यस्तप्ते᳘भ्यस्त्री᳘णि ज्यो᳘तीᳫँ᳭ष्यजायन्ताग्नि᳘र्य्यो ऽयं प᳘वते सू᳘र्य्यः॥  
## ०३
स᳘ ऽइमा᳘नि त्री᳘णि ज्यो᳘तीᳫँ᳭ष्यभि᳘तताप॥  
ते᳘भ्यस्तप्ते᳘भ्यस्त्र᳘यो व्वे᳘दा ऽअजायन्ताग्ने᳘र्ऋग्वेदो᳘ व्वायो᳘र्य्यजुर्व्वेदः सू᳘र्य्यात्सामवेदः [[???]]॥  
## ०४
स᳘ ऽइमाँस्त्रीन्वे᳘दानभि᳘तताप॥  
ते᳘भ्यस्तप्ते᳘भ्यस्त्री᳘णि शुक्रा᳘ण्यजायंत भूरि᳘त्यृग्वेदाद्भु᳘व ऽइ᳘ति यजुर्व्वेदा᳘त्स्वरि᳘ति सामवेदात्त᳘ ऽऋग्वेदे᳘नैव᳘ होत्रम᳘कुर्व्वत यजुर्व्वेदेना᳘ध्वर्य्यवᳫँ᳭ सामवेदे᳘नोद्गीथं य᳘देव᳘ त्रय्यै᳘ व्विद्या᳘यै शुक्रं ते᳘न ब्रह्मत्वमथो᳘च्चक्राम॥  
## ०५
ते᳘ देवाः᳘ प्रजा᳘पतिमब्रुवन्॥  
(न्य᳘) य᳘दि न ऽऋक्तो᳘ वा यजुष्टो᳘ वा सामतो᳘ वा यज्ञो ह्व᳘लेत्केनैनं [[???]] भिषज्येमे᳘ति॥  
## ०६
स᳘ होवाच॥  
य᳘द्यृक्तो भूरि᳘ति चतुर्ग्गृहीतमा᳘ज्यं गृहीत्वा गा᳘र्हपत्ये जुहवथ य᳘दि यजुष्टो भु᳘व ऽइ᳘ति चतुर्ग्गृहीतमा᳘ज्यं गृही᳘त्वा ऽऽग्नीध्री᳘ये जुहवथान्वाहार्य्यप᳘चने वा हविर्य्यज्ञे य᳘दि सामतः᳘ स्वरि᳘ति [[???]] चतुर्ग्गृहीतमा᳘ज्यं गृही᳘त्वा ऽऽहवनी᳘ये जुहवथ य᳘द्यु अ᳘विज्ञातम᳘सत्सर्व्वा᳘ण्यनुद्रु᳘त्याहवनी᳘ये [[???]] जुहवथ त᳘दृग्वेदे᳘नैव ऽर्ग्वेदं᳘ [[???]] भिषज्य᳘ति यजुर्व्वेदे᳘न यजुर्व्वेद᳘ᳫँ᳘ सामवेदे᳘न सामवेदᳫँ᳭ स य᳘था प᳘र्व्वणा प᳘र्व्व सन्दध्या᳘देव᳘ᳫँ᳘ हैव स स᳘न्दधाति य᳘ ऽएता᳘भिर्भिषज्यत्य᳘थ यो हा᳘तो ऽन्ये᳘न भिषज्य᳘ति य᳘था शीर्ण्णे᳘न शीर्ण्ण᳘ᳫँ᳘ सन्धि᳘त्सेद्य᳘था वा शीर्ण्णे᳘ गर᳘मभिनिदध्या᳘देवं तत्त᳘स्मादेवंवि᳘दमेव᳘ ब्रह्मा᳘णं कुर्व्वीत ना᳘नेवंविदम्॥  
## ०७
(न्त᳘) त᳘दाहुः॥  
(र्य्य᳘) य᳘दृचा᳘ हौत्रं᳘ क्रिय᳘ते य᳘जुषा᳘ ऽऽध्वर्य्यवᳫँ᳭ सा᳘म्नोद्गीथो᳘ ऽथ के᳘न ब्रह्मत्वमि᳘त्यन᳘या त्रय्या᳘ व्विद्यये᳘ति ह ब्रूयात्॥  
