+++
title = "१"

+++
## ०१
उर्व्व᳘शी हाप्सराः᳘॥  
पुरूर᳘वसमैड᳘ञ्चकमे त᳘ᳫँ᳘ ह व्विन्द᳘मानोवाच त्रिः᳘ स्म मा᳘ ऽह्नो व्वैतसे᳘न दण्डे᳘न हतादकामा᳘ᳫँ᳘ स्म मा नि᳘पद्यासै᳘ मो स्म त्वा नग्नं᳘ दर्शमेष वै᳘ न स्त्रीणा᳘मुपचार ऽइ᳘ति॥  
## ०२
सा᳘ हास्मिञ्ज्यो᳘गुवास॥  
(सा᳘) अ᳘पि हास्माद्गर्भि᳘ण्यास ता᳘वज्ज्योग्घास्मिन्नुवास त᳘तो ह गन्धर्व्वाः स᳘मूदिरे ज्योग्वा᳘ ऽइय᳘मुर्व्व᳘शी मनु᳘ष्येष्ववात्मीदुपजानीत [[???]] य᳘थेयम्पु᳘नराग᳘च्छेदि᳘ति त᳘स्यै हा᳘वि᳘र्द्व्युरणा श᳘यन ऽउ᳘पबद्धा ऽऽस त᳘तो ह गन्धर्व्वा᳘ ऽअन्यतरमु᳘रणं प्र᳘मेथुः॥  
## ०३
सा᳘ होवाच॥  
(चा) अवीर᳘ ऽइव बत मे ऽजन᳘ ऽइव पुत्र᳘ᳫँ᳘ हरन्ती᳘ति द्विती᳘यं प्र᳘मेथुः सा᳘ ह त᳘थै᳘वोवाच॥  
## ०४
(चा᳘) अ᳘थ हाय᳘मीक्षा᳘ञ्चक्रे॥  
कथन्नु त᳘दवीर᳘ङ्कथ᳘मजन᳘ᳫँ᳘ स्याद्य᳘त्राहᳫँ᳭ स्यामि᳘ति स᳘ नग्न᳘ ऽए᳘वानू᳘त्पपात चिरन्त᳘न्मेने यद्वा᳘सः पर्य्य᳘धास्यत त᳘तो ह गन्धर्व्वा᳘ व्विद्यु᳘तञ्जनया᳘ञ्चक्रुस्तं य᳘था दि᳘वैवं᳘ नग्नं᳘ ददर्श त᳘तो है᳘वेयं᳘ तिरो᳘बभूव पु᳘नरैमीत्ये᳘त्तिरो᳘भूताᳫँ᳭ स᳘ ऽआध्या ज᳘ल्पन्कुरुक्षेत्र᳘ᳫँ᳘ सम᳘या चचारान्यातःप्लक्षे᳘ति बि᳘सवती त᳘स्यै हाध्यन्ते᳘न व्वव्व्राज त᳘द्ध ता᳘ ऽअप्सर᳘स ऽआत᳘यो भूत्वा प᳘रिपुप्लुविरे॥  
## ०५
त᳘ᳫँ᳘ हेयं᳘ ज्ञा᳘त्वोवाच॥  
(चा) अयं वै स᳘ मनुष्यो [[???]] य᳘स्मिन्नहम᳘वात्समि᳘ति ता᳘ होचुस्त᳘स्मै वा᳘ ऽआवि᳘रसामे᳘ति तथे᳘ति त᳘स्मै हावि᳘रासुः॥  
## ०६
(स्ता᳘ᳫँ᳘) ता᳘ᳫँ᳘ हायं᳘ ज्ञा᳘त्वा ऽभिप᳘रोवाद॥  
हये जा᳘ये म᳘नसा ति᳘ष्ठ घोरे व्व᳘चाᳫँ᳭सि मिश्रा᳘ कृणवावहै नु। न᳘ नौ म᳘न्त्रा ऽअ᳘नुदितास ऽएते म᳘यस्करन्प᳘रतरे च ना᳘हन्नित्युप [[???]] नु [[???]] रम सं नु [[???]] वदावहा ऽइ᳘ति है᳘वैनां त᳘दुवाच॥  
## ०७
तᳫँ᳭ हे᳘तरा प्र᳘त्युवाच॥  
कि᳘मेता᳘ व्वाचा᳘ कृणवा त᳘वाहं प्रा᳘क्रमिषमुष᳘सामग्रि᳘येव॥  
पु᳘रूरवः पु᳘नर᳘स्तम्प᳘रेहि दुरापना व्वा᳘त ऽइवाह᳘मस्मी᳘ति न वै त्वं त᳘दकरोर्य्य᳘दहम᳘ब्रवं दुरा᳘पा वा᳘ ऽअहं त्व᳘यैत᳘र्ह्यस्मि पु᳘नर्गृहा᳘निही᳘ति है᳘वैनं त᳘दुवाच॥  
## ०८
(चा᳘) अ᳘थ हायं प᳘रिद्यून ऽउवाच॥  
सुदेवो᳘ ऽअद्य᳘ प्रप᳘तेद᳘नावृत्पराव᳘तं परमां ग᳘न्तवा᳘ ऽउ। अ᳘धा शयीत नि᳘र्ऋतेरुपस्थे᳘ ऽधैनं व्वृ᳘का रभसा᳘सो ऽअद्युरि᳘ति सुदे᳘वो ऽद्यो᳘द्वा बध्नीत प्र᳘ वा पतेत्त᳘देनं व्वृ᳘का वा श्वा᳘नो वा ऽद्युरि᳘ति हैव त᳘दुवाच॥  
## ०९
तᳫँ᳭ हे᳘तरा प्र᳘त्युवाच॥  
पु᳘रूरवो मा᳘ मृथा मा प्र᳘पप्तो मा᳘ त्वा व्वृ᳘कासो ऽअ᳘शिवास ऽउ क्षन्। न वै स्त्रै᳘णानि सख्या᳘नि सन्ति सालाव्वृका᳘णाᳫँ᳭ त्दृ᳘दयान्येते᳘ति᳘ मैतदा᳘दृथा न वै स्त्रै᳘णᳫँ᳭ सख्य᳘मस्ति पु᳘नर्गृहा᳘निही᳘ति है᳘वैनं त᳘दुवाच॥  
## १०
यद्वि᳘रूपा᳘ ऽचरम्॥  
(म्म᳘) म᳘र्त्येष्व᳘वसᳫँ᳭ रा᳘त्रीः शर᳘दश्च᳘तस्रः। घृत᳘स्य स्तोक᳘ᳫँ᳘ सकृद᳘ह्न ऽआश्नां ता᳘ दे᳘वेदं᳘ तातृपाणा᳘ चरामी᳘ति त᳘देत᳘दुक्तप्रत्युक्तं᳘ पञ्चदशर्च्च᳘म्बह्वृचाः प्रा᳘हुस्त᳘स्यै ह त्दृ᳘दयमाव्यया᳘ञ्चकार॥  
## ११
सा᳘ होवाच॥  
संवत्सरतमीᳫँ᳭ रा᳘त्रिमा᳘गच्छतात्त᳘न्म ऽए᳘काᳫँ᳭ रा᳘त्रिम᳘न्ते᳘ शयिता᳘से जात᳘ ऽउ ते ऽयं त᳘र्हि पुत्रो᳘ भविते᳘ति स᳘ ह संवत्सरतमीᳫँ᳭ रा᳘त्रिमा᳘जगामे᳘द्धिरण्यविमिता᳘नि त᳘तो हैनमे᳘कमूचुरेतत्प्र᳘पद्यस्वे᳘ति त᳘द्धास्मै ता᳘मुपप्र᳘जिग्घ्युः॥  
## १२
सा᳘ होवाच॥  
गन्धर्व्वा वै᳘ ते प्रातर्व्व᳘रं दाता᳘रस्तं᳘ व्वृणासा ऽइ᳘ति तं वै᳘ मे त्व᳘मेव᳘ व्वृणीष्वे᳘ति युष्मा᳘कमेवै᳘को ऽसानी᳘ति ब्रूतादि᳘ति त᳘स्मै ह प्रात᳘र्गन्धर्व्वा व्व᳘रं ददुः स᳘ होवाच युष्मा᳘कमेवै᳘को ऽसानी᳘ति॥  
## १३
ते᳘ होचुः॥  
(र्न) न वै सा᳘ मनु᳘ष्येष्वग्ने᳘र्यज्ञि᳘या तनू᳘रस्ति य᳘ये᳘ष्ट्वा स्मा᳘कमे᳘कः स्यादि᳘ति त᳘स्मै ह स्थाल्यामो᳘प्याग्निं प्र᳘ददुरने᳘ने᳘ष्ट्वा ऽस्मा᳘कमे᳘को भविष्यसी᳘ति त᳘ञ्च ह कुमार᳘ञ्चादाया᳘वव्व्राज सो᳘ ऽरण्य ऽए᳘वाग्निं᳘ निधा᳘य कुमारे᳘णैव ग्रा᳘ममे᳘याय पु᳘नरैमीत्ये᳘त्तिरो᳘भूतं᳘ [[???]] यो ऽग्नि᳘रश्वत्थं तं या᳘ स्थाली᳘ शमीं ताᳫँ᳭ स᳘ ह पु᳘नर्गन्धर्व्वाने᳘याय॥  
## १४
ते᳘ होचुः॥  
संवत्सर᳘ञ्चातुष्प्राश्य᳘मोदन᳘म्पच स᳘ ऽएत᳘स्यै᳘वाश्वत्थ᳘स्य तिस्र᳘स्तिस्रः समि᳘धो घृते᳘नान्व᳘ज्य समि᳘द्वतीभिर्घृत᳘वतीभिर्ऋग्भि᳘रभ्या᳘धत्तात्स यस्त᳘तो ऽग्नि᳘र्जनिता स᳘ ऽएव स᳘ भविते᳘ति॥  
## १५
ते᳘ होचुः॥  
परो᳘ ऽक्षमिव वा᳘ ऽएतदा᳘श्वत्थीमे᳘वोत्तरारणिं᳘ कुरुष्व शमीम᳘यीमधरारणिᳫँ᳭ स यस्त᳘तो ऽग्नि᳘र्जनिता स᳘ ऽएव स᳘ भविते᳘ति॥  
## १६
ते᳘ होचुः॥  
परो᳘ ऽक्षमिव वा᳘ ऽएतदा᳘श्वत्थीमे᳘वोत्तरारणिं᳘ कुरुष्वा᳘श्वत्थीमधरारणिᳫँ᳭ स यस्त᳘तो ऽग्नि᳘र्ज्जनिता स᳘ ऽएव स᳘ भविते᳘ति॥  
## १७
स ऽआ᳘श्वत्थीमे᳘वोत्तरारणि᳘ञ्चक्रे [[???]]॥  
(क्र ऽ) आ᳘श्वत्थीमधरारणिᳫँ᳭ स यस्त᳘तो ऽग्नि᳘र्ज्जज्ञे स᳘ ऽएव स᳘ ऽआस ते᳘नेष्ट्वा᳘ गन्धर्व्वा᳘णामे᳘क ऽआस त᳘स्मादा᳘श्वत्थीमे᳘वोत्तरारणिं᳘ कुर्व्वीता᳘श्वत्थीमधरारणिᳫँ᳭स यस्त᳘तो ऽग्निर्ज्जा᳘यते स᳘ ऽएव स᳘ भवति ते᳘नेष्ट्वा᳘ गन्धर्व्वा᳘णामे᳘को भवति॥  
