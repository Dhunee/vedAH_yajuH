+++
title = "५"

+++
## ०१
देवान्वा᳘ ऽऊर्ध्वा᳘न्त्स्वर्ग्गं᳘ लोकं᳘ यतः [[???]]॥  
(तो᳘ ऽ) अ᳘सुरास्त᳘मसा ऽन्त᳘रदधुस्ते᳘ होचुर्न्न वा᳘ ऽअस्यान्ये᳘न सत्रा᳘दपघा᳘तो ऽस्ति हं᳘त सत्रमा᳘सामहा ऽइ᳘ति॥  
## ०२
ते᳘ शता᳘ग्निष्टोमᳫँ᳭ सत्रमु᳘पेयुः॥  
(स्ते) ते या᳘वदा᳘सीनः पराप᳘श्येत्ता᳘वतस्तमो᳘ ऽपाघ्नतैव᳘मेव᳘ शतो᳘क्थ्येन या᳘वत्ति᳘ष्ठन्पराप᳘श्येत्ता᳘वतस्तमो᳘ ऽपाघ्नत॥  
## ०३
ते᳘ होचुः॥  
(र᳘) अ᳘प वाव त᳘मो हन्महे न᳘ त्वेव स᳘र्व्वमिव ह᳘न्त प्रजा᳘पतिं पित᳘रं प्रत्य᳘यामे᳘ति ते᳘ प्रजा᳘पतिम्पित᳘रम्प्रती᳘त्योचुर᳘सुरा वै᳘ नो भगव ऽऊर्ध्वा᳘न्त्स्वर्ग्गं᳘ लोकं᳘ यतस्त᳘मसा ऽन्त᳘रदधुः॥  
## ०४
(स्ते᳘) ते᳘ शता᳘ग्निष्टोमᳫँ᳭ सत्रमु᳘पैम॥  
ते या᳘वदा᳘सीनः पराप᳘श्येत्ता᳘वतस्तमो᳘ ऽपाहन्मह्येव᳘मेव᳘ शतो᳘क्थ्येन यावत्ति᳘ष्ठन्पराप᳘श्येत्ता᳘वतस्तमो᳘ ऽपाहन्महि प्र᳘ नो भगवञ्छाधि यथा᳘ ऽसुराँस्त᳘मो ऽपह᳘त्य स᳘र्व्वं पाप्मा᳘नमपह᳘त्य स्वर्ग्गं᳘ लोकं प्र᳘ज्ञास्याम ऽइ᳘ति॥  
## ०५
स᳘ होवाच॥  
(चा᳘) अ᳘सर्व्वक्रतुभ्यां वै᳘ यज्ञा᳘भ्यामगन्त य᳘दग्निष्टोमे᳘न चो᳘क्थ्येन च शता᳘तिरात्रᳫँ᳭ सत्रमु᳘पेत तेना᳘सुराँस्त᳘मो ऽपह᳘त्य स᳘र्व्वं पाप्मा᳘नमपह᳘त्य स्वर्ग्गं᳘ लोकं प्र᳘ज्ञास्यथे᳘ति॥  
## ०६
ते᳘ शता᳘तिरात्रᳫँ᳭ सत्रमु᳘पेयुः॥  
(स्ते) तेना᳘सुराँस्त᳘मो ऽपह᳘त्य स᳘र्व्वं पाप्मा᳘नमपह᳘त्य स्वर्ग्गं᳘ लोकम्प्र᳘जज्ञुस्ते᳘षामर्व्वाक्पञ्चाशे᳘ष्वेवा᳘हःस्व᳘हरभि᳘ रात्रिसामा᳘नि परीयू रा᳘त्रिम᳘भ्यहःसामा᳘नि [[???]]॥  
## ०७
ते᳘ होचुः॥  
(र᳘) अ᳘मुहाम वै न प्र᳘जानीमो ह᳘न्त प्रजा᳘पतिमेव᳘ पित᳘रं प्रत्य᳘यामे᳘ति ते᳘ प्रजा᳘पतिमेव [[???]] पित᳘रम्प्रती᳘त्योचुर᳘हन्नो रात्रिसामा᳘नि रा᳘त्र्याम᳘ह्नो भवन्ति नः। व्वि᳘पश्चिद्यज्ञा᳘न्मुग्धा᳘न्विद्वान्धीरो᳘ ऽनुशाधि न ऽइ᳘ति॥  
## ०८
ता᳘न्हैतदु᳘पजगौ॥  
महाहि᳘मिव वै᳘ ह्रदाद्ब᳘लीयानन्ववे᳘त्य। अ᳘नुत्त स्वा᳘दास्था᳘नात्त᳘तः सत्रं न᳘ तायत ऽइ᳘ति॥  
## ०९
(त्या) आश्विनं वै᳘ वः शस्य᳘मानम्॥  
(म्प्रा) प्रातरनुवाक᳘मास्था᳘नादनुत्त य᳘मास्था᳘नाद᳘नुद्ध्वं धी᳘राः स᳘न्तो ऽअधीरवत् [[???]]। प्रशास्त्रा तमु᳘पेत शनैर᳘प्रतिशᳫँ᳭सते᳘ति॥  
## १०
ते᳘ होचुः॥  
कथन्नु᳘ भगवः शस्तं᳘ कथम᳘प्रतिशस्तमि᳘ति स᳘ होवाच य᳘त्र हो᳘ता ऽऽश्विनᳫँ᳭ श᳘ᳫँ᳘सन्नाग्नेय᳘स्य क्र᳘तोर्ग्गायत्र᳘स्य च्छ᳘न्दसः पारं ग᳘च्छात्त᳘त्प्रतिप्रस्थाता᳘ व्वसतीव᳘रीः परित्दृ᳘त्य मैत्रावरुण᳘स्य हविर्द्धा᳘नयोः प्रातरनुवाक᳘मुपा᳘कुरुतादु᳘च्चैर्हो᳘ता श᳘ᳫँ᳘सति शनैरि᳘तरो जंजप्य᳘मान ऽइवा᳘न्वाह तन्न᳘ व्वाचा व्वा᳘चम्प्रत्ये᳘ति न च्छ᳘न्दसा च्छ᳘न्दः॥  
## ११
प᳘रिहिते प्रातरनुवाके᳘॥  
यथायतन᳘मेवोपाᳫँ᳭श्वन्तर्य्यामौ᳘ हुत्वा᳘ द्रोणकलशे᳘ पवि᳘त्रम्प्रपी᳘ड्य नि᳘दधाति ति᳘रो ऽह्न्यैश्चरित्वा᳘ प्रत्य᳘ञ्चः प्रतिपरे᳘त्य ति᳘रो ऽह्न्यानेव᳘ भक्षयाध्वा ऽअ᳘थानुपूर्व्वं᳘ यज्ञपुच्छ᳘ᳫँ᳘ सᳫँ᳭स्था᳘प्य य᳘ ऽऊर्ध्वा᳘ ऽअन्तर्य्यामाद्ग्र᳘हास्ता᳘न्गृहीत्वा᳘ व्विप्रु᳘षाᳫँ᳭ हो᳘मᳫँ᳭ हुत्वा᳘ सन्त᳘निं च बहिष्पवमाने᳘न स्तुत्वा᳘ ऽहरेव प्र᳘तिपद्याध्वा ऽइ᳘ति॥  
## १२
त᳘दे᳘ते ऽभि श्लो᳘काः॥  
(श्च) चतुर्भिः [[???]] सैन्धवै᳘र्य्युक्तैर्द्धी᳘रा᳘ व्व्यजहुस्त᳘मः। व्विद्वा᳘ᳫँ᳘सो ये᳘ शत᳘क्रतु देवाः᳘ सत्रम᳘तन्वते᳘ति॥  
## १३
चत्वा᳘रो ह्य᳘त्र युक्ता भ᳘वन्ति॥ 
द्वौ हो᳘तारौ द्वा᳘वध्वर्य्यू᳘ पवेर्न्नु᳘ श᳘क्वेव ह᳘नूनि कल्प᳘यन्न᳘ह्नोर᳘न्तौ व्य᳘तिषजन्त धी᳘राः। न᳘ दानवा [[???]] यज्ञि᳘यं त᳘न्तुमेषां व्वि᳘जानीमो व्वि᳘ततं मोह᳘यन्ति नः॥ पू᳘र्व्वस्या᳘ह्नः प᳘रिशिᳫँ᳭षन्ति क᳘र्म्म तदु᳘त्तरेणाभिवि᳘तन्वते᳘ ऽह्ना। दुर्व्विज्ञानं का᳘व्यं देव᳘तानाᳫँ᳭ सो᳘माः सो᳘मैर्व्व्य᳘तिषक्ताः प्लवंते॥ समानान्त्स᳘दमुक्षन्ति ह᳘यान्काष्ठभृ᳘तो यथा। पूर्णा᳘न्परिस्रु᳘तः कुम्भा᳘ञ्जनमेजयसादन ऽइ᳘त्यसुररक्षसान्य᳘पेयुः॥  
