+++
title = "३"

+++
## ०१
शौचेयो᳘ ह प्रा᳘चीनयोग्यः॥  
(ऽ) उद्दा᳘लकमा᳘रुणिमा᳘जगाम ब्रह्मो᳘द्यमग्निहोत्रं᳘ व्विविदिषिष्यामी᳘ति॥  
## ०२
स᳘ होवाच॥  
गौ᳘तम का᳘ ते ऽग्निहोत्री को᳘ व्वत्सः किमु᳘पसृष्टा कि᳘ᳫँ᳘ संय्यो᳘जनं किं᳘ दुह्य᳘मानं किं᳘ दुग्धं कि᳘माह्रिय᳘माणं किम᳘धिश्रितं कि᳘मवज्योत्य᳘मानं कि᳘मद्भिः᳘ प्रत्या᳘नीतं कि᳘मुद्वास्य᳘मानं किमु᳘द्वासितं कि᳘मुन्नीय᳘मानं किमु᳘न्नीतं किमु᳘द्यतं कि᳘ᳫँ᳘ ह्रिय᳘माणं किन्नि᳘गृहीतम्॥  
## ०३
(ङ्का᳘ᳫँ᳘) का᳘ᳫँ᳘ समि᳘धमा᳘दधासि॥ 
का पूर्व्वा᳘ ऽऽहुतिः किमु᳘पासीषदः किम᳘पैक्षिष्ठाः को᳘त्तरा᳘ ऽऽहुतिः॥  
## ०४
कि᳘ᳫँ᳘ हुत्वा प्र᳘कम्पयसि॥  
किᳫँ᳭ स्रु᳘चं परिमृ᳘ज्य कूर्च्चे᳘ न्यमार्ज्जीः [[???]] किं᳘ द्विती᳘यम्परिमृ᳘ज्य दक्षिणतो ह᳘स्तमु᳘पासीषदः किं पू᳘र्व्वं प्रा᳘शीः किं᳘ द्विती᳘यं कि᳘मुत्सृ᳘प्यापाः कि᳘ᳫँ᳘ स्रु᳘च्यप᳘ ऽआनी᳘य [[???]] नि᳘रौक्षीः किं᳘ द्विती᳘यं किं᳘ तृती᳘यमेतां दि᳘शमु᳘दौक्षीः कि᳘ञ्जघ᳘नेनाहवनी᳘यमपो᳘ न्यनैषीः [[???]] किᳫँ᳭ स᳘मतिष्ठिपो य᳘दि वा᳘ ऽएत᳘द्विद्वा᳘नग्निहोत्रम᳘हौषीर᳘थ ते हुतं य᳘द्यु वा ऽअ᳘विद्वान᳘हुतमेव᳘ त ऽइ᳘ति॥  
## ०५
स᳘ होवाच॥  
(चे᳘) इ᳘डैव᳘ मे मान᳘व्यग्निहोत्री᳘ [[???]] व्वाय᳘व्व्यो व्वत्सः᳘ सजूरु᳘पसृष्टा व्विरा᳘ट् संय्यो᳘जनमाश्विनं᳘ दुह्य᳘मानं व्वैश्वदेवं᳘ दुग्धं᳘ व्वाय᳘व्व्यमाह्रिय᳘माणमाग्नेयम᳘धिश्रितमैन्द्राग्न᳘मवज्योत्य᳘मानं [[???]] व्वारुण᳘मद्भिः᳘ प्रत्या᳘नीतं व्वाय᳘व्व्यमुद्वास्य᳘मानं [[???]] द्यावापृथि᳘व्व्यमु᳘द्वासितमाश्विन᳘मुन्नीय᳘मानं [[???]] व्वैश्वदेवमु᳘न्नीतं महादेवायो᳘द्यतं व्वाय᳘व्वयᳫँ᳭ [[???]] ह्रिय᳘माणं व्वैष्णवं नि᳘गृहीतम्॥  
## ०६
(म᳘) अ᳘थ या᳘ᳫँ᳘ समि᳘धमाद᳘धामि॥  
(म्या᳘) आ᳘हुतीनाᳫँ᳭ सा᳘ प्रतिष्ठा या पूर्व्वा᳘ ऽऽहुतिर्द्दे᳘वाँस्त᳘या ऽप्रैषं य᳘दुपा᳘सीषदं बार्हस्पत्यं तद्य᳘दपै᳘क्षिषीम᳘ञ्चामु᳘ञ्च लोकौ ते᳘न स᳘मधां यो᳘त्तरा᳘ ऽऽहुतिर्म्मां त᳘या स्वर्ग्गे᳘ लो᳘के ऽधाम्॥  
## ०७
(म᳘) अ᳘थ य᳘द्धुत्वा᳘ प्रकम्प᳘यामि॥  
व्वाय᳘व्व्यं [[???]] तद्यत्स्रु᳘चम्परिमृ᳘ज्य कूर्च्चे न्य᳘मार्ज्जिषमोषधिवनस्पतींस्ते᳘नाप्रैषं य᳘द्द्विती᳘यम्परिमृ᳘ज्य दक्षिणतो ह᳘स्तमुपा᳘सीषदम्पितॄँस्ते᳘नाप्रैषं यत्पू᳘र्व्वं प्रा᳘शिषं मां ते᳘नाप्रैषं य᳘द्द्विती᳘यम्प्रजां तेना᳘थ य᳘दुत्सृप्या᳘पां पशूँस्ते᳘नाप्रैषं य᳘त्स्रु᳘च्यप᳘ ऽआनी᳘य [[???]] निरौ᳘क्षिषᳫँ᳭ सर्प्पदेवजनाँस्ते᳘नाप्रैषं य᳘द्द्विती᳘यं गन्धर्व्वाप्सर᳘सस्तेना᳘थ य᳘त्तृती᳘यमेतां दि᳘शमुदौ᳘क्षिषᳫँ᳭ स्वर्ग्ग᳘स्य लोक᳘स्य ते᳘न द्वा᳘रं व्व्यवारिषं [[???]] य᳘ज्जघ᳘नेनाहवनी᳘यमपो न्य᳘नैषमस्मै᳘ लोका᳘य ते᳘न व्वृ᳘ष्टिमदां य᳘त्सम᳘तिष्ठिपं य᳘त्पृथिव्या᳘ ऽऊनं तत्ते᳘नापूपुरमि᳘त्येत᳘न्नौ भगवन्त्सहे᳘ति होवाच॥  
## ०८
शौचेयो᳘ ज्ञप्तः᳘॥  
प्रक्ष्या᳘मि᳘ त्वेव भ᳘गवन्तमि᳘ति पृ᳘च्छैव᳘ प्राचीनयोग्ये᳘ति स᳘ होवाच य᳘स्मिन्काल ऽउ᳘द्धृतास्ते ऽग्न᳘यः स्यु᳘रुपा᳘वत्दृतानि पा᳘त्राणि होष्यन्त्स्या ऽअ᳘थ त᳘ ऽआहवनी᳘यो ऽनुग᳘च्छेद्वे᳘त्थ त᳘द्भयं यद᳘त्र जु᳘ह्वतो भवती᳘ति व्वेदे᳘ति होवाच पुरा᳘ ऽचिरा᳘दस्य ज्येष्ठः᳘ पुत्रो᳘ म्रियेत य᳘स्यैतद᳘विदितᳫँ᳭ स्या᳘द्विद्या᳘भि᳘स्त्वे᳘वाह᳘मतारिषमि᳘ति किं᳘ व्विदितं का प्रा᳘यश्चित्तिरि᳘ति प्राण᳘ ऽउदानम᳘प्यगादि᳘ति गा᳘र्हपत्य ऽआ᳘हुतिं जुहुया᳘ᳫँ᳘ सैव प्रा᳘यश्चित्तिर्न्न तदा᳘गः कुर्व्वीये᳘त्येत᳘न्नौ भगवन्त्सहे᳘ति होवाच॥  
## ०९
शौचेयो᳘ ज्ञप्तः᳘॥  
प्रक्ष्या᳘मि᳘ त्वेव भ᳘गवन्तमि᳘ति पृ᳘च्छैव᳘ प्राचीनयोग्ये᳘ति स᳘ होवाच य᳘त्र त ऽएत᳘स्मिन्नेव᳘ काले गा᳘र्हपत्यो ऽनुग᳘च्छेद्वे᳘त्थ त᳘द्भयं यद᳘त्र जु᳘ह्वतो भ᳘वती᳘ति व्वेदे᳘ति होवाच पुरा᳘ ऽचिरा᳘दस्य गृह᳘पतिर्म्रियेत य᳘स्यैतद᳘विदितᳫँ᳭ स्या᳘द्विद्या᳘भि᳘स्त्वे᳘वाह᳘मतारिषमि᳘ति किं᳘ व्विदितं का प्रा᳘यश्चित्तिरि᳘त्युदानः᳘ प्राणम᳘प्यगादि᳘त्याहवनी᳘य ऽआ᳘हुतिं जुहुया᳘ᳫँ᳘ सैव प्रा᳘यश्चित्तिर्न्न तदा᳘गः कुर्व्वीये᳘त्येत᳘न्नौ भगवन्त्सहे᳘ति होवाच॥  
## १०
शौचेयो᳘ ज्ञप्तः᳘॥  
प्रक्ष्या᳘मि᳘ त्वेव भ᳘गवन्तमि᳘ति पृ᳘च्छैव᳘ प्राचीनयोग्ये᳘ति स᳘ होवाच य᳘त्र त ऽएत᳘स्मिन्नेव [[???]] का᳘ले ऽन्वाहार्य्यप᳘चनो ऽनुग᳘च्छेद्वे᳘त्थ त᳘द्भयं यद᳘त्र जु᳘ह्वतो भ᳘वती᳘ति व्वेदे᳘ति होवाच पुरा᳘ ऽचिरा᳘दस्य स᳘र्व्वे पश᳘वो म्रियेरन्य᳘स्यैतद᳘विदितᳫँ᳭ स्या᳘द्विद्या᳘भि᳘स्त्वे᳘वाह᳘मतारिषमि᳘ति किं᳘ व्विदितं का प्रा᳘यश्चित्तिरि᳘ति व्व्यान᳘ ऽउदानम᳘प्यगादि᳘ति गा᳘र्हपत्य ऽआ᳘हुतिं जुहुया᳘ᳫँ᳘ सैव प्रा᳘यश्चित्तिर्न्न तदा᳘गः कुर्व्वीये᳘त्येत᳘न्नौ भगवन्त्सहे᳘ति होवाच॥  
## ११
शौचेयो᳘ ज्ञप्तः᳘॥  
प्रक्ष्या᳘मि᳘ त्वेव᳘ भ᳘गवन्तमि᳘ति पृ᳘च्छैव᳘ प्राचीनयोग्ये᳘ति स᳘ होवाच य᳘त्र त ऽएत᳘स्मिन्नेव᳘ काले स᳘र्व्वे ऽग्न᳘यो ऽनुग᳘च्छेयुर्व्वे᳘त्थ त᳘द्भयं यद᳘त्र जुह्वतो [[???]] भ᳘वती᳘ति व्वेदे᳘ति होवाच पुरा᳘ ऽचिरा᳘दस्यादायादं कु᳘लᳫँ᳭ स्याद्य᳘स्यैतद᳘विदितᳫँ᳭ स्याद्विद्या᳘भि᳘स्त्वे᳘वाह᳘मतारिषमि᳘ति किं᳘ व्विदितं का प्रा᳘यश्चित्तिरि᳘ति पुरा᳘ ऽचिरा᳘दग्निं᳘ मथित्वा यां दि᳘शं व्वा᳘तो व्वायात्तां दि᳘शमाहवनी᳘यमुद्धृ᳘त्य व्वाय᳘व्यामा᳘हुतिं जुहुयाᳫँ᳭ स᳘ व्विद्याᳫँ᳭ स᳘मृद्धं मे ऽग्निहोत्र᳘ᳫँ᳘ सर्व्वदेव᳘त्यं व्वायु᳘ᳫँ᳘ ह्येव स᳘र्व्वाणि भूता᳘न्यपिय᳘न्ति [[???]] व्वायोः पु᳘नर्व्विसृज्य᳘न्ते᳘ सैव प्रा᳘यश्चित्तिर्न्न तदा᳘गः कुर्व्वीये᳘त्येत᳘न्नौ भगवन्त्सहे᳘ति होवाच॥  
## १२
शौचेयो᳘ ज्ञप्तः᳘॥  
प्रक्ष्या᳘मि᳘ त्वेव भ᳘गवन्तमि᳘ति पृ᳘च्छैव᳘ प्राचीनयोग्ये᳘ति स᳘ होवाच य᳘त्र त ऽएत᳘स्मिन्नेव᳘ काले᳘ निवाते स᳘र्व्वे ऽग्न᳘यो ऽनुग᳘च्छेयुर्व्वे᳘त्थ त᳘द्भयं यद᳘त्र जु᳘ह्वतो भवती᳘ति व्वेदे᳘ति होवाचा᳘प्रियमे᳘वास्मिँ᳘ल्लोके प᳘श्येता᳘प्रियममु᳘ष्मिन्य᳘स्यैतद᳘विदितᳫँ᳭ स्याद्विद्या᳘भि᳘स्त्वे᳘वाह᳘मतारिषमिति [[???]] किं᳘ व्विदितं का प्रा᳘यश्चित्तिरि᳘ति पुरा᳘ ऽचिरा᳘दग्निं᳘ मथित्वा प्रा᳘ञ्चमाहवनी᳘यमुद्धृ᳘त्य जघ᳘नेनाहवनी᳘यमुपवि᳘श्याह᳘मे᳘वैनत्पिबेयᳫँ᳭ स᳘ व्विद्याᳫँ᳭ स᳘मृद्धं मे ऽग्निहोत्र᳘ᳫँ᳘ सर्व्वदेव᳘त्यं ब्राह्मण᳘ᳫँ᳘ [[???]] ह्येव स᳘र्व्वाणि भूता᳘न्यपियं᳘ति ब्राह्मणात्पु᳘नर्व्विसृज्य᳘न्ते᳘ सैव प्रा᳘यश्चित्तिर्न्न तदा᳘गः कुर्व्वीयेत्य᳘थ वा᳘ ऽअह᳘मेत᳘न्नावेदिषमि᳘ति होवाच॥  
## १३
शौचेयो᳘ ज्ञप्तः᳘॥  
(ऽ) इमा᳘नि समित्काष्ठान्यु᳘पायानि भ᳘गवन्तमि᳘ति स᳘ होवाच य᳘देवं ना᳘वक्ष्यो मूर्द्धा ते व्व्यपतिष्यदेह्यु᳘पेही᳘ति [[???]] तथे᳘ति तᳫँ᳭ हो᳘पनिन्ये त᳘स्मै हैता᳘ᳫँ᳘ शोकतरां व्व्या᳘त्दृतिमुवाच य᳘त्सत्यं त᳘स्मादु सत्य᳘मेव᳘ व्वदेत्॥  
