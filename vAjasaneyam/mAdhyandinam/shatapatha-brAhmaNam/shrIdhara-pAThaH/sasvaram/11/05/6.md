+++
title = "६"

+++
## ०१
प᳘ञ्चैव᳘ महायज्ञाः [[???]]॥  
(स्ता᳘) ता᳘न्येव᳘ महासत्रा᳘णि भूतयज्ञो᳘ मनुष्ययज्ञः᳘ पितृयज्ञो᳘ देवयज्ञो᳘ ब्रह्मयज्ञ ऽइ᳘ति॥  
## ०२
(त्य᳘) अ᳘हरहर्भूते᳘भ्यो बलि᳘ᳫँ᳘ हरेत्॥  
(त्त᳘) त᳘थैतं᳘ भूतयज्ञᳫँ᳭ स᳘माप्नोत्य᳘हरहर्द्दद्या᳘दोदपात्रात्त᳘थैतं᳘ मनुष्ययज्ञᳫँ᳭ स᳘माप्नोत्य᳘हरहः स्वधा᳘ कुर्य्या᳘दोदपात्रात्त᳘थैतं᳘ [[???]] पितृयज्ञᳫँ᳭ स᳘माप्नोत्य᳘हरहः स्वा᳘हा कुर्य्यादा᳘ काष्ठात्त᳘थैतं᳘ देवयज्ञᳫँ᳭ स᳘माप्नोति॥  
## ०३
(त्य᳘) अ᳘थ ब्रह्मयज्ञः᳘॥  
स्वाध्यायो वै᳘ ब्रह्मयज्ञस्त᳘स्य वा᳘ ऽएत᳘स्य ब्रह्मयज्ञ᳘स्य व्वा᳘गेव᳘ जुहूर्म्म᳘न ऽउपभृच्च᳘क्षुर्ध्रुवा᳘ मेधा᳘ स्रुवः᳘ सत्य᳘मवभृथः᳘ स्वर्ग्गो᳘ लोक᳘ ऽउद᳘यनं या᳘वन्तᳫँ᳭ ह वा᳘ ऽइमां᳘ पृथिवीं᳘ व्वित्ते᳘न पूर्णां द᳘दल्लोकं ज᳘यति त्रिस्ता᳘वन्तं जयति भू᳘याᳫँ᳭सञ्चाक्षय्यं य᳘ ऽएवं᳘ व्विद्वान᳘हरहः स्वाध्याय᳘मधीते त᳘स्मात्स्वाध्या᳘यो ऽध्येत᳘व्यः॥  
## ०४
पय ऽअहुत᳘यो ह वा᳘ ऽएता᳘ देवा᳘नाम्॥  
यदृ᳘चः स य᳘ ऽएवं᳘ विद्वानृचो᳘ ऽहरहः स्वाध्याय᳘मधीते᳘ पय ऽअहुति᳘भिरेव त᳘द्देवाँ᳘स्तर्प्पयति त᳘ ऽएनं तृप्ता᳘स्तर्प्पयन्ति योगक्षेमे᳘ण प्राणे᳘न रे᳘तसा सर्व्वात्म᳘ना स᳘र्व्वाभिः पु᳘ण्याभिः संप᳘द्भिर्घृतकुल्या᳘ मधुकुल्याः᳘ पितॄ᳘न्त्स्वधा᳘ ऽअभि᳘वहन्ति॥  
## ०५
(न्त्या) आज्याहुत᳘यो ह वा᳘ ऽएता᳘ देवा᳘नाम्॥  
यद्य᳘जूᳫँ᳭षि स य᳘ ऽएवं᳘ व्विद्वान्य᳘जूᳫँ᳭ष्य᳘हरहः स्वाध्याय᳘मधीत᳘ ऽआज्याहुति᳘भिरेव त᳘द्देवाँ᳘स्तर्प्पयति त᳘ ऽएनं तृप्ता᳘स्तर्प्पयन्ति यो᳘गक्षेमेण [[???]] प्राणे᳘न रे᳘तसा सर्व्वात्म᳘ना स᳘र्व्वाभिः पु᳘ण्याभिः संप᳘द्भिर्घृतकुल्या᳘ मधुकुल्याः᳘ पितॄ᳘न्त्स्वधा᳘ ऽअभि᳘वहन्ति॥  
## ०६
सोमाहुत᳘यो ह वा᳘ ऽएता᳘ देवा᳘नाम्॥  
यत्सा᳘मानि स य᳘ ऽएवं᳘ व्विद्वान्त्सा᳘मान्य᳘हरहः स्वाध्याय᳘मधीते᳘ सोमाहुति᳘भिरेव त᳘द्देवाँ᳘स्तर्प्पयति त᳘ ऽएनं तृप्ता᳘स्तर्प्पयन्ति योगक्षेमे᳘ण प्राणे᳘न रे᳘तसा सर्व्वात्म᳘ना स᳘र्व्वाभिः पु᳘ण्याभिः सम्प᳘द्भिर्घृतकुल्या᳘ मधुकुल्याः᳘ पितॄ᳘न्त्स्वधा᳘ ऽअभि᳘वहन्ति॥  
## ०७
मेद ऽअहुत᳘यो ह वा᳘ ऽएता᳘ देवा᳘नाम्॥  
य᳘दथर्व्वाङ्गिरसः [[???]] स य᳘ ऽएवं᳘ व्विद्वान᳘थर्व्वाङ्गिरसो᳘ ऽहरहः [[???]] स्वाध्याय᳘मधीते᳘ मेद ऽअहुति᳘भिरेव त᳘द्देवाँ᳘स्तर्प्पयति त᳘ ऽएनं तृप्ता᳘स्तर्प्पयन्ति योगक्षेमे᳘ण प्राणे᳘न रे᳘तसा सर्व्वात्म᳘ना स᳘र्व्वाभिः पुण्याभिः [[???]] सम्प᳘द्भिर्घृतकुल्या᳘ मधुकुल्याः᳘ पितॄ᳘न्त्स्वधा᳘ ऽअभि᳘वहन्ति॥  
## ०८
मध्वाहु᳘तयो ह वा᳘ ऽएता᳘ देवा᳘नाम्॥  
य᳘दनुशा᳘सनानि व्विद्या᳘ व्वाकोवा᳘क्यमि᳘तिहासपुराणं᳘ [[???]] गाथा [[???]] नाराश᳘ᳫँ᳘स्यः [[???]] स य᳘ ऽएवं᳘ व्विद्वाननुशा᳘सनानि [[???]] व्विद्या᳘ व्वाकोवा᳘क्यमि᳘तिहासपुराणं᳘ [[???]] गाथा [[???]] नाराशᳫँ᳭सीरित्य᳘हरहः स्वाध्याय᳘मधीते᳘ मध्वाहुति᳘भिरेव त᳘द्देवाँ᳘स्तर्प्पयति त᳘ ऽएनं तृप्ता᳘स्तर्प्पयन्ति योगक्षेमे᳘ण प्राणे᳘न रे᳘तसा सर्व्वात्म᳘ना स᳘र्व्वाभिः पु᳘ण्याभिः संप᳘द्भिर्घृतकुल्या᳘ मधुकुल्याः᳘ पितॄ᳘न्त्स्वधा᳘ ऽअभि᳘वहन्ति॥  
## ०९
त᳘स्य वा᳘ ऽएत᳘स्य ब्रह्मयज्ञ᳘स्य॥  
चत्वा᳘रो व्वषट्कारा यद्वा᳘तो व्वा᳘ति य᳘द्विद्यो᳘तते य᳘त्स्तन᳘यति य᳘दवस्फू᳘र्ज्जति त᳘स्मादेवंविद्वा᳘ते व्वाति᳘ व्विद्यो᳘तमाने स्तन᳘यत्यवस्फू᳘र्ज्जत्य᳘धीयीतैव᳘ व्वषट्कारा᳘णाम᳘छंबट्काराया᳘ति ह वै᳘ पुनर्मृत्यु᳘म्मुच्यते ग᳘च्छति ब्र᳘ह्मणः सात्म᳘ताᳫँ᳭ स चेद᳘पि प्रबल᳘मिव न᳘ शक्नुयादप्ये᳘कं देवपदम᳘धीयीतैव त᳘था भूते᳘भ्यो न᳘ हीयते॥  
