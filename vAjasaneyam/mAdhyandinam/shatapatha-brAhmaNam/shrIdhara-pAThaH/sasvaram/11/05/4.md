+++
title = "४"

+++
## ०१
ब्रह्मच᳘र्य्यमा᳘गामि᳘त्याह॥  
ब्र᳘ह्मण ऽए᳘वैत᳘दात्मा᳘नं नि᳘वेदयति ब्रह्मचार्य्यसानी᳘त्याह ब्र᳘ह्मण ऽए᳘वैत᳘दात्मा᳘नं प᳘रिददात्य᳘थैनमाह को ना᳘मा ऽसी᳘ति प्रजा᳘पतिर्वै कः᳘ प्राजापत्य᳘मे᳘वैनं त᳘त्कृत्वो᳘पनयते॥  
## ०२
(ते᳘ ऽथा) अ᳘थास्य ह᳘स्तं गृह्णाति॥  
(ती᳘) इ᳘न्द्रस्य ब्रह्मचार्य्यस्यग्नि᳘राचार्य्यस्त᳘वाह᳘माचा᳘र्य्यस्त᳘वासावि᳘त्येते वै श्रे᳘ष्ठे ब᳘लिष्ठे देव᳘ते ऽएता᳘भ्यामे᳘वैनᳫँ᳭ श्रे᳘ष्ठाभ्यां ब᳘लिष्ठाभ्यां देव᳘ताभ्याम्प᳘रिददाति त᳘था हास्य ब्रह्मचारी न कां᳘चना᳘र्तिमा᳘र्च्छति न स य᳘ ऽएवं व्वे᳘द॥  
## ०३
(दा) अ᳘थैनम्भूते᳘भ्यः प᳘रिददाति॥  
प्रजा᳘पतये त्वा प᳘रिददामि देवा᳘य त्वा सवित्रे प᳘रिददामी᳘त्येते वै श्रे᳘ष्ठे व्व᳘र्षिष्ठे देव᳘ते ऽएता᳘भ्यामे᳘वैनᳫँ᳭ श्रे᳘ष्ठाभ्यां व्व᳘र्षिष्ठाभ्यां देव᳘ताभ्याम्प᳘रिददाति त᳘था हास्य ब्रह्मचारी न कां᳘चना᳘र्तिमा᳘र्च्छति न स य᳘ ऽएवं व्वे᳘द॥ 
## ०४
(दा) अद्भ्यस्त्वौ᳘षधीभ्यः प᳘रिददामी᳘ति॥  
त᳘देनमद्भ्यश्चौ᳘षधीभ्यश्च प᳘रिददाति द्या᳘वापृथिवी᳘भ्यां त्वा प᳘रिददामी᳘ति त᳘देनमाभ्यां द्या᳘वापृथिवी᳘भ्यां प᳘रिददाति य᳘योरिदᳫँ᳭ स᳘र्व्वम᳘धि व्वि᳘श्वेभ्यस्त्वा भूते᳘भ्यः प᳘रिददाम्य᳘रिष्ट्या ऽइ᳘ति त᳘देनᳫँ᳭ स᳘र्व्वेभ्यो भूते᳘भ्यः प᳘रिददात्य᳘रिष्ट्यै त᳘था हास्य ब्रह्मचारी न कां᳘चना᳘र्तिमा᳘र्च्छति न स य᳘ ऽएवं व्वे᳘द॥ शतम् ५८००॥  
## ०५
ब्रह्मचा᳘र्य्यसी᳘त्याह [[???]]॥  
ब्र᳘ह्मण ऽए᳘वैनं तत्प᳘रिददात्य᳘पो ऽशाने᳘त्यमृ᳘तं वा ऽआ᳘पो ऽमृ᳘तमशाने᳘त्ये᳘वैनं त᳘दाह क᳘र्म्म कुर्व्वि᳘ति व्वी᳘र्य्यं [[???]] वै क᳘र्म्म व्वी᳘र्य्यं [[???]] कुर्व्वि᳘त्ये᳘वैनं त᳘दाह समि᳘धमा᳘धेही᳘ति स᳘मिन्त्स्वात्मा᳘नं ते᳘जसा ब्रह्मवर्च्चसेने᳘त्ये᳘वैनं तदाह मा᳘ शुषुप्था ऽइ᳘ति मा᳘ मृथा ऽइ᳘त्ये᳘वैनं त᳘दाहा᳘पो ऽशाने᳘त्यमृ᳘तं वा ऽआ᳘पो ऽमृ᳘तमशाने᳘त्ये᳘वैनं त᳘दाह त᳘देनमुभय᳘तो ऽमृ᳘तेन प᳘रिगृह्णाति त᳘था हास्य ब्रह्मचारी न कां᳘चना᳘र्तिमा᳘र्च्छति न स य᳘ ऽएवं व्वे᳘द॥  
## ०६
(दा) अ᳘थास्मै सावित्रीम᳘न्वाह॥  
ता᳘ᳫँ᳘ ह स्मैता᳘म्पुरा᳘ संवत्सरे᳘ ऽन्वाहुः संवत्सर᳘सम्मिता वै ग᳘र्भाः प्र᳘जायन्ते जात᳘ ऽए᳘वास्मिँस्तद्वा᳘चं दध्म ऽइति [[???]]॥  
## ०७
(त्य᳘) अ᳘थ षट्सु मा᳘सेषु॥  
षड्वा᳘ ऽऋत᳘वः संवत्सर᳘स्य संवत्सर᳘सम्मिता वै ग᳘र्भाः प्र᳘जायन्ते जात᳘ ऽए᳘वास्मिँस्तद्वा᳘चं दध्म ऽइति [[???]]॥  
## ०८
(त्य᳘) अ᳘थ चतुर्व्विᳫँ᳭शत्यहे [[???]]॥  
च᳘तुर्व्विᳫँ᳭शतिर्व्वै᳘ संवत्सर᳘स्यार्द्धमासाः᳘ संवत्सर᳘सम्मिता वै ग᳘र्भाः प्र᳘जायन्ते जात᳘ ऽए᳘वास्मिँस्तद्वा᳘चं दध्म ऽइति [[???]]॥  
## ०९
(त्य᳘) अ᳘थ द्वा᳘दशाहे [[???]]॥  
द्वा᳘दश वै मा᳘साः संवत्सर᳘स्य संवत्सर᳘सम्मिता वै ग᳘र्भाः प्र᳘जायन्ते जात᳘ ऽए᳘वास्मिँस्तद्वा᳘चं दध्म ऽइति॥  
## १०
(त्य᳘) अ᳘थ षडहे [[???]]॥  
षड्वा᳘ ऽऋत᳘वः संवत्सर᳘स्य संवत्सर᳘सम्मिता वै ग᳘र्भाः प्र᳘जायन्ते जात᳘ ऽए᳘वास्मिँस्तद्वा᳘चं दध्म ऽइति॥
## ११
(त्य᳘) अ᳘थ त्र्यहे [[???]]॥  
त्र᳘यो वा᳘ ऽऋत᳘वः संवत्सर᳘स्य संवत्सर᳘सम्मिता वै ग᳘र्भाः प्र᳘जायन्ते जात᳘ ऽए᳘वास्मिँस्तद्वा᳘चं दध्म ऽइति॥
## १२
तद᳘पि श्लो᳘कं गायन्ति॥  
(न्त्या) आचा᳘र्य्यो गर्भी᳘ भवति ह᳘स्तमाधा᳘य द᳘क्षिणम्। तृती᳘यस्याᳫँ᳭ स᳘ जायते सावित्र्या᳘ सह᳘ ब्राह्मण ऽइ᳘ति सद्यो᳘ ह त्वाव᳘ ब्राह्मणाया᳘नुब्रूयादाग्नेयो वै᳘ ब्राह्मणः᳘ सद्यो वा᳘ ऽअग्नि᳘र्ज्जायते त᳘स्मात्सद्य᳘ ऽएव᳘ ब्राह्मणाया᳘नुब्रूयात्॥  
## १३
(त्ता᳘ᳫँ᳘) ता᳘ᳫँ᳘ हैतामे᳘के॥  
सावित्री᳘मनुष्टु᳘भम᳘न्वाहुर्व्वाग्वा᳘ ऽअनुष्टुप्त᳘दस्मिन्वा᳘चं दध्म ऽइ᳘ति न त᳘था कुर्य्याद्यो᳘ हैनं त᳘त्र ब्रूयादा न्वा᳘ ऽअय᳘मस्य व्वा᳘चमदित मू᳘को भव्विष्यती᳘तीश्वरो᳘ ह त᳘थैव᳘ स्यात्त᳘स्मादेतां᳘ गायत्री᳘मेव᳘ सावित्रीम᳘नुब्रूयात्॥  
## १४
(द᳘) अ᳘थ है᳘के दक्षिणतः [[???]]॥  
(स्ति᳘) ति᳘ष्ठते वा᳘ ऽऽसीनाय वा᳘ ऽन्वाहुर्न्न त᳘था कुर्य्याद्यो᳘ हैनं त᳘त्र ब्रूयाद्बुल्बं न्वा᳘ ऽअय᳘मिम᳘मजीजनत [[???]] बुल्बो᳘ भविष्यती᳘तीश्वरो᳘ ह त᳘थैव᳘ स्यात्त᳘स्मात्पुर᳘स्तादेव᳘ प्रती᳘चे समी᳘क्षमाणाया᳘नुब्रूयात्॥  
## १५
(त्तां) ताम्वै᳘ पच्छो᳘ ऽन्वाह॥  
त्र᳘यो वै᳘ प्राणाः᳘ प्राण᳘ ऽउदानो᳘ व्व्यानस्ता᳘ने᳘वास्मिँस्त᳘द्दधात्य᳘थार्द्धर्च्चशो द्वौ वा᳘ ऽइमौ᳘ प्राणौ᳘ प्राणोदाना᳘वेव᳘ प्राणोदाना᳘वे᳘वास्मिँस्त᳘द्दधात्य᳘थ कृत्स्नामे᳘को वा᳘ ऽअयं᳘ प्राणः᳘ कृत्स्न᳘ ऽएव᳘ प्राण᳘मे᳘वास्मिँस्त᳘त्कृत्स्नं᳘ दधाति॥  
## १६
त᳘दाहुः॥  
(र्न᳘) न᳘ ब्रह्मणं᳘ ब्रह्मच᳘र्य्यमुपनी᳘य मिथुनं᳘ चरेद्ग᳘र्भो वा᳘ ऽएष᳘ भवति यो᳘ ब्रह्मच᳘र्य्यमुपै᳘ति ने᳘दिमं᳘ ब्रह्मणं व्वि᳘षिक्ताद्रे᳘तसो जन᳘यानी᳘ति॥  
## १७
त᳘दु वा᳘ ऽआहुः॥  
का᳘ममेव᳘ चरेद्द्व᳘य्यो वा᳘ ऽइमाः᳘ प्रजा दै᳘व्यश्चैव᳘ मानुष्यश्च [[???]] ता वा᳘ ऽइमा᳘ मनुष्यः [[???]] प्रजाः᳘ प्रज᳘ननात्प्र᳘जायंते च्छं᳘दाᳫँ᳭सि वै दै᳘व्यः प्रजास्ता᳘नि मुखतो᳘ जनयते त᳘त ऽएतं᳘ जनयते त᳘स्मादु का᳘ममेव᳘ चरेत्॥  
## १८
(त्त᳘) त᳘दाहुः॥  
(र्न᳘) न᳘ ब्रह्मचारी सन्म᳘ध्वश्नीयादो᳘षधीनां वा᳘ ऽएष᳘ परमो र᳘सो यन्म᳘धु ने᳘दन्नाद्यस्या᳘न्तं ग᳘च्छानीत्य᳘थ ह स्माह श्वेत᳘केतुरारुणेयो᳘ ब्रह्मचारी सन्म᳘ध्वश्नँ᳘स्त्रय्यै वा᳘ ऽएत᳘द्विद्या᳘यै शिष्टं यन्म᳘धु स तु र᳘सो य᳘स्येदृ᳘क्छिष्टमि᳘ति यथा᳘ ह वा ऽऋ᳘चं वा य᳘जुर्वा सा᳘म वा ऽभिव्याह᳘रेत्तादृक्तद्य᳘ ऽएवं᳘ व्विद्वा᳘न्ब्रह्मचारी सन्म᳘ध्वश्ना᳘ति त᳘स्मादु का᳘ममे᳘वाश्नीयात्॥  
