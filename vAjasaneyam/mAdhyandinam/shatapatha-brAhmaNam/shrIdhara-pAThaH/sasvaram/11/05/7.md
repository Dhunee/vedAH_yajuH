+++
title = "७"

+++
## ०१
अथा᳘तः स्वाध्यायप्रशᳫँ᳭सा᳘॥  
प्रिये᳘ स्वाध्यायप्रवचने᳘ भवतो युक्त᳘मना भवत्यपराधीनो᳘ ऽहरहर᳘र्थान्त्साधयते[[!!]] सुख᳘ᳫँ᳘ स्वपिति परमचिकित्सक᳘ ऽआत्म᳘नो भवतीन्द्रियसंयम᳘श्चैकाराम᳘ता[[!!]] च प्रज्ञाव्वृद्धिर्य्य᳘शोलोकपक्तिः᳘[[!!]] प्रज्ञा[[!!]] व्व᳘र्द्धमाना च᳘तुरो[[!!]] ध᳘र्म्मान्ब्राह्मण᳘मभि नि᳘ष्पादयति ब्रा᳘ह्मण्यम्प्रतिरूपचर्य्यां य᳘शोलोकपक्तिं᳘ लोकः प᳘च्यमानश्चतु᳘र्भिर्द्धर्म्मैर्ब्राह्मणं᳘ भुनक्त्यर्च्च᳘या च दा᳘नेन चाज्येय᳘तया चावध्य᳘तया च॥  
## ०२
ये᳘ ह वै के᳘ च श्र᳘माः॥  
(ऽ) इमे द्या᳘वापृथिवी ऽअ᳘न्तरेण स्वाध्यायो᳘ हैव ते᳘षां परम᳘ताका᳘ष्ठा य᳘ ऽएवं᳘ व्विद्वा᳘न्त्स्वाध्याय᳘मधीते त᳘स्मात्स्वाध्या᳘यो ऽध्येत᳘व्व्यः॥  
## ०३
(व्व्यो) य᳘द्यद्ध वा᳘ ऽअयं छ᳘न्दसः॥  
स्वाध्याय᳘मधीते ते᳘न तेन है᳘वास्य यज्ञक्रतु᳘नेष्टं᳘ भवति य᳘ ऽएवं᳘ व्विद्वा᳘न्त्स्वाध्याय᳘मधीते त᳘स्मात्स्वाध्या᳘यो ऽध्येत᳘व्व्यः॥  
## ०४
(व्व्यो) य᳘दि ह᳘ वा ऽअ᳘प्यभ्य᳘क्तः॥  
(क्तो᳘ ऽलं) अ᳘लंकृतः सु᳘हितः सुखे श᳘यने श᳘यानः स्वाध्याय᳘मधीत ऽआ᳘ हैव स᳘ नखाग्रे᳘भ्यस्तप्यते य᳘ ऽएवं᳘ व्विद्वा᳘न्त्स्वाध्याय᳘मधीते त᳘स्मात्स्वाध्या᳘यो ऽध्येत᳘व्व्यः॥  
## ०५
(व्व्यो) म᳘धु ह वा ऽऋ᳘चः॥  
(चो) घृत᳘ᳫँ᳘ ह सा᳘मान्यमृ᳘तं य᳘जूᳫँ᳭षि य᳘द्ध वा᳘ ऽअय᳘म्वाकोवा᳘क्यमधीते᳘[[!!]] क्षीरौद᳘नमाᳫँ᳭सौदनौ᳘ हैव तौ[[!!]]॥  
## ०६
म᳘धुना ह वा᳘ ऽएष᳘ देवाँ᳘स्तर्प्पयति॥  
य᳘ ऽएवं᳘ व्विद्वानृचो᳘ ऽहरहः स्वाध्याय᳘मधीते त᳘ ऽएनं तृप्ता᳘स्तर्प्पयन्ति स᳘र्व्वैः का᳘मैः स᳘र्व्वैर्भो᳘गैः॥  
## ०७
(र्घृ) घृते᳘न ह वा᳘ ऽएष᳘ देवाँ᳘स्तर्प्पयति॥  
य᳘ ऽएवं᳘ व्विद्वान्त्सा᳘मान्य᳘हरहः स्वाध्याय᳘मधीते त᳘ ऽएनं तृप्ता᳘स्तर्प्पयन्ति स᳘र्व्वैः का᳘मैः स᳘र्व्वैर्भो᳘गैः॥  
## ०८
(र) अमृ᳘तेन ह वा᳘ ऽएष᳘ देवाँ᳘स्तर्प्पयति॥  
य᳘ ऽएवं᳘ व्विद्वान्य᳘जूᳫँ᳭ष्य᳘हरहः स्वाध्याय᳘मधीते त᳘ ऽएनं तृप्ता᳘स्तर्प्पयन्ति स᳘र्व्वैः का᳘मैः स᳘र्व्वैर्भो᳘गैः॥  
## ०९
क्षीरौदनमाᳫँ᳭सौदना᳘भ्याᳫँ᳭ ह वा᳘ ऽएष᳘ देवाँ᳘स्तर्प्पयति॥  
य᳘ ऽएवं᳘ व्विद्वा᳘न्वाकोवा᳘क्यमितिहासपुराणमित्य᳘हरहः[[!!]] स्वाध्याय᳘मधीते त᳘ ऽएनं तृप्ता᳘स्तर्प्पयन्ति᳘ स᳘र्व्वैः का᳘मैः स᳘र्व्वैर्भोगैः[[!!]]॥ ॥  
## १०
(र्य्य᳘) य᳘न्ति वा ऽआ᳘पः॥  
(ऽ) ए᳘त्यादित्य ऽए᳘ति चन्द्र᳘मा य᳘न्ति न᳘क्षत्राणि य᳘था ह वा᳘ ऽएता᳘ देव᳘ता᳘ नेयुर्न्न᳘ कुर्य्युरेव᳘ᳫँ᳘ हैव तद᳘हर्ब्राह्मणो᳘ भवति यद᳘हः स्वाध्यायं᳘[[!!]] नाधीते त᳘स्मात्स्वाध्या᳘यो ऽध्येत᳘व्यस्त᳘स्मादप्यृचं[[!!]] वा य᳘जुर्व्वा सा᳘म वा गा᳘थां वा कु᳘म्ब्यां वा ऽभिव्या᳘हरेद्व्रतस्याव्यवच्छेदाय[[!!]]॥  
