+++
title = "१"

+++
## ०१
उद्दा᳘लको हा᳘रुणिः॥  
(रु) उदीच्या᳘न्वृतो᳘ धावया᳘ञ्चकार त᳘स्य निष्क᳘ ऽउपा᳘हित ऽआसैत᳘द्ध स्म वै तत्पू᳘र्व्वेषां व्वृता᳘नां धाव᳘यतामेकधन᳘मुपा᳘हितं भवत्युपवह्ला᳘य बि᳘भ्यतां ता᳘न्होदीच्या᳘नां ब्राह्मणान्भी᳘र्व्विवेद॥  
## ०२
कौ᳘रुपाञ्चालो वा᳘ ऽअय᳘म्ब्रह्मा᳘ ब्रह्मपुत्रः [[???]]॥  
(त्रो) यद्वै᳘ नो ऽयम᳘र्द्धन्न᳘ पर्य्याद᳘दीत ह᳘न्तैनम्ब्रह्मो᳘द्यमाह्व᳘यामहा ऽइ᳘ति के᳘न व्वीरेणे᳘ति स्वैदायनेने᳘ति शौ᳘नको ह स्वैदायन᳘ ऽआस॥  
## ०३
ते᳘ होचुः॥  
स्वै᳘दायन त्व᳘या व्वीरे᳘णेमं᳘ प्रतिसं᳘यतामहा ऽइ᳘ति स᳘ होवाचोपा᳘त्र ख᳘लु रमताहं᳘ [[???]] न्वेनं व्वेदानी᳘ति त᳘ᳫँ᳘ हाभिप्र᳘पेदे त᳘ᳫँ᳘ हाभिप्र᳘पन्नम᳘भ्युवाद स्वै᳘दायना३ ऽइ᳘ति हो᳘३ गौतमस्य पुत्रेती᳘तरः प्र᳘तिशुश्राव त᳘ᳫँ᳘ ह त᳘त ऽएव प्र᳘ष्टुं दध्रे॥  
## ०४
स वै᳘ गौतमस्य पुत्र व्वृतो ज᳘नं धावयेत्॥  
(द्यो᳘) यो᳘ दर्शपूर्णमास᳘योरष्टौ᳘ पुर᳘स्ता᳘दा᳘ज्यभागान्विद्यात्प᳘ञ्च मध्यतो᳘ हवि᳘र्भागान्ष᳘ट् प्राजापत्या᳘नष्टा᳘ ऽउप᳘रिष्टादा᳘ज्यभागान्॥  
## ०५
स वै᳘ गौतमस्य पुत्र व्वृतो ज᳘नं धावयेत्॥  
(द्य) यस्त᳘द्दर्शपूर्णमास᳘योर्व्विद्याद्य᳘स्मादिमाः᳘ प्रजा᳘ ऽअदं᳘तका जा᳘यंते य᳘स्मादासां जा᳘यंते य᳘स्मादासां प्रभिद्यं᳘ते य᳘स्मादासाᳫँ᳭ संस्ति᳘ष्ठन्ते य᳘स्मादासां पु᳘नरुत्तमे व्व᳘यसि स᳘र्व्व᳘ ऽएव᳘ प्रभिद्य᳘न्ते य᳘स्माद᳘धर ऽएवा᳘ग्रे [[???]] जा᳘यन्ते ऽथो᳘त्तरे य᳘स्माद᳘णीयाᳫँ᳭स ऽएवा᳘धरे प्र᳘थीयाᳫँ᳭स ऽउ᳘त्तरे य᳘स्माद्द᳘ᳫँ᳘ष्ट्रा व्व᳘र्षीयाᳫँ᳘सो य᳘स्मात्समा ऽएव [[???]] ज᳘म्भ्याः॥  
## ०६
स वै᳘ गौतमस्य पुत्र व्वृतो ज᳘नं धावयेत्॥  
(द्य) यस्त᳘द्दर्शपूर्णमास᳘योर्व्विद्याद्य᳘स्मादिमाः᳘ प्रजा᳘ लोमशा जा᳘यन्ते य᳘स्मादासां पु᳘नरिव श्म᳘श्रूण्यौ᳘पपक्ष्याणि दु᳘र्बीरिणानि जा᳘यन्ते य᳘स्माच्छीर्ष᳘ण्येवा᳘ग्रे पलितो भ᳘वत्य᳘थ पु᳘नरुत्तमे व्व᳘यसि स᳘र्व्व ऽएव᳘ पलितो᳘ भवति॥  
## ०७
स वै᳘ गौतमस्य पुत्र व्वृतो ज᳘नं धावयेत्॥  
(द्य) यस्त᳘द्दर्शपूर्णमास᳘योर्व्विद्याद्य᳘स्मात्कुमार᳘स्य रे᳘तः सिक्तं न᳘ संभ᳘वति य᳘स्मादस्य मध्यमे व्व᳘यसि संभ᳘वति य᳘स्मादस्य पु᳘नरुत्तमे व्व᳘यसि न᳘ संभ᳘वति॥  
## ०८
यो᳘ गायत्रीᳫँ᳭ ह᳘रिणीम्॥  
(ञ्ज्यो᳘) ज्यो᳘तिष्पक्षां य᳘जमानᳫँ᳭ स्वर्ग्गं᳘ लोक᳘मभिव᳘हंतीं व्विद्यादि᳘ति त᳘स्मै ह निष्कं प्र᳘ददावनूचानः᳘ स्वैदायनासि सुव᳘र्णं वाव [[???]] सुवर्णवि᳘दे ददती᳘ति त᳘ᳫँ᳘ होपगु᳘ह्य नि᳘श्चक्राम त᳘ᳫँ᳘ ह पप्रच्छुः कि᳘मिवैष᳘ गौतम᳘स्य पु᳘त्रो ऽभूदि᳘ति॥  
## ०९
स᳘ होवाच॥  
य᳘था ब्रह्मा᳘ ब्रह्मपुत्रो᳘ मू᳘र्द्धा ऽस्य व्वि᳘पतेद्य᳘ ऽएनमुपव᳘ह्लेते᳘ति ते᳘ ह त᳘त ऽएव᳘ व्विप्रे᳘युस्त᳘ᳫँ᳘ ह त᳘त ऽएव᳘ समि᳘त्पाणिः प्र᳘तिचक्रम ऽउ᳘प त्वा ऽऽयानी᳘नि कि᳘मध्येष्य᳘माण ऽइ᳘ति या᳘नेव᳘ मा प्रश्नान᳘प्राक्षीस्ता᳘नेव᳘ मे व्वि᳘ब्रूही᳘ति स᳘ होवाचा᳘नुपेतायैव᳘ त ऽएनान्ब्रवाणी᳘ति॥  
## १०
त᳘स्मा ऽउ हैत᳘दुवाच॥  
द्वा᳘वाघारौ प᳘ञ्च प्रयाजा᳘ ऽआग्नेय ऽआ᳘ज्यभागो ऽष्टम᳘ ऽए᳘ते ऽष्टौ᳘ पुर᳘स्तादा᳘ज्यभागाः सौम्य ऽआ᳘ज्यभागो हवि᳘र्भागाणां प्रथमो᳘ हविर्हि सो᳘म ऽआग्नेयः᳘ पुरोडा᳘शो ऽग्नीषोमी᳘य ऽउपाᳫँ᳭शुया᳘जो ऽग्नीषोमी᳘यः पुरोडा᳘शो ऽग्निः᳘ स्विष्टकृ᳘देते प᳘ञ्च मध्यतो᳘ हवि᳘र्भागाः॥  
## ११
प्राशित्रं᳘ चे᳘डा च॥  
य᳘च्चाग्नी᳘ध ऽआद᳘धाति ब्रह्मभागो᳘ यजमानभा᳘गो ऽन्वाहा᳘र्य्य ऽएते᳘ ष᳘ट् प्राजापत्यास्त्र᳘यो ऽनुयाजा᳘श्चत्वा᳘रः पत्नीसंयाजाः᳘ समिष्टयजु᳘रष्टम᳘मे᳘ते ऽष्टा᳘ ऽउप᳘रिष्टादा᳘ज्यभागाः॥  
## १२
(०) अ᳘थ य᳘दपुरो ऽनुवा᳘क्यकाः [[???]] प्रयाजा भ᳘वन्ति॥  
त᳘स्मादिमाः᳘ प्रजा᳘ ऽअद᳘न्तका जायन्ते᳘ ऽथ य᳘त्पुरोनुवा᳘क्यवन्ति [[???]] हवी᳘ᳫँ᳘षि भ᳘वन्ति त᳘स्मादासां जायन्ते ऽथ [[???]] य᳘दपुरोऽनुवा᳘क्यका ऽअनुयाजा [[???]] भ᳘वन्ति त᳘स्मादासां प्र᳘भिद्यन्ते᳘ ऽथ य᳘त्पुरोनुवा᳘क्यवन्तः [[???]] पत्नीसंयाजा भ᳘वन्ति त᳘स्मादासाᳫँ᳭ सं᳘तिष्ठन्ते᳘ ऽथ य᳘दपुरोनुवा᳘क्यकᳫँ᳭ [[???]] समिष्टयजुर्भ᳘वति त᳘स्मादासां पु᳘नरुत्तमे व्व᳘यसि स᳘र्व्व ऽएव प्र᳘भिद्यन्ते᳘॥ शतम् ॥५७००॥  
## १३
(न्ते᳘ ऽथ) अ᳘थ य᳘दनुवा᳘क्यामनू᳘च्य॥  
याज्य᳘या य᳘जति त᳘स्माद᳘धर ऽएवा᳘ग्रे जा᳘यन्ते ऽथो᳘त्तरे᳘ ऽथ य᳘द्गायत्री᳘मनू᳘च्य त्रिष्टुभा [[???]] य᳘जति त᳘स्माद᳘णीयाᳫँ᳭स ऽएवा᳘धरे प्र᳘थीयाᳫँ᳭स ऽउ᳘त्तरे᳘ ऽथ यत्प्रा᳘ञ्चावाघारा᳘वाघार᳘यति त᳘स्माद्द᳘ᳫँ᳘ष्ट्रा व्व᳘र्षीयाᳫँ᳭सो᳘ ऽथ यत्स᳘च्छन्दसावेव᳘ संया᳘ज्ये भ᳘वतस्त᳘स्मात्समा᳘ ऽएव जं᳘भ्याः॥  
## १४
(ऽ) अ᳘थ य᳘द्बर्हि᳘ स्तृणा᳘ति॥  
त᳘स्मादिमाः᳘ प्रजा᳘ लोमशा᳘ जायन्ते᳘ ऽथ यत्पु᳘नरिव प्रस्तर᳘ᳫँ᳘ स्तृणा᳘ति त᳘स्मादासां पु᳘नरिव श्म᳘श्रूण्यौ᳘पपक्ष्याणि दु᳘र्बीरिणानि जायन्ते᳘ ऽथ यत्के᳘वलमेवा᳘ग्रे प्रस्तर᳘मनुप्रह᳘रति त᳘स्माच्छीर्ष᳘ण्येवा᳘ग्रे पलितो [[???]] भ᳘वत्य᳘थ यत्स᳘र्व्वमेव᳘ बर्हि᳘रनुप्रह᳘रति [[???]] त᳘स्मात्पु᳘नरुत्तमे व्व᳘यसि स᳘र्व्व ऽएव᳘ पलितो᳘ भवति॥  
## १५
(त्य᳘) अ᳘थ यदा᳘ज्यहविषः प्रयाजा भ᳘वन्ति॥  
त᳘स्मात्कुमार᳘स्य रे᳘तः सिक्तं न स᳘म्भवत्युदक᳘मिवैव᳘ भवत्युदक᳘मिव ह्या᳘ज्यम᳘थ यन्म᳘ध्ये यज्ञ᳘स्य दध्ना᳘ पुरोडा᳘शेने᳘ति चरन्ति त᳘स्मादस्य मध्यमे व्व᳘यसि स᳘म्भवति द्र᳘प्सीवैव᳘ भवति द्र᳘प्सीव हि रेतो᳘ ऽथ यदा᳘ज्यहविष ऽए᳘वानुयाजा भ᳘वन्ति त᳘स्मादस्य पु᳘नरुत्तमे व्व᳘यसि न स᳘म्भवत्युदक᳘मिवैव᳘ भवत्युदक᳘मिव ह्या᳘ज्यम्॥  
## १६
(म्वे᳘) व्वे᳘दिरेव᳘ गायत्री [[???]]॥  
त᳘स्यै᳘ ये ऽष्टौ᳘ पुर᳘स्तादा᳘ज्यभागाः स द᳘क्षिणः पक्षो᳘ ये ऽष्टा᳘ ऽउप᳘रिष्टादा᳘ज्यभागाः स ऽउ᳘त्तरः पक्षः᳘ [[???]] सैषा᳘ गायत्री ह᳘रिणी ज्यो᳘तिष्पक्षा य᳘जमानᳫँ᳭ स्वर्गं᳘ लोक᳘मभि᳘वहति य᳘ ऽएव᳘मेतद्वे᳘द॥  
