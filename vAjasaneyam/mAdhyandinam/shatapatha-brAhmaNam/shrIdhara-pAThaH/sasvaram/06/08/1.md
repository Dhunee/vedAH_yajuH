+++
title = "१"

+++
## ०१
व्वनीवाह्ये᳘ताग्निं बि᳘भ्रदि᳘त्याहुः॥  
(र्दे) देवाश्चा᳘सुराश्चोभ᳘ये प्राजापत्या᳘ ऽअस्पर्द्धन्त ते᳘ देवा᳘श्चक्रम᳘चरञ्छालम᳘सुरा ऽआसंस्ते᳘ देवा᳘श्चक्रे᳘ण च᳘रन्त ऽएतत्क᳘र्मापश्यंश्चक्रे᳘ण हि वै᳘ देवाश्च᳘रन्त ऽएतत्कर्मा᳘पश्यंस्त᳘स्माद᳘नस ऽएव᳘ पौरोडाशे᳘षु य᳘जूᳫँ᳭ष्य᳘नसो ऽग्नौ [[???]]॥  
## ०२
स यो᳘ व्वनीवाह्य᳘ते॥  
देवान्क᳘र्मणैति दै᳘वᳫँ᳭ हास्य क᳘र्म कृतं᳘ भवत्य᳘थ यो न᳘ व्वनीवाह्यते᳘ ऽसुरान् क᳘र्मणैत्यसुर्यᳫँ᳭ हास्य क᳘र्म कृतं᳘ भवति॥  
## ०३
तद्धै᳘क ऽआहुः॥  
स्वयं वा᳘ ऽएष᳘ व्वनीवाहितो᳘ व्विष्णुक्रमैर्व्वा᳘ ऽएष᳘ प्रया᳘ति व्वात्सप्रेणा᳘वस्यती᳘ति न त᳘था व्विद्याद्दै᳘वं वा᳘ ऽअस्य त᳘त्प्रया᳘णं य᳘द्विष्णुक्रमा दै᳘वमवसा᳘नं य᳘द्वात्सप्रम᳘थास्येदं᳘ मानुषं᳘ प्रया᳘णं य᳘दिदं᳘ प्रया᳘ति मानुष᳘मवसा᳘नं य᳘दवस्य᳘ति॥  
## ०४
प्रजा᳘पतिरे᳘षो ऽग्निः᳘॥  
(रु) उभ᳘यम्वेत᳘त्प्रजा᳘पतिर्य᳘च्च देवा य᳘च्च मनु᳘ष्यास्तद्य᳘द्विष्णुक्रमवात्सप्रे भ᳘वतो य᳘द्वे᳘वास्य दै᳘वᳫँ᳭ रूपं त᳘दस्य ते᳘न सं᳘स्करोत्य᳘थ य᳘द्वनीवाह्य᳘ते य᳘दे᳘वास्य मानुष᳘ᳫँ᳘ रूपं त᳘दस्य ते᳘न सं᳘स्करोति स᳘ ह वा᳘ ऽएतᳫँ᳭ स᳘र्व्वं कृत्स्नं᳘ प्रजा᳘पतिᳫँ᳭ सं᳘स्करोति य᳘ ऽएवं᳘ विद्वा᳘न्वनीवाह्य᳘ते त᳘स्मादु व्वनीवाह्ये᳘तैव [[???]]॥  
## ०५
स यद᳘हः प्रयास्यन्त्स्यात् [[???]]॥  
(त्त) तद᳘हरुत्तर᳘तो ऽग्नेः प्राग᳘न ऽउपस्थाप्या᳘थास्मिन्त्समि᳘धमा᳘दधात्येतद्वा᳘ ऽएनं देवा᳘ ऽएष्य᳘न्तं पुर᳘स्ताद᳘न्नेनाप्रीणन्नेत᳘या समि᳘धा त᳘थै᳘वैनमय᳘मेत᳘देष्य᳘न्तं पुर᳘स्ताद᳘न्नेन प्रीणात्येत᳘या समि᳘धा॥  
## ०६
समि᳘धा ऽग्निं᳘ दुवस्यते᳘ति॥  
समि᳘धा ऽग्निं [[???]] नमस्यते᳘त्येत᳘द्धृतै᳘र्बोधयता᳘तिथिमा ऽस्मिन्हव्या᳘ [[???]] जुहोतने᳘ति घृतैर᳘ह बोध᳘यता᳘तिथि᳘मो ऽअस्मिह्नव्या᳘नि जुहुते᳘त्येत᳘द्बुद्ध᳘वत्येत्या᳘यै᳘ ह्येनमेत᳘द्बोध᳘यति॥  
## ०७
(त्य᳘) अ᳘थैनमु᳘द्यच्छति॥  
(त्यु᳘) उ᳘दु त्वा व्वि᳘श्वे देवा ऽअ᳘ग्ने भ᳘रन्तु चि᳘त्तिभिरि᳘ति व्वि᳘श्वे वा᳘ ऽएतम᳘ग्रे देवाश्चि᳘त्तिभिरु᳘दभरन्नेत᳘द्ध्येषां तदा᳘ चित्तमा᳘सीत्त᳘थै᳘वैनमय᳘मेतच्चि᳘त्तिभिरु᳘द्भरत्येत᳘द्ध्यस्य [[???]] तदा᳘ चित्तं भ᳘वति स᳘ नो भव शिवस्त्व᳘ᳫँ᳘ सुप्र᳘तीको व्विभा᳘वसुरि᳘ति य᳘थैव य᳘जुस्त᳘था ब᳘न्धुस्तं᳘ दक्षिणत ऽउ᳘दञ्चमा᳘दधाति त᳘स्योक्तो ब᳘न्धुः स्थाल्यां गा᳘र्हपत्यᳫँ᳭ समुप्या᳘परमा᳘दधाति स य᳘दि काम᳘येतोपा᳘धिरोहेत्पार्श्वतो᳘ वा व्व्रजेत्॥  
## ०८
(द᳘) अ᳘थानड्वा᳘हौ युनक्ति॥  
दक्षिणमग्रे᳘ ऽथ सव्य᳘मेवं᳘ देव᳘त्रेतर᳘था मानुषे स यां का᳘ञ्च दि᳘शं यास्यन्त्स्यात्प्रा᳘ङेवा᳘ग्रे प्र᳘यायात्प्रा᳘ची हि दि᳘गग्नेः स्वा᳘मेव तद्दि᳘शम᳘नु प्र᳘याति॥  
## ०९
प्रे᳘दग्ने ज्यो᳘तिष्मान्याहि॥  
शिवे᳘भिरर्चि᳘भिष्ट्वामि᳘ति प्रे᳘दग्ने त्वं ज्यो᳘तिष्मान्याहि शिवे᳘भिरर्चि᳘भिर्द्दीप्यमानैरि᳘त्येत᳘द्बृह᳘द्भिर्भानु᳘भिर्भा᳘सन्मा᳘ हिᳫँ᳭सीस्त᳘न्वा प्रजा ऽइ᳘ति बृह᳘द्भिरर्चि᳘भिर्द्दी᳘प्यमानैर्मा᳘ हिᳫँ᳭सीरात्म᳘ना प्रजा ऽइ᳘त्येतत् [[???]]॥  
## १०
(त्स᳘) स᳘ यदा᳘ ऽक्ष ऽउत्स᳘र्जेत्॥  
(द᳘) अ᳘थैतद्य᳘जुर्जपेदसु᳘र्या वा᳘ ऽएषा वाग्या᳘ ऽक्षस्य ता᳘मेत᳘च्छमयति ता᳘मेत᳘द्देवत्रा᳘ करोति॥  
## ११
य᳘द्वे᳘वैतद्य᳘जुर्ज᳘पति॥  
य᳘स्मिन्वै क᳘स्मिंश्चा᳘हिते᳘ ऽक्ष ऽउत्स᳘र्जति त᳘स्यैव सा व्वा᳘ग्भवति तद्य᳘दग्नावा᳘हिते᳘ ऽक्ष ऽउत्स᳘र्जत्यग्ने᳘रेव सा व्वा᳘ग्भवत्यग्नि᳘मेव त᳘द्देवा ऽउ᳘पास्तुवन्नु᳘पामहयंस्त᳘थै᳘वैनमय᳘मेतदुपस्तौत्यु᳘पमहयत्य᳘क्रन्ददग्नि᳘ [[???]] स्तन᳘यन्निव द्यौरि᳘ति त᳘स्योक्तो ब᳘न्धुः॥  
## १२
स य᳘दि पुरा᳘ व्वसत्यै᳘ व्विमुञ्चेत [[???]]॥  
(ता᳘) अ᳘नस्ये᳘वाग्निः᳘ स्याद᳘थ यदा᳘ वसत्यै᳘ व्विमुञ्चे᳘त प्राग᳘न ऽउपस्था᳘प्योत्तरत᳘ ऽउद्धत्या᳘वोक्षति य᳘त्रैनमुपावह᳘रति तं᳘ दक्षिणत ऽउ᳘दञ्चमुपा᳘वहरति त᳘स्योक्तो ब᳘न्धुः॥  
## १३
(र᳘) अ᳘थास्मिन्त्समि᳘धमा᳘दधाति॥  
(त्ये) एतद्वा᳘ ऽएनं देवा᳘ ऽईयिवा᳘ᳫँ᳘समुप᳘रिष्टाद᳘न्नेनाप्रीणन्नेत᳘या समि᳘धा त᳘थै᳘वैनमय᳘मेत᳘दीयिवा᳘ᳫँ᳘समुप᳘रिष्टाद᳘न्नेन प्रीणात्येत᳘या समि᳘धा॥  
## १४
प्र᳘प्राय᳘मग्नि᳘र्भरत᳘स्य शृण्व ऽइ᳘ति॥  
प्रजा᳘पतिर्व्वै᳘ भरतः स᳘ हीदᳫँ᳭ स᳘र्व्वं बिभ᳘र्ति व्वि यत्सू᳘र्यो न रो᳘चते बृहद्भा ऽइ᳘ति व्वि यत्सू᳘र्य ऽइव रो᳘चते बृहद्भा ऽइ᳘त्येत᳘दभि यः᳘ पूरुं पृ᳘तनासु तस्थावि᳘ति पूरु᳘र्ह ना᳘मासुररक्षस᳘मास त᳘मग्निः पृ᳘तनास्वभि᳘तष्ठौ दीदा᳘य दै᳘व्यो ऽअतिथिः शिवो᳘ न ऽइ᳘ति दी᳘प्यमानो दैवो᳘ ऽतिथिः शिवो᳘ न ऽइ᳘त्येत᳘त्स्थित᳘वत्या व्वसत्यै᳘ ह्येनं त᳘त्स्थाप᳘यति॥  
## १५
(त्य) अथा᳘तः सम्प᳘देव᳘॥  
समि᳘धं प्रथमेना᳘दधात्यु᳘द्यच्छत्ये᳘केन प्र᳘यात्ये᳘केना᳘क्षमे᳘केना᳘नुमन्त्रयते समि᳘धमेव᳘ पञ्चमेना᳘दधाति तत्प᳘ञ्च प᳘ञ्चचितिको ऽग्निः प᳘ञ्च ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
