+++
title = "१"

+++
## ०१
भू᳘याᳫँ᳭सि हवी᳘ᳫँ᳘षि भवन्ति॥  
(न्त्य) अग्निचित्या᳘यां य᳘दु चा᳘नग्निचित्यायाम᳘तीनि ह क᳘र्माणि [[???]] सन्ति या᳘न्यन्यत्कर्मा᳘ति तान्य᳘तीनि ते᳘षामग्निचित्या᳘ राजसू᳘यो व्वाजपे᳘यो ऽश्वमेधस्तद्यत्ता᳘न्यन्या᳘नि क᳘र्माण्य᳘ति त᳘स्मात्तान्य᳘तीनि॥  
## ०२
(न्या) आग्नावैष्णव ऽए᳘कादशकपालः॥  
(स्त᳘) त᳘दध्वर᳘स्य दीक्षणी᳘यं व्वैश्वानरो द्वा᳘दशकपाल ऽआदित्य᳘श्च चरुस्ते᳘ ऽअग्नेः [[???]]+॥  
## ०३
स य᳘दाग्नावैष्णव᳘मेव᳘ निर्व्व᳘पेत्॥  
(न्ने᳘) ने᳘तरे हवि᳘षी ऽअध्वर᳘स्यैव᳘ दीक्षणी᳘यं कृतᳫँ᳭ स्या᳘न्नाग्नेर᳘थ यदि᳘तरे ऽएव᳘ हवि᳘षी निर्व्व᳘पे᳘न्नाग्नावैष्णव᳘मग्ने᳘रेव᳘ दीक्षणी᳘यं कृतᳫँ᳭ स्या᳘न्नाध्वर᳘स्य॥  
## ०४
(स्यो) उभ᳘यानि नि᳘र्व्वपति॥  
(त्य) अध्वर᳘स्य चाग्ने᳘श्चो᳘भ᳘य᳘ᳫँ᳘ ह्येतत्क᳘र्माध्वरकर्म᳘ चाग्निकर्म᳘ चाध्वर᳘स्य पू᳘र्व्वम᳘थाग्ने᳘रुपायि᳘ ह्येतत्क᳘र्म य᳘दग्निकर्म [[???]]॥  
## ०५
स य᳘ ऽएष᳘ ऽआग्नावैष्णवः [[???]]॥  
(स्त᳘) त᳘स्य त᳘देव ब्रा᳘ह्मणं यत्पुरश्च᳘रणे व्वैश्वानरो द्वा᳘दशकपालो व्वैश्वानरो वै स᳘र्व्वे ऽग्न᳘यः स᳘र्व्वेषामग्नीनामु᳘पाप्त्यै द्वा᳘दशकपालो द्वा᳘दश मा᳘साः संव्वत्सरः᳘ संव्वत्सरो᳘ व्वैश्वानरः [[???]]॥  
## ०६
(रो) य᳘द्वे᳘वैतं᳘ व्वैश्वानरं᳘ निर्व्व᳘पति॥  
व्वैश्वानरं वा᳘ ऽएत᳘मग्निं᳘ जनयिष्य᳘न्भवति त᳘मेत᳘त्पुर᳘स्ताद्दीक्षणी᳘यायाᳫँ᳭ रे᳘तोभूत᳘ᳫँ᳘ सिञ्चति यादृग्वै यो᳘नौ रे᳘तः सिच्य᳘ते तादृ᳘ग्जायते तद्य᳘देतम᳘त्र व्वैश्वानरᳫँ᳭ रे᳘तोभूत᳘ᳫँ᳘ सिञ्च᳘ति त᳘स्मादे᳘षो ऽमु᳘त्र व्वैश्वानरो᳘ जायते॥  
## ०७
य᳘द्वे᳘वैते᳘ हवि᳘षी निर्व्व᳘पति॥  
क्षत्रं वै᳘ व्वैश्वानरो व्वि᳘डेष᳘ ऽआदित्य᳘श्चरुः᳘ क्षत्रं᳘ च तद्वि᳘शं च करोति व्वैश्वानरं पू᳘र्व्वं नि᳘र्व्वपति क्षत्रं त᳘त्कृत्वा व्वि᳘शं करोति॥  
## ०८
(त्ये᳘) ए᳘क ऽएष᳘ भवति॥  
(त्ये) एकदेव᳘त्य ऽएकस्थं त᳘त्क्षत्र᳘मेकस्थाᳫँ᳭ श्रि᳘यं करोति चरुरि᳘तरो बहुदेव᳘त्यो भूमा वा᳘ ऽएष᳘ तण्डुला᳘नां य᳘च्चरु᳘र्भू᳘मो ऽएष᳘ देवा᳘नां य᳘दादित्या᳘ व्विशि त᳘द्भूमा᳘नं दधाती᳘त्यधिदेवतम् [[???]]॥  
## ०९
(म᳘) अ᳘थाध्यात्मम् [[???]]॥  
(ᳫँ᳭) शि᳘र ऽएव᳘ व्वैश्वानर᳘ ऽआ᳘त्मैष᳘ ऽआदित्य᳘श्चरुः शि᳘रश्च त᳘दात्मा᳘नं च करोति व्वैश्वानरं पू᳘र्व्वं नि᳘र्व्वपति शि᳘रस्त᳘त्कृ᳘त्वा ऽऽत्मा᳘नं करोति॥  
## १०
(त्ये᳘) ए᳘क ऽएष᳘ भवति॥  
(त्ये᳘) ए᳘कमिव हि शि᳘रश्चरुरि᳘तरो बहुदेव᳘त्यो भूमा वा᳘ ऽएष᳘ तण्डुला᳘नां य᳘च्चरु᳘र्भू᳘मो ऽएषो᳘ ऽङ्गानां य᳘दा᳘त्मा ऽऽत्मंस्तद᳘ङ्गानां भूमा᳘नं दधाति॥  
## ११
घृत᳘ ऽएष᳘ भवति॥  
घृत᳘भाजना᳘ ह्यादित्याः स्वे᳘नै᳘वैनानेत᳘द्भागे᳘न स्वे᳘न र᳘सेन प्रीणात्युपा᳘ᳫँ᳘श्वेता᳘नि हवी᳘ᳫँ᳘षि भवन्ति रे᳘तो वा ऽअ᳘त्र यज्ञ᳘ ऽउपाᳫँ᳭शु वै रे᳘तः सिच्यते॥  
## १२
(ते᳘ ऽथौ) अ᳘थौद्ग्रभणा᳘नि जुहोति॥  
(त्यौ) औद्ग्रभणैर्वै᳘ देवा᳘ ऽआत्मा᳘नमस्मा᳘ल्लोका᳘त्स्वर्गं᳘ लोक᳘मभ्यु᳘दगृह्णत य᳘दुद᳘गृह्णत त᳘स्मादौद्ग्रभणा᳘नि त᳘थै᳘वैतद्य᳘जमान ऽऔद्ग्रभणै᳘रे᳘वात्मा᳘नमस्मा᳘ल्लोका᳘त्स्वर्गं᳘ लोक᳘मभ्यु᳘द्गृह्णीते॥  
## १३
ता᳘नि वै भू᳘याᳫँ᳭सि भवन्ति॥  
(न्त्य) अग्निचित्या᳘यां य᳘दु चा᳘नग्निचित्यायां त᳘स्याक्तो ब᳘न्धुरुभ᳘यानि भवन्ति त᳘स्यो᳘क्तो ऽध्वर᳘स्य पूर्व्वाण्य᳘थाग्नेस्त᳘स्यो ऽए᳘वोक्तः [[???]]॥  
## १४
प᳘ञ्चाध्वर᳘स्य जुहोति॥  
पा᳘ङ्क्तो यज्ञो या᳘वान्यज्ञो या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति स᳘प्ताग्नेः᳘ सप्त᳘चितिको ऽग्निः᳘ स᳘प्त ऽर्त᳘वः [[???]] संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति ता᳘न्युभ᳘यानि द्वा᳘दश स᳘म्पद्यन्ते द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## १५
स᳘ जुहोति॥  
(त्या᳘) आ᳘कूतिमग्निं᳘ प्रयु᳘जᳫँ᳭ स्वाहेत्या᳘कूताद्वा᳘ ऽएतद᳘ग्रे क᳘र्म स᳘मभवत्त᳘दे᳘वैत᳘देत᳘स्मै क᳘र्मणे प्र᳘युङ्क्ते॥  
## १६
म᳘नो मेघा᳘मग्निं᳘ प्रयु᳘जᳫँ᳭ स्वाहे᳘ति॥  
म᳘नसो वा᳘ ऽएतद᳘ग्रे क᳘र्म स᳘मभवत्त᳘दे᳘वैतदेत᳘स्मै [[???]] क᳘र्मणे प्र᳘युङ्क्ते॥  
## १७
चित्तं व्वि᳘ज्ञातमग्निं᳘ प्रयु᳘जᳫँ᳭ स्वाहे᳘ति॥  
चित्ताद्वा᳘ ऽएतद᳘ग्रे क᳘र्म स᳘मभवत्त᳘दे᳘वैत᳘देत᳘स्मै क᳘र्मणे प्र᳘युङ्क्ते॥  
## १८
व्वाचो व्वि᳘धृतिमग्निं᳘ प्रयु᳘जᳫँ᳭ स्वाहे᳘ति॥  
व्वाचो वा ऽएतद᳘ग्रे क᳘र्म स᳘मभवत्ता᳘मे᳘वैत᳘देत᳘स्मै क᳘र्मणे प्र᳘युङ्क्ते॥  
## १९
प्रजा᳘पतये म᳘नवे स्वाहे᳘ति॥  
प्रजा᳘पतिर्व्वै म᳘नुः स᳘ हीदᳫँ᳭ स᳘र्व्वम᳘मनुत प्रजा᳘पतिर्व्वा᳘ ऽएतद᳘ग्रे क᳘र्माकरोत्त᳘मे᳘वैत᳘देत᳘स्मै क᳘र्मणे प्र᳘युङ्क्ते॥  
## २०
(ङ्क्ते ऽग्न᳘) अग्न᳘ये व्वैश्वानरा᳘य स्वाहे᳘ति॥  
संव्वत्सरो वा᳘ ऽअग्नि᳘र्व्वैश्वानरः᳘ संव्वत्सरो वा᳘ ऽएतद᳘ग्रे क᳘र्माकरोत्त᳘मे᳘वैत᳘देत᳘स्मै क᳘र्मणे प्र᳘युङ्क्ते॥  
## २१
(ङ्क्ते᳘थ) अ᳘थ सावित्रीं᳘ जुहोति॥  
सविता वा᳘ ऽएतद᳘ग्रे क᳘र्माकरोत्त᳘मे᳘वैत᳘देत᳘स्मै क᳘र्मणे प्र᳘युङ्क्ते व्वि᳘श्वो देव᳘स्य नेतुर्म᳘र्तो व्वुरीत सख्य᳘म्। व्वि᳘श्वो राय᳘ इषुध्यति द्युम्नं᳘ व्वृणीत पुष्य᳘से स्वाहे᳘ति यो᳘ देव᳘स्य सवितुः᳘ सख्यं᳘ व्वृणीते स᳘ द्युम्नं᳘ च पु᳘ष्टिं च व्वृणीत ऽएष वा᳘ ऽअस्य सख्यं᳘ व्वृणीते य᳘ ऽएतत्क᳘र्म करो᳘ति॥  
## २२
ता᳘न्यु है᳘के॥  
(क ऽ) उखा᳘यामे᳘वैता᳘न्यौद्ग्रभणा᳘नि जुह्वति का᳘मेभ्यो वा᳘ ऽएता᳘नि हूयन्त ऽआ᳘त्मो ऽएष य᳘जमानस्य य᳘दु᳘खा ऽऽत्मन्य᳘जमानस्य स᳘र्व्वान्का᳘मान्प्र᳘तिष्ठापयाम इ᳘ति न त᳘था कुर्यादेत᳘स्य वै᳘ यज्ञ᳘स्य स᳘ᳫँ᳘स्थितस्यैता᳘सामा᳘हुती᳘नां यो र᳘सस्त᳘देत᳘दर्चिर्यद्दी᳘प्यते तद्यत्स᳘ᳫँ᳘स्थिते यज्ञे᳘ हुते᳘ष्वौद्ग्रभणे᳘षूखां᳘ प्रवृण᳘क्ति त᳘देनामेष᳘ यज्ञ ऽआ᳘रोहति तं᳘ यज्ञं᳘ बिभर्त्ति त᳘स्मात्स᳘ᳫँ᳘स्थित ऽएव᳘ यज्ञे᳘ हुते᳘ष्वौद्ग्रभणे᳘षूखां प्र᳘वृञ्ज्यात्॥ [अर्धप्रपाठकः॥]  
## २३
(न्मु) मुञ्जकुलायेना᳘वस्तीर्णा भवति॥  
(त्या᳘) आ᳘दीप्यादि᳘ति᳘ न्वेव य᳘द्वेव᳘ मुञ्जकुलाये᳘न यो᳘निरे᳘षा ऽग्नेर्यन्मु᳘ञ्जो न वै यो᳘निर्ग᳘र्भᳫँ᳭ हिनस्त्य᳘हिᳫँ᳭सायै यो᳘नेर्वै जा᳘यमानो जायते यो᳘नेर्जा᳘यमानो जायाता ऽइ᳘ति॥  
## २४
शणकुलायम᳘न्तरं भवति॥  
(त्या᳘) आ᳘दिप्यादि᳘ति᳘ न्वेव य᳘द्वेव᳘ शणकुलायं᳘ प्रजा᳘पतिर्य᳘स्यै यो᳘नेर᳘सृज्यत त᳘स्या ऽउ᳘मा ऽउ᳘ल्बमा᳘सञ्छणा᳘ जरा᳘यु त᳘स्मात्ते पू᳘तयो जरा᳘यु हि तेन वै᳘ जरा᳘यु ग᳘र्भᳫँ᳭ हिनस्त्य᳘हिᳫँ᳭सायै जरा᳘युणो वै जा᳘यमानो जायते जरा᳘युणो जा᳘यमानो जायाता ऽइ᳘ति॥  
