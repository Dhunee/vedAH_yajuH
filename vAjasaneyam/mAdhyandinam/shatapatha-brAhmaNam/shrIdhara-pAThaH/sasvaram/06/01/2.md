+++
title = "२"

+++
## ०१
सो ऽकामयत प्रजा᳘पतिः॥  
(र्भू᳘) भू᳘य ऽएव᳘ स्यात्प्र᳘जायेते᳘ति᳘ सो ऽग्नि᳘ना पृथिवीं᳘ मिथुनᳫँ᳭ स᳘मभवत्त᳘त ऽआण्डᳫँ᳭ स᳘मवर्त्तत त᳘द᳘भ्यमृशत्पु᳘ष्यत्वि᳘ति पु᳘ष्यतु भू᳘यो ऽस्त्वि᳘त्येव त᳘दब्रवीत्॥  
## ०२
(त्स) स यो ग᳘र्भो ऽन्तरा᳘सीत्॥  
(त्स᳘) स᳘ व्वायु᳘रसृज्यता᳘थ यद᳘श्रु सं᳘क्षरितमा᳘सीत्ता᳘नि व्व᳘याᳫँ᳭स्यभवन्न᳘थ यः᳘ कपा᳘ले र᳘सो लिप्त ऽआ᳘सीत्ता म᳘रीचयो ऽभवन्न᳘थ य᳘त्कपा᳘लमा᳘सीत्त᳘दन्त᳘रिक्षमभवत्॥  
## ०३
(त्सो) सो ऽकामयत॥  
भू᳘य ऽएव᳘ स्यात्प्र᳘जायेते᳘ति स᳘ व्वायु᳘ना ऽन्त᳘रिक्षं मिथुनᳫँ᳭ स᳘मभवत्त᳘त आण्डᳫँ᳭ [[???]] स᳘मवर्तत त᳘दभ्य᳘मृशद्य᳘शो बिभृही᳘ति त᳘तो ऽसा᳘वादि᳘त्यो ऽसृज्यतैष वै यशो᳘ ऽथ यद᳘श्रु सं᳘क्षरितमा᳘सीत्सो᳘ ऽश्मा पृ᳘श्निरभवद᳘श्रुर्ह वै तमश्मेत्या᳘चक्षते परो᳘ ऽक्षं परो᳘ ऽक्षकामा हि᳘ देवा ऽअ᳘थ यः᳘ कपा᳘ले र᳘सो लिप्त आ᳘सीत्ते᳘ रश्म᳘यो ऽभवन्न᳘थ य᳘त्कपा᳘लमा᳘सीत्सा द्यौ᳘रभवत्॥  
## ०४
(त्सो) सोकामयत॥  
भू᳘य ऽएव᳘ स्यात्प्र᳘जायेते᳘ति स᳘ ऽआदित्ये᳘न दि᳘वं मिथुनᳫँ᳭ स᳘मभवत्त᳘त ऽआण्डᳫँ᳭ स᳘मवर्त्तत त᳘द᳘भ्यमृशद्रे᳘तो [[???]] बिभृही᳘ति त᳘तश्चन्द्र᳘मा ऽअसृज्यतैष वै रेतो᳘ ऽथ यद᳘श्रु [[???]] सं᳘क्षरितमा᳘सीत्ता᳘नि न᳘क्षत्राण्यभवन्न᳘थ यः᳘ कपा᳘ले र᳘सो लिप्त ऽआ᳘सीत्ता᳘ ऽअवान्तरदि᳘शो ऽभवन्न᳘थ य᳘त्कपा᳘लमा᳘सीत्ता दि᳘शो ऽभवन्॥  
## ०५
(न्त्स᳘) स᳘ ऽइमाँ᳘ल्लोका᳘न्त्सृ᳘ष्ट्वा ऽकामयत॥  
ताः᳘ प्रजाः᳘ सृजेय या᳘ म ऽएषु᳘ लोके᳘षु स्युरि᳘ति॥  
## ०६
स म᳘नसा व्वा᳘चं मिथुनᳫँ᳭ स᳘मभव᳘त्॥  
(त्सो) सो ऽष्टौ᳘ द्रप्सा᳘न्गर्भ्यभव᳘त्ते ऽष्टौ [[???]] व्व᳘सवो ऽसृज्यन्त ता᳘नस्यामु᳘पादधात्॥  
## ०७
(त्स) स म᳘नसैव [[???]]॥  
व्वा᳘चं मिथुनᳫँ᳭ स᳘मभवत्स ऽए᳘कादश द्रप्सा᳘न्गर्भ्यभवत्त ऽए᳘कादश [[???]] रुद्रा᳘ ऽअसृज्यन्त ता᳘नन्त᳘रिक्ष ऽउ᳘पादधात्॥  
## ०८
(त्स) स म᳘नसैव [[???]]॥  
व्वा᳘चं मिथुनᳫँ᳭ स᳘मभवत्स द्वा᳘दश द्रप्सा᳘न्गर्भ्यभवत्ते [[???]] द्वा᳘दशादित्या᳘ ऽअसृज्यन्त ता᳘न्दिव्यु᳘पादधात्॥  
## ०९
(त्स) स मनसैव [[???]]॥  
व्वा᳘चं मिथुनᳫँ᳭ स᳘मभवत्स᳘ गर्भ्य᳘भवत्स व्वि᳘श्वान्देवा᳘नसृजत ता᳘न्दिक्षू᳘पादधात्॥  
## १०
(द᳘) अ᳘थो ऽआहुः॥  
(र)अग्नि᳘मेव᳘ सृष्टं व्व᳘सवो᳘ ऽन्वसृज्यन्त ता᳘नस्यामु᳘पादधाद्वायु᳘ᳫँ᳘ रुद्रास्ता᳘नन्त᳘रिक्ष ऽआदित्य᳘मादित्यास्ता᳘न्दिवि व्वि᳘श्वे देवा᳘श्चन्द्र᳘मसं ता᳘न्दिक्षू᳘पादधादिति [[???]]॥  
## ११
(त्य᳘) अ᳘थो ऽआहुः॥  
प्रजा᳘पतिरे᳘वेमाँ᳘ल्लोका᳘न्त्सृष्ट्वा᳘ पृथिव्यां प्र᳘त्यतिष्ठत्त᳘स्मा ऽइमा ऽओ᳘षधयो᳘ ऽन्नमपच्यन्त त᳘दाश्नात्स᳘ ग᳘र्भ्यभवत्स᳘ [[???]] ऊर्ध्वे᳘भ्य ऽएव᳘ प्राणे᳘भ्यो देवान᳘सृजत ये᳘ ऽवाञ्चः प्राणास्ते᳘भ्यो म᳘र्त्याः प्रजा ऽइत्य᳘तो यतमथा᳘ ऽसृजत त᳘था ऽसृजत प्रजा᳘पति᳘स्त्वे᳘वेदᳫँ᳭ स᳘र्व्वमसृजत य᳘दिदं किं᳘च॥  
## १२
स᳘ प्रजाः᳘ सृष्ट्वा [[???]]॥  
स᳘र्व्वमाजि᳘मित्वा᳘ व्य᳘स्रᳫँ᳭सत त᳘स्मादु हैतद्यः स᳘र्व्वमाजिमे᳘ति [[???]] व्येव᳘ स्रᳫँ᳭सते त᳘स्माद्वि᳘स्रस्तात्प्राणो᳘ मध्यत ऽउ᳘दक्रामत्त᳘स्मिन्नेनमु᳘त्क्रान्ते देवा᳘ ऽअजहुः᳘॥  
## १३
सो ऽग्नि᳘मब्रवीत्॥  
(त्त्वं᳘) त्वं᳘ मा सं᳘धेही᳘ति किं᳘ मे त᳘तो भविष्यती᳘ति त्व᳘या मा᳘ ऽचक्षान्तै यो वै᳘ पुत्रा᳘णाᳫँ᳭ रा᳘ध्यते ते᳘न पित᳘रं पितामहं᳘ पुत्रं पौ᳘त्रमा᳘चक्षते त्व᳘या मा᳘ ऽऽचक्षान्ता ऽअ᳘थ मा सं᳘धेही᳘ति तथे᳘ति त᳘मग्निः स᳘मदधात्त᳘स्मादेतं᳘ प्रजा᳘पतिᳫं᳭ स᳘न्तमग्निरित्या᳘चक्षत ऽआ᳘ ह वा᳘ ऽएनेन पित᳘रं पितामहं᳘ पुत्रम् पौ᳘त्रं चक्षते य᳘ ऽएवं व्वे᳘द॥  
## १४
त᳘मब्रवीत्॥  
(त्क᳘) क᳘स्मिंस्त्वो᳘पधास्यामी᳘ति हित᳘ ऽएवे᳘त्यब्रवीत्प्राणो वै᳘ हितं᳘ प्राणो हि स᳘र्व्वेभ्यो भूते᳘भ्यो हितस्तद्य᳘देनᳫं᳭ हित᳘ ऽउपा᳘दधात्त᳘स्मादाहो᳘पधास्याम्यु᳘पदधाम्यु᳘पाधामि᳘ति॥  
## १५
त᳘दाहुः॥  
कि᳘ᳫँ᳘ हितं किमु᳘पहितमि᳘ति [[???]] प्राण᳘ ऽएव᳘ हितं व्वागु᳘पहितं प्राणे᳘ हीयं व्वागु᳘पेव हिता᳘ प्राण᳘स्त्वेव᳘ हितम᳘ङ्गान्यु᳘पहितं प्राणे᳘ हीमान्य᳘ङ्गान्यु᳘पेव हिता᳘नि᳘॥  
## १६
सो ऽस्यैष चि᳘त्य ऽआसीत्॥  
(च्चे) चेत᳘व्यो᳘ ह्यस्या᳘सीत्त᳘स्माच्चि᳘त्यश्चि᳘त्य᳘ ऽउ ऽए᳘वायं [[???]] य᳘जमानस्य भवति चेत᳘व्यो᳘ ह्यस्य [[???]] भ᳘वति त᳘स्माद्वेव चि᳘त्यः॥  
## १७
(स्त᳘) त᳘देता वा᳘ ऽअस्य ताः [[???]]॥  
प᳘ञ्च त᳘न्वो᳘ व्यस्रᳫँ᳭सन्त [[???]] लो᳘म त्व᳘ङ् माᳫँ᳭सम᳘स्थि मज्जा ता᳘ ऽए᳘वैताः प᳘ञ्च चि᳘तयस्तद्यत्प᳘ञ्च चि᳘तीश्चिनो᳘त्येता᳘भिरे᳘वैनं [[???]] त᳘त्तनू᳘भिश्चिनोति य᳘च्चिनोति [[???]] त᳘स्माच्चि᳘तयः॥  
## १८
स यः स᳘ प्रजा᳘पतिर्व्य᳘स्रᳫँ᳭सत॥  
संव्वत्सरः सो᳘ ऽथ या᳘ अस्यैताः प᳘ञ्च त᳘न्वो व्य᳘स्रᳫँ᳭सन्त᳘ ऽर्त्तवस्ते प᳘ञ्च वा᳘ ऽऋत᳘वः प᳘ञ्चैताश्चि᳘तयस्तद्यत्प᳘ञ्च चि᳘तीश्चिनो᳘त्यृतु᳘भिरेवैनं त᳘च्चिनोति य᳘च्चिनो᳘ति त᳘स्माच्चि᳘तयः॥  
## १९
स यः स᳘ संव्वत्सरः᳘ प्रजा᳘पतिर्व्य᳘स्रᳫँ᳭सत॥  
(ता) अय᳘मेव स᳘ व्वायु᳘र्यो ऽयं प᳘वते᳘ ऽथ या᳘ ऽअस्य ता᳘ ऽऋत᳘वः प᳘ञ्च त᳘न्वो व्य᳘स्रᳫँ᳭सन्त दि᳘शस्ताः प᳘ञ्च वै दि᳘शः प᳘ञ्चैताश्चि᳘तयस्तद्यत्प᳘ञ्च चि᳘तीश्चिनो᳘ति दिग्भि᳘रे᳘वैनं त᳘च्चिनोति य᳘च्चिनो᳘ति त᳘स्माच्चि᳘तयः॥  
## २०
(यो᳘ ऽथ) अ᳘थ य᳘श्चि᳘ते ऽग्नि᳘र्निधीय᳘ते॥  
(तो ऽसौ) असौ स᳘ ऽआदित्यः स᳘ ऽएष᳘ ऽए᳘वै᳘षो ऽग्नि᳘श्चित᳘ [[???]] ऽएता᳘वन्नु तद्य᳘देनमग्निः᳘ सम᳘दधात्॥ [शतम् ३४००]  
## २१
(द᳘) अ᳘थो ऽआहुः॥  
प्रजा᳘पतिरेव व्वि᳘स्रस्तो देवा᳘नब्रवीत्सं᳘ मा धत्ते᳘ति ते᳘ देवा᳘ ऽअग्नि᳘मब्रुवंस्त्व᳘यीमं᳘ पित᳘रं प्रजा᳘पतिं भिषज्यामे᳘ति स वा᳘ ऽअह᳘मेत᳘स्मिन्त्स᳘र्व्वस्मिन्नेव᳘ व्विशानी᳘ति तथे᳘ति त᳘स्मादेतं᳘ प्रजा᳘पतिᳫँ᳭ स᳘न्तमग्निरित्या᳘चक्षते॥  
## २२
तं᳘ देवा᳘ ऽअग्नावा᳘हुतिभिरभिषज्यन्॥  
(ज्यंस्ते) ते यां᳘ यामा᳘हुतिम᳘जुहवुः सा᳘ सैनं पक्वे᳘ष्टका भूत्वा ऽप्यपद्यत तद्य᳘दिष्टा᳘त्सम᳘भवंस्त᳘स्मादि᳘ष्टकास्त᳘स्मादग्निने᳘ष्टकाः पचन्त्या᳘हुतीरे᳘वैनास्त᳘त्कुर्व्वन्ति᳘॥  
## २३
सो ऽब्रवीत्॥  
(द्या᳘) या᳘वद्यावद्वै᳘ जुहुथ ता᳘वत्तावन्मे कं᳘ भवती᳘ति तद्य᳘दस्मा ऽइष्टे कम᳘भवत्त᳘स्माद्वेवे᳘ष्टकाः॥  
## २४
(स्त᳘) त᳘द्ध स्माहा᳘क्ताक्ष्यः॥  
(क्ष्यो) य᳘ एव य᳘जुष्मतीर्भू᳘यसीरि᳘ष्टका व्विद्या᳘त्सो ऽग्निं᳘ चिनुयाद्भू᳘य ऽएव त᳘त्पित᳘रं प्रजा᳘पतिं भिषज्यतीति [[???]]॥  
## २५
(त्य᳘) अ᳘थ ह स्माह ता᳘ण्ड्यः॥  
क्षत्रं वै य᳘जुष्मत्य ऽइ᳘ष्टका व्वि᳘शो लोकम्पृणा᳘ ऽअत्ता वै᳘ क्षत्रियो᳘ ऽन्नं व्विड्य᳘त्र वा᳘ ऽअत्तुर᳘न्नं भू᳘यो भ᳘वति त᳘द्राष्ट्रᳫँ᳭ स᳘मृद्धं भवति त᳘देधते त᳘स्माल्लोकम्पृणा᳘ ऽएव भू᳘यसीरु᳘पदध्यादि᳘त्येतदु᳘ ह त᳘योर्व्व᳘चो ऽन्या᳘ त्वेवा᳘त स्थि᳘तिः॥  
## २६
स᳘ ऽएष᳘ पिता᳘ पुत्रः [[???]]॥  
(त्रो) य᳘दे᳘षो ऽग्निम᳘सृजत ते᳘नै᳘षो ऽग्नेः᳘ पिता य᳘देत᳘मग्निः᳘ सम᳘दधात्ते᳘नैत᳘स्याग्निः᳘ पिता य᳘देष᳘ देवान᳘सृजत ते᳘नैष᳘ देवा᳘नां पिता य᳘देतं᳘ देवाः᳘ सम᳘दधुस्ते᳘नैत᳘स्य᳘ देवाः᳘ पित᳘रः॥  
## २७
(०) उभ᳘यᳫँ᳭ हैत᳘द्भवति॥  
पिता᳘ च पुत्र᳘श्च प्रजा᳘पतिश्चाग्नि᳘श्चाग्नि᳘श्च प्रजापतिश्च [[???]] प्रजा᳘पतिश्च देवा᳘श्च देवा᳘श्च प्रजा᳘पतिश्च य᳘ ऽएवं व्वे᳘द॥  
## २८
स ऽउ᳘पदधाति॥  
त᳘या देव᳘तये᳘ति व्वाग्वै सा᳘ देव᳘ता ऽङ्गिरस्वदि᳘ति प्राणो वा ऽअ᳘ङ्गिरा ध्रुवा᳘ सीदे᳘ति स्थिरा᳘ सीदे᳘त्येतद᳘थो प्र᳘तिष्ठिता सीदे᳘ति व्वाचा᳘ चै᳘वैनमेत᳘त्प्राणे᳘न च चिनोति व्वाग्वा᳘ ऽअग्निः᳘ प्राण ऽइ᳘न्द्र ऽऐन्द्रा᳘ग्नो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘च्चिनोतीन्द्राग्नी वै स᳘र्व्वे देवाः᳘ सर्व्वदेव᳘त्यो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘च्चिनोति॥  
## २९
त᳘दाहुः॥  
क᳘स्मादस्या᳘ ऽअग्नि᳘श्चीयत ऽइ᳘ति य᳘त्र वै सा᳘ देव᳘ता व्य᳘स्रᳫँ᳭सत त᳘दिमा᳘मेव र᳘सेना᳘नु व्यक्ष᳘रत्तं [[???]] य᳘त्र देवाः᳘ सम᳘स्कुर्वंस्त᳘देनमस्या᳘ ऽएवा᳘धि स᳘मभर᳘न्त्सैषै᳘कैवे᳘ष्टकेय᳘मे᳘वेय᳘ᳫँ᳘ ह्यग्नि᳘रस्यै [[???]] हि स᳘र्व्वो ऽग्नि᳘श्चीय᳘ते᳘ सेयं च᳘तुःस्रक्तिर्दि᳘शो᳘ ह्यस्यै᳘ [[???]] स्रक्त᳘यस्त᳘स्माच्च᳘तुःस्रक्तय ऽइ᳘ष्टका भवन्तीमाᳫँ᳭ ह्य᳘नुस᳘र्व्वा ऽइ᳘ष्टकाः॥  
## ३०
(स्त᳘) त᳘दाहुः॥  
(र्य᳘) य᳘देवमे᳘केष्टको᳘ ऽथ कथं प᳘ञ्चेष्टक ऽइ᳘ती᳘यं न्वेव᳘ प्रथमा᳘ मृन्मयी᳘ष्टका तद्यत्किं चा᳘त्र मृन्म᳘यमुपद᳘धात्ये᳘कैव से᳘ष्टका᳘ ऽथ य᳘त्पशुशीर्षा᳘ण्युपद᳘धाति सा᳘ पश्विष्टका᳘ ऽथ य᳘द्रु᳘क्मपुरुषा᳘ ऽउपद᳘धाति य᳘द्धिरण्यशकलैः᳘ प्रोक्ष᳘ति सा᳘ हिरण्येष्टका᳘ ऽथ यत्स्रु᳘चा उपद᳘धाति य᳘दुलूखलमुसले याः᳘ समि᳘ध ऽआद᳘धाति सा᳘ वानस्पत्ये᳘ष्टका᳘ ऽथ य᳘त्पुष्करपर्ण᳘मुपद᳘धाति य᳘त्कूर्मं यद्द᳘धि म᳘धु घृतं यत्किंचात्रा᳘न्नमुपद᳘धाति᳘ सैवा᳘न्नं पञ्चमी᳘ष्टकैव᳘मु प᳘ञ्चेष्टकः॥  
## ३१
(स्त᳘) त᳘दाहुः॥  
कतर᳘त ऽइ᳘ष्टकायाः शि᳘र ऽइ᳘ति य᳘त ऽउपस्पृ᳘श्य य᳘जुर्व्वदती᳘त्यु है᳘क ऽआहुः स᳘ स्वयमातृण्णा᳘या ऽएवा᳘र्धादुपस्पृ᳘श्य य᳘जुर्व्वदेत्त᳘थो हास्यैताः स᳘र्व्वाः स्वयमातृण्णा᳘मभ्या᳘वृत्ता भवन्ती᳘ति न त᳘था कुर्याद᳘ङ्गानि वा᳘ ऽअस्यैता᳘नि प᳘रूᳫँ᳭षि यदि᳘ष्टका य᳘था वा ऽअ᳘ङ्गे ऽङ्गे प᳘र्व्वन्पर्व्वञ्छि᳘रः कुर्या᳘त्तादृक्तद्यो वाव᳘ चि᳘ते ऽग्नि᳘र्निधीय᳘ते त᳘दे᳘वैता᳘साᳫँ᳭ स᳘र्वासाᳫँ᳭ शि᳘रः॥  
## ३२
(स्त᳘) त᳘दाहुः॥  
कति [[???]] पश᳘वो ऽग्ना ऽउ᳘पधीयन्त ऽइ᳘ति पञ्चे᳘ति᳘ न्वेव᳘ ब्रूयात्प᳘ञ्च᳘ ह्येता᳘न्पशू᳘नुपद᳘धाति॥  
## ३३
(त्य᳘) अ᳘थो ऽए᳘क ऽइ᳘ति ब्रूयात्॥  
(द᳘) अ᳘विरि᳘तीयं वा ऽअ᳘विरिय᳘ᳫँ᳘ [[???]] हीमाः स᳘र्व्वाः प्रजा ऽअ᳘वतीय᳘मु वा᳘ ऽअग्नि᳘रस्यै हि स᳘र्व्वो ऽग्नि᳘श्चीय᳘ते त᳘स्मादे᳘क ऽइ᳘ति ब्रूयात्॥  
## ३४
(द᳘) अ᳘थो द्वावि᳘ति ब्रूयात्॥  
(द᳘) अ᳘वी ऽइ᳘तीयं᳘ चासौ᳘ चेमे᳘ हीमाः स᳘र्व्वाः प्रजा ऽअ᳘वतो यन्मृ᳘दियं तद्यदा᳘पो ऽसौ तन्मृच्चा᳘पश्चे᳘ष्टका भवन्ति त᳘स्माद् द्वावि᳘ति ब्रूयात्॥  
## ३५
(द᳘) अ᳘थो गौरि᳘ति ब्रूयात्॥  
(दि) इमे वै᳘ लोका गौर्यद्धि किं᳘ च ग᳘च्छतीमांस्त᳘ल्लोका᳘न्गच्छतीम᳘ ऽउ लोका᳘ ऽए᳘षो ऽग्नि᳘श्चितस्त᳘स्माद्गौरि᳘ति ब्रूयात्॥  
## ३६
(त्त᳘) त᳘दाहुः॥  
क᳘स्मै का᳘मायाग्नि᳘श्चीयत ऽइ᳘ति सुपर्णो᳘ मा भूत्वा दि᳘वं वहादि᳘त्यु है᳘क ऽआहुर्न त᳘था विद्यादेतद्वै᳘ रूपं᳘ कृत्वा᳘ प्राणाः᳘ प्रजा᳘पतिरभवन्ने᳘त᳘द्रूपं᳘ कृत्वा᳘ प्रजा᳘पतिर्देवा᳘नसृजतैत᳘द्रूपं᳘ कृत्वा᳘ देवा᳘ ऽअमृ᳘ता ऽअभवंस्तद्य᳘दे᳘वैते᳘न प्राणा ऽअ᳘भवन्य᳘त्प्रजा᳘पतिर्य᳘द्देवास्त᳘दे᳘वैते᳘न भवति॥  
