+++
title = "१"

+++
## ०१
अ᳘सद्वा᳘ ऽइदम᳘ग्र ऽआसीत्॥  
(त्त᳘) त᳘दाहुः किं तद᳘सदासीदित्यृ᳘षयो वाव ते ऽग्रे᳘ ऽसदासीत्त᳘दाहुः[[!!]] के त ऽऋ᳘षय ऽइ᳘ति प्राणा वा ऽऋ᳘षयस्ते य᳘त्पु᳘रा ऽस्मात्स᳘र्व्वस्मादिद᳘मिच्छ᳘न्तः श्र᳘मेण त᳘पसा᳘ ऽऽरिषंस्त᳘स्मादृ᳘षयः॥  
## ०२
स᳘ यो ऽयं म᳘ध्ये प्राणः᳘॥  
(ऽ) एष᳘ ऽएवे᳘न्द्रस्ता᳘नेष᳘ प्राणा᳘न्मध्यत᳘ ऽइन्द्रिये᳘णैन्द्ध यदै᳘न्द्ध त᳘स्मादि᳘न्ध ऽइ᳘न्धो ह वै तमि᳘न्द्र ऽइत्या᳘चक्षते परो᳘ ऽक्षं परो᳘ ऽक्षकामा हि᳘ देवास्त᳘ ऽइद्धाः᳘ सप्त ना᳘ना पु᳘रुषानसृजन्त᳘॥  
## ०३
ते ऽब्रुवन्॥  
(न्न) न वा᳘ ऽइत्थᳫँ᳭ स᳘न्तः शक्ष्यामः प्र᳘जनयितुमिमा᳘न्त्सप्त पु᳘रुषाने᳘कं पु᳘रुषं करवामे᳘ति त᳘ ऽएता᳘न्त्सप्त पु᳘रुषाने᳘कं पु᳘रुषमकुर्वन्य᳘दूर्ध्वं ना᳘भेस्तौ द्वौ᳘ समौ᳘ब्जन्यद᳘वाङ्ना᳘भेस्तौ द्वौ᳘ पक्षः पु᳘रुषः पक्षः पु᳘रुषः प्रतिष्ठै᳘क ऽआसीत्॥  
## ०४
(द᳘) अ᳘थ᳘ यैते᳘षाᳫँ᳭ सप्तानां[[!!]] पु᳘रुषाणां श्रीः[[!!]]॥  
(र्यो) यो र᳘स ऽआ᳘सीत्त᳘मूर्ध्व᳘ᳫँ᳘ समु᳘दौहंस्त᳘दस्य शि᳘रो ऽभवद्यच्छ्रि᳘यᳫँ᳭ समुदौ᳘हंस्त᳘स्माच्छ्रि᳘रस्त᳘स्मिन्नेत᳘स्मिन्प्राणा᳘ ऽअश्रयन्त त᳘स्माद्वे᳘वैतच्छिरो᳘ ऽथ य᳘त्प्राणा ऽअ᳘श्रयन्त त᳘स्मादु प्राणाः श्रियो᳘ ऽथ यत्स᳘र्वस्मिन्न᳘श्रयन्त त᳘स्मादु श᳘रीरम्॥  
## ०५
(ᳫँ᳭) स᳘ ऽएव पुरुषः[[!!]] प्रजा᳘पतिरभवत्॥  
(त्स) स यः स पु᳘रुषः प्रजा᳘पतिर᳘भवदय᳘मेव स᳘ यो ऽय᳘मग्नि᳘श्चीय᳘ते॥  
## ०६
स वै᳘ सप्तपुरुषो᳘ भवति॥  
सप्तपुरुषो᳘ ह्ययं[[!!]] पु᳘रुषो य᳘च्चत्वा᳘र आत्मा त्र᳘यः पक्षपुच्छा᳘नि चत्वा᳘रो हि त᳘स्य पु᳘रुषस्यात्मा त्र᳘यः पक्षपुच्छान्य᳘थ यदे᳘केन पु᳘रुषेणात्मा᳘नं व्वर्ध᳘यति ते᳘न व्वी᳘र्येणाय᳘मात्मा᳘ पक्षपुच्छान्यु᳘द्यच्छति॥  
## ०७
(त्य᳘) अ᳘थ य᳘श्चि᳘ते ऽग्नि᳘र्निधीय᳘ते[[!!]]॥  
यै᳘वैते᳘षाᳫँ᳭ सप्तानां पु᳘रुषाणाᳫँ᳭ श्रीर्यो र᳘सस्त᳘मेत᳘दूर्ध्व᳘ᳫँ᳘ समु᳘दूहन्ति त᳘दस्यैतच्छि᳘रस्त᳘स्मिन्नेत᳘स्मिन्त्स᳘र्व्वे देवाः᳘ श्रिता ऽअ᳘त्र हि स᳘र्व्वेभ्यो देवे᳘भ्यो जुह्वति[[!!]] त᳘स्माद्वे᳘वैतच्छि᳘रः᳘॥  
## ०८
सो ऽयं पु᳘रुषः प्रजा᳘पतिरकामयत॥ 
भू᳘यान्त्स्यां प्र᳘जायेये᳘ति᳘ सो ऽश्राम्यत्स त᳘पो ऽतप्यत स᳘ श्रान्त᳘स्तेपानो ब्र᳘ह्मैव᳘ प्रथम᳘मसृजत त्रयो᳘मेव᳘ विद्या᳘ᳫँ᳘ सै᳘वास्मै प्रतिष्ठा ऽभवत्त᳘स्मादाहुर्ब्र᳘ह्मास्य स᳘र्व्वस्य प्रतिष्ठे᳘ति त᳘स्मादनू᳘च्य प्र᳘तितिष्ठति प्रतिष्ठा᳘ ह्येषा यद्ब्र᳘ह्म त᳘स्यां प्रतिष्ठा᳘यां प्र᳘तिष्ठितो ऽतप्यत᳘॥  
## ०९
सो᳘ ऽपो ऽसृजत॥  
व्वाच᳘ ऽएव᳘ लोकाद्वा᳘गे᳘वास्य᳘ सा ऽसृज्यत᳘ सेदᳫँ᳘ स᳘र्व्वमाप्नोद्य᳘दिदं किं᳘ च यदा᳘प्नोत्त᳘स्मादा᳘पो यद᳘वृणोत्त᳘स्माद्वाः᳘॥  
## १०
सो ऽकामयत॥  
(ता᳘) आ᳘भ्यो ऽद्भ्यो᳘ ऽधि प्र᳘जायेये᳘ति᳘ सो ऽन᳘या त्रय्या᳘ विद्य᳘या स᳘हापः प्रा᳘विशत्त᳘त ऽआण्डᳫँ᳭ स᳘मवर्तत त᳘द᳘भ्यमृशदस्त्वित्य᳘स्तु[[!!]] भू᳘यो ऽस्त्वि᳘त्येव त᳘दब्रवीत्त᳘तो ब्र᳘ह्मैव᳘ प्रथम᳘मसृज्यत त्र᳘य्येव᳘ व्विद्या त᳘स्मादाहुर्ब्र᳘ह्मास्य स᳘र्व्वस्य प्रथमजमित्य᳘पि हि त᳘स्मात्पु᳘रुषाद्ब्र᳘ह्मैव पू᳘र्व्वम᳘सृज्यत त᳘दस्य तन्मु᳘खमे᳘वासृज्यत त᳘स्मादनूचान᳘माहुरग्नि᳘कल्प ऽइ᳘ति मु᳘ख᳘ᳫँ᳘ ह्येत᳘दग्नेर्यद्ब्रह्म[[!!]]॥  
## ११
(ह्मा᳘) अ᳘थ᳘ यो ग᳘र्भो ऽन्तरा᳘सी᳘त्॥  
(त्सो) सो ऽग्रि᳘रसृज्यत स य᳘दस्य स᳘र्वस्या᳘ग्रम᳘सृज्यत त᳘स्मादग्नि᳘रग्नि᳘र्ह वै त᳘मग्निरित्या᳘चक्षते परो᳘ ऽक्षं परो᳘ ऽक्षकामा हि᳘ देवा ऽअ᳘थ यद᳘श्रु सं᳘क्षरितमा᳘सीत्सो᳘ ऽश्रुरभवद᳘श्रुर्ह वै तम᳘श्व ऽइत्या᳘चक्षते परो᳘ ऽक्षं परो᳘ ऽक्षकामा हि᳘ देवा ऽअ᳘थ यद᳘रसदिव स रा᳘सभो ऽभवद᳘थ यः᳘ कपा᳘ले र᳘सो लिप्त ऽआ᳘सी᳘त्सो᳘ ऽजो ऽभवद᳘थ य᳘त्कपा᳘लमा᳘सीत्सा᳘ पृथि᳘व्यभव᳘त्[[!!]]॥  
## १२
(त्सो) सो ऽकामयत॥  
(ता᳘) आ᳘भ्यो ऽद्भ्यो᳘ ऽधीमां प्र᳘जनयेयमि᳘ति ता᳘ᳫँ᳘ संक्लि᳘श्याप्सु प्रा᳘विध्यत्त᳘स्यै यः प᳘राङ्र᳘सो ऽत्य᳘क्षरत्स᳘ कू᳘र्मो ऽभवद᳘थ य᳘दूर्ध्व᳘मुदौ᳘क्ष्यतेदं तद्य᳘दिद᳘मूर्ध्व᳘मद्भ्यो᳘ ऽधि जा᳘यते᳘ सेयᳫँ᳭ स᳘र्व्वाप᳘ ऽए᳘वानु᳘व्यैत्त᳘दिदमे᳘कमेव᳘ रूपᳫँ᳭ स᳘मदृश्यता᳘प ऽएव᳘॥  
## १३
सो ऽकामयत॥  
भू᳘य ऽएव᳘ स्यात्प्र᳘जायेते᳘ति᳘ सो ऽश्राम्यत्स त᳘पो ऽतप्यत स᳘ श्रान्त᳘स्तेपानः फे᳘नमसृजत᳘ सो ऽवेदन्यद्वा᳘ ऽएत᳘द्रूपं भू᳘यो वै᳘ भवति श्रा᳘म्याण्येवे᳘ति स᳘ श्रान्त᳘स्तेपानो मृ᳘दᳫँ᳭ शु᳘ष्कापमूषसिकतᳫँ᳭ श᳘र्कराम᳘श्मानम᳘यो हि᳘रण्यमोषधिवनस्प᳘त्यसृजत[[!!]] ते᳘नेमां᳘ पृथिवीं प्रा᳘च्छादयत्॥  
## १४
(त्ता) ता वा᳘ ऽएता न᳘व सृ᳘ष्टयः॥  
(ऽ) इय᳘मसृज्यत त᳘स्मादाहुस्त्रिवृ᳘दग्निरि᳘तीय᳘ᳫँ᳘ ह्यग्नि᳘रस्यै[[!!]] हि स᳘र्व्वो ऽग्नि᳘श्चीयते[[!!]]॥  
## १५
(ते᳘ ऽभू) अ᳘भूद्वा᳘ ऽइयं᳘ प्रतिष्ठे᳘ति॥  
तद्भू᳘मिरभवत्ता᳘मप्रथयत्सा᳘ पृथिव्य᳘भव᳘त्सेयᳫँ᳭ स᳘र्व्वा कृत्स्ना म᳘न्यमाना ऽगायद्यद᳘गायत्त᳘स्मादियं᳘ गायत्र्य᳘थो ऽआहुरग्नि᳘रे᳘वास्यै पृष्ठे स᳘र्व्वः कृत्स्नो म᳘न्यमानो ऽगायद्यद᳘गायत्त᳘स्मादग्नि᳘र्गायत्र ऽइ᳘ति त᳘स्मादु हैतद्यः स᳘र्व्वः कृत्स्नो म᳘न्यते गा᳘यति वैव᳘ गीते᳘ वा रमते᳘॥  
