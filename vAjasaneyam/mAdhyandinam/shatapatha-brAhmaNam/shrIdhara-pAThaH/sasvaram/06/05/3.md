+++
title = "३"

+++
## ०१
त᳘स्या ऽएत᳘स्या ऽअ᳘षाढां पू᳘र्व्वां करोति॥  
(ती) इयं वा ऽअ᳘षाढेय᳘मु वा᳘ ऽएषां᳘ लोका᳘नां प्रथ᳘मा ऽसृज्यत ता᳘मेत᳘स्या ऽएव᳘ मृदः᳘ करोत्येषा᳘ᳫँ᳘ ह्येव᳘ लोका᳘नामियं म᳘हिषी करोति म᳘हिषी᳘ हीयं त᳘द्यैव᳘ प्रथमा᳘ व्वित्ता सा म᳘हिषी॥  
## ०२
पादमात्री᳘ भवति॥  
प्रतिष्ठा वै पा᳘द ऽइय᳘मु वै᳘ प्रतिष्ठा᳘ त्र्यालिखिता᳘ भवति त्रिवृ᳘द्धीयम्[[!!]]॥  
## ०३
(म᳘) अ᳘थोखां᳘ करोति॥  
(ती) इमांस्त᳘ल्लोका᳘न्करोत्य᳘थ व्विश्व᳘ज्योतिषः करोत्येता᳘ देव᳘ता ऽअग्निं᳘ व्वायु᳘मादित्य᳘मेता᳘[[!!]] ह्येव᳘ देव᳘ता व्वि᳘श्वं ज्यो᳘तिस्ता᳘ ऽएत᳘स्या ऽएव᳘ मृदः᳘ करोत्येभ्यस्त᳘ल्लोके᳘भ्य ऽएता᳘न्देवान्नि᳘र्म्मिमीते य᳘जमानः करोति त्र्यालिखिता᳘ भवन्ति त्रिवृ᳘तो᳘ ह्येते᳘ देवा ऽइ᳘त्यधिदेवतम्[[!!]]॥  
## ०४
(म᳘) अ᳘थाध्यात्म᳘म्॥  
(मा᳘) आ᳘त्मै᳘वोखा व्वाग᳘षाढा तां पू᳘र्व्वां करोति पुर᳘स्ता᳘द्धीय᳘मात्म᳘नो व्वाक्ता᳘मेत᳘स्या ऽएव᳘ मृदः᳘ करोत्यात्म᳘नो᳘ ह्ये᳘वेयं व्वाङ्म᳘हिषि करोति म᳘हिषी हि व्वा᳘क्त्र्यालिखिता᳘ भवति त्रेधाविहिता हि वागृ᳘चो य᳘जूᳫँ᳭षि सा᳘मान्य᳘थो य᳘दिदं᳘ त्रयं᳘ व्वाचो᳘ रूप᳘मुपाᳫँ᳭शु᳘ व्यन्तरा᳘मुच्चैः[[!!]]॥  
## ०५
(र᳘) अ᳘थोखां᳘ करोति॥  
(त्या) आत्मा᳘नं त᳘त्करोत्य᳘थ व्विश्व᳘ज्योतिषः करोति प्रजा वै᳘ विश्व᳘ज्योतिः प्रजा᳘ ह्येव वि᳘श्वं ज्यो᳘तिः प्रज᳘ननमे᳘वैत᳘त्करोति ता᳘ ऽएत᳘स्या ऽएव᳘ मृदः᳘ करोत्यात्म᳘नस्त᳘त्प्रजां नि᳘र्मिमीते य᳘जमानः करोति य᳘जमानस्त᳘दात्म᳘नः प्रजां᳘ करोत्य᳘नन्तर्हिताः करोत्य᳘नन्त᳘र्हितां त᳘दात्म᳘नः प्रजां᳘ करोत्यु᳘त्तराः करोत्यु᳘त्तरां त᳘दात्म᳘नः प्रजां᳘ करोति त्र्यालिखिता᳘ भवन्ति त्रिवृद्धि प्र᳘जातिः पिता᳘ माता᳘ पुत्रो᳘ ऽथो ग᳘र्भ ऽउ᳘ल्बं जरा᳘यु॥  
## ०६
ता᳘ ऽएता य᳘जुष्कृतायै करोति॥  
(त्य᳘) अ᳘यजुष्कृताया ऽइ᳘तरा नि᳘रुक्ता ऽएता भ᳘वन्त्य᳘निरुक्ता ऽइ᳘तराः प᳘रिमिता ऽएता भ᳘वन्त्य᳘परिमिता ऽइ᳘तराः॥  
## ०७
प्रजा᳘पतिरे᳘षो ऽग्निः᳘॥  
(रु) उभ᳘यम्वेत᳘त्प्रजा᳘पतिर्नि᳘रुक्तश्चा᳘निरुक्तश्च प᳘रिमितश्चा᳘परिमितश्च तद्या य᳘जुष्कृतायै करो᳘ति य᳘दे᳘वास्य नि᳘रुक्तं प᳘रिमितᳫँ᳭ रूपं त᳘दस्य ते᳘न सं᳘स्करोत्य᳘थ या ऽअ᳘यजुष्कृतायै य᳘दे᳘वास्या᳘निरुक्तमपरिमित᳘ᳫँ᳘ रूपं तदस्य[[!!]] ते᳘न सं᳘स्करोति स᳘ ह वा᳘ ऽएतᳫँ᳭ स᳘र्व्वं कृत्स्नं᳘ प्रजा᳘पतिᳫँ᳭ सं᳘स्करोति य᳘ ऽएवं᳘ व्विद्वा᳘नेत᳘देवं᳘ करोत्य᳘थोपशया᳘यै पि᳘ण्डं प᳘रिशिनष्टि प्रा᳘यश्चित्तिभ्यः॥ (शतम् ३७००)॥  
## ०८
(भ्यो᳘ ऽथै) अ᳘थैनां धूपयति॥  
स्थेम्ने᳘ न्वेवा᳘थो क᳘र्मणः प्रकृत᳘तायै य᳘द्वेव᳘ धूप᳘यति शि᳘र ऽएत᳘द्यज्ञ᳘स्य य᳘दुखा᳘ प्राणो᳘ धूमः᳘ शीर्षंस्त᳘त्प्राणं᳘ दधाति॥  
## ०९
(त्य) अश्वशकै᳘र्धूपयति॥  
प्राजापत्यो वा ऽअ᳘श्वः प्रजा᳘पतिरग्नि᳘र्नो वा᳘ ऽआ᳘त्मा ऽऽत्मा᳘नᳫँ᳭ हिनस्त्य᳘हिᳫँ᳭सायै तद्वै᳘ श᳘क्नैव तद्धि᳘ जग्धं᳘ यात᳘याम त᳘थो ह᳘ नैवा᳘श्वᳫँ᳭ हिन᳘स्ति ने᳘तरान्पशून्[[!!]]॥  
## १०
(न्व᳘) व्व᳘सवस्त्वा धूपयन्तु॥  
गायत्रे᳘ण च्छ᳘न्दसा ऽङ्गिरस्व᳘द्रुद्रा᳘स्त्वा धूपयन्तु त्रै᳘ष्टुभेन च्छ᳘न्दसा ऽङ्गिरस्व᳘दादित्या᳘स्त्वा धूपयन्तु जा᳘गतेन च्छ᳘न्दसा ऽङ्गिरस्वद्वि᳘श्वे त्वा देवा᳘ व्वैश्वानरा᳘ धूपयन्त्वा᳘नुष्टुभेन च्छ᳘न्दसा ऽङ्गिरस्वदि᳘न्द्रस्त्वा धूपयतु व्व᳘रु᳘णस्त्वा धूपयतु व्वि᳘ष्णुस्त्वा धूपयत्वि᳘त्येता᳘भिरे᳘वैनामेत᳘द्देव᳘ताभिर्धूपयति॥  
## ११
स᳘प्ताश्वशका᳘नि भ᳘वन्ति॥  
सप्त य᳘जूᳫँ᳭षि सप्त᳘तय्य ऽएता᳘ देव᳘ताः सप्त᳘ शीर्ष᳘न्प्राणा य᳘दु वा ऽअ᳘पि बहुकृ᳘त्वः सप्त᳘सप्त स᳘प्तैव त᳘च्छीर्ष᳘ण्येव त᳘त्सप्त᳘ प्राणा᳘न्दधाति॥  
