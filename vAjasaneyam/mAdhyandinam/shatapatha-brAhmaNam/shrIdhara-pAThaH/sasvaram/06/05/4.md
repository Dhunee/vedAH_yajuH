+++
title = "४"

+++
## ०१
अ᳘थैनमस्यां᳘ खनति॥  
(त्ये) एतद्वै᳘ देवा᳘ ऽअबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘स्मा ऽइमा᳘मे᳘वात्मा᳘नमकुर्व्वन्गु᳘प्त्या ऽआ᳘त्मा ऽऽत्मा᳘नं गोप्स्यती᳘ति॥  
## ०२
तां वा ऽअ᳘दित्या खनति॥  
(ती) इयं वा ऽअ᳘दिति᳘र्नो वा᳘ ऽआ᳘त्मा ऽऽत्मा᳘नᳫँ᳭ हिनस्त्य᳘हिᳫँ᳭सायै य᳘दन्य᳘या देव᳘तया ख᳘नेद्धिᳫँ᳭स्या᳘द्धैनम्॥  
## ०३
(म᳘) अ᳘दितिष्ट्वा देवी᳘ व्विश्व᳘देव्या᳘वती॥  
पृथिव्याः [[???]] सध᳘स्थे ऽअङ्गिरस्व᳘त्खनत्ववटे᳘त्यवटो᳘ हैष᳘ देवत्रा᳘ ऽत्र सा᳘ व्वैणव्य᳘भ्रिरु᳘त्सीदति च᳘तुःस्रक्तिरेष कू᳘पो भवति च᳘तस्रो वै दि᳘शः स᳘र्व्वाभ्य ऽए᳘वैनमेत᳘द्दिग्भ्यः᳘ खनत्य᳘थ प᳘चनमवधाया᳘षाढाम᳘वदधाति तूष्णी᳘मेव ताᳫँ᳭ हि पू᳘र्व्वां करोति॥  
## ०४
(त्य᳘) अ᳘थोखाम᳘वदधाति॥  
देवा᳘नां त्वा प᳘त्नीर्देवी᳘र्व्विश्व᳘देव्या᳘वतीः पृथिव्याः [[???]] सध᳘स्थे ऽअङ्गिरस्व᳘द्दधतूख ऽइ᳘ति देवा᳘नाᳫँ᳭ हैताम᳘ग्रे प᳘त्नीर्देवी᳘र्व्विश्व᳘देव्व्यावतीः पृथिव्याः᳘ सध᳘स्थे ऽङ्गिरस्व᳘द्दधुस्ता᳘भिरे᳘वैनामेत᳘द्दधाति ता᳘ ह ता ऽओ᳘षधय ऽएवौ᳘षधयो वै᳘ देवा᳘नां प᳘त्न्य ऽओ᳘षधिभि᳘र्हीदᳫँ᳭ स᳘र्व्वᳫँ᳭ हितमो᳘षधिभिरे᳘वैनामेत᳘द्दधात्य᳘थ व्विश्व᳘ज्योतिषो᳘ ऽवदधाति तूष्णी᳘मेवा᳘थ प᳘चनमवधा᳘या᳘भीन्द्धे॥  
## ०५
धिष᳘णास्त्वा देवीः᳘॥  
(र्व्वि) व्विश्व᳘देव्यावतीः पृथिव्याः᳘ सध᳘स्थे ऽअङ्गिरस्व᳘द᳘भीन्धतामुख ऽइ᳘ति धिष᳘णा हैताम᳘ग्रे देवी᳘र्व्विश्व᳘देव्यावतीः पृथिव्याः᳘ सध᳘स्थे ऽङ्गिरस्व᳘द᳘भीधिरे ता᳘भिरे᳘वैनामेत᳘द᳘भीन्द्धे सा᳘ ह सा व्वा᳘गेव व्वाग्वै᳘ धिष᳘णा व्वाचा᳘ हीदᳫँ᳭ स᳘र्व्वमिद्धं᳘ व्वा᳘चै᳘वैनामेत᳘द᳘भीन्द्धे᳘ ऽथैता᳘नि त्री᳘णि य᳘जूᳫँ᳭षी᳘क्षमाण ऽएव᳘ जपति॥  
## ०६
व्व᳘रूत्रीष्ट्वा देवीः᳘॥  
(र्व्वि) व्विश्व᳘देव्यावतीः पृथिव्याः᳘ सध᳘स्थे ऽअङ्गिरस्व᳘च्छ्रपयन्तूख ऽइ᳘ति व्व᳘रूत्रीर्हैताम᳘ग्रे देवी᳘र्व्विश्व᳘देव्यावतीः पृथिव्याः᳘ सध᳘स्थे ऽङ्गिरस्व᳘च्छ्रपयाञ्चक्रुस्ता᳘भिरे᳘वैनामेत᳘च्छ्रपयति ता᳘नि ह ता᳘न्यहोरात्रा᳘ण्ये᳘वाहोरात्रा᳘णि वै व्व᳘रूत्रयो ऽहोरात्रै᳘र्हीदᳫँ᳭ स᳘र्व्वं वृत᳘महोरात्रै᳘रे᳘वैनामेत᳘च्छ्रपयति॥  
## ०७
ग्ना᳘स्त्वा देवीः᳘॥  
(र्व्वि) व्विश्व᳘देव्यावतीः पृथिव्याः᳘ सध᳘स्थे ऽअङ्गिरस्व᳘त्पचन्तूख ऽइ᳘ति ग्ना᳘ हैताम᳘ग्रे देवी᳘र्व्विश्व᳘देव्यावतीः पृथिव्याः᳘ सध᳘स्थे ऽङ्गिरस्व᳘त्पेचुस्ता᳘भिरे᳘वैनामेत᳘त्पचति ता᳘नि ह ता᳘नि च्छ᳘न्दाᳫँ᳭स्येव च्छ᳘न्दाᳫँ᳭सि वै ग्नाश्छ᳘न्दोभिर्हि᳘ स्वर्गं᳘ लोकं ग᳘च्छन्ति च्छ᳘न्दोभिरे᳘वैनामेत᳘त्पचति॥  
## ०८
ज᳘नयस्त्वा᳘ च्छिन्नपत्रा देवीः᳘॥  
(र्व्वि) व्विश्व᳘देव्यावतीः पृथिव्याः᳘ सध᳘स्थे ऽअङ्गिरस्व᳘त्पचन्तूख ऽइ᳘ति ज᳘नयो हैतामग्रे᳘ ऽच्छिन्नपत्रा देवी᳘र्व्विश्व᳘देव्यावतीः पृथिव्याः᳘ सध᳘स्थे ऽअङ्गिरस्व᳘त्पेचुस्ता᳘भिरे᳘वैनामेत᳘त्पचति ता᳘नि ह ता᳘नि न᳘क्षत्राण्येव न᳘क्षत्राणि वै ज᳘नयो ये हि ज᳘नाः पुण्यकृ᳘तः स्वर्गं᳘ लोकं य᳘न्ति ते᳘षामेता᳘नि ज्यो᳘तीᳫँ᳭षि न᳘क्षत्रैरे᳘वैनामेत᳘त्पचति॥  
## ०९
स वै ख᳘नत्ये᳘केन॥  
(ना᳘) अ᳘वदधात्ये᳘केना᳘भीन्द्ध ऽए᳘केन श्रप᳘यत्ये᳘केन द्वा᳘भ्यां पचति त᳘स्माद्द्विः᳘ संव्वत्सरस्या᳘न्नं पच्यते ता᳘नि षट् स᳘म्पद्यन्ते ष᳘डृत᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## १०
(त्य᳘) अ᳘थ मित्र᳘स्य चर्षणीधृ᳘त ऽइ᳘ति॥  
मैत्रे᳘ण य᳘जुषोपन्या᳘चरति या᳘वत्कि᳘यच्चोपन्याच᳘रति न वै᳘ मित्रं क᳘ञ्चन᳘ हिनस्ति न᳘ मित्रं क᳘श्चन᳘ हिनस्ति त᳘थो हैष᳘ ऽएतां न᳘ हिन᳘स्ति᳘ नो ऽएत᳘मेषा तां दि᳘वै᳘वोपव᳘पेद्दिवो᳘द्वपेद᳘ह᳘र्ह्याग्नेयम् [[???]]॥  
## ११
ता᳘ᳫँ᳘ सावित्रे᳘ण य᳘जुष्वो᳘द्वपति॥  
सविता वै᳘ प्रसविता᳘ सवितृ᳘प्रसूत ऽए᳘वैनामेतदु᳘द्वपति देव᳘स्त्वा सवितो᳘द्वपतु सुपाणिः᳘ स्वंगुरिः᳘ सुबाहु᳘रुत शक्त्ये᳘ति स᳘र्व्वमु᳘ ह्येत᳘त्सविता [[???]]॥  
## १२
(ता᳘ ऽथै) अ᳘थैनां प᳘र्यावर्त्तयति॥  
(त्य᳘) अ᳘व्यथमाना पृथिव्यामा᳘शा दि᳘श ऽआ᳘पृणेत्य᳘व्यथमाना त्वं᳘ पृथिव्यामा᳘शा दि᳘शो र᳘सेना᳘पूरये᳘त्येतत् [[???]]॥  
## १३
(द᳘) अ᳘थैनामु᳘द्यच्छति॥  
(त्यु) उत्था᳘य बृहती᳘ भवे᳘त्युत्था᳘य᳘ हीमे᳘ लोका᳘ बृह᳘न्त ऽउ᳘दु तिष्ठ ध्रुवा त्वमित्यु᳘दु तिष्ठ स्थिरा त्वं प्र᳘तिष्ठिते᳘त्येतत् [[???]]॥  
## १४
(त्तां᳘) तां᳘ परिगृ᳘ह्य नि᳘दधाति॥  
मि᳘त्रैतां᳘ त ऽउखां प᳘रिददाम्य᳘भित्त्या ऽएषा मा᳘ भेदि᳘त्ययं वै᳘ व्वायु᳘र्मित्रो᳘ यो ऽयं प᳘वते त᳘स्मा ऽए᳘वैनामेतत्प᳘रिददाति गु᳘प्त्यै ते᳘ हेमे᳘ लोका᳘ मित्र᳘गुप्तास्त᳘स्मादेषां᳘ लोका᳘नां न कि᳘ञ्चन᳘ मीयते॥  
## १५
(ते᳘ ऽथै) अ᳘थैनामा᳘च्छृणत्ति॥  
स्थेम्ने᳘ न्वेवा᳘थो क᳘र्मणः प्रकृत᳘तायै᳘ य᳘द्वे᳘वाच्छृण᳘त्ति शि᳘र ऽएत᳘द्यज्ञ᳘स्य य᳘दुखा᳘ प्राणः प᳘यः शीर्षंस्त᳘त्प्राणं᳘ दधात्य᳘थो यो᳘षा वा᳘ ऽउखा यो᳘षायां तत्प᳘यो दधाति त᳘स्माद्यो᳘षायां प᳘यः॥  
## १६
(यो ऽजा᳘) अजा᳘यै प᳘यसा᳘ ऽच्छृणत्ति॥  
प्रजा᳘पतेर्व्वै शो᳘कादजाः स᳘मभवन्प्रजा᳘पतिरग्नि᳘र्नो वा᳘ ऽआ᳘त्मा ऽऽत्मा᳘नᳫँ᳭ हिनस्त्य᳘हिᳫँ᳭सायै य᳘द्वे᳘वाजा᳘या ऽअजा᳘ ह स᳘र्व्वा ऽओ᳘षधीरत्ति स᳘र्व्वासामे᳘वैनामेतदो᳘षधीनाᳫँ᳭ र᳘सेना᳘च्छृणत्ति॥  
## १७
व्व᳘सवस्त्वा᳘ ऽऽच्छृन्दन्तु॥  
गायत्रे᳘ण च्छ᳘न्दसा ऽङ्गिरस्व᳘द्रुद्रास्त्वा᳘ ऽऽच्छृन्दन्तु त्रै᳘ष्टुभेन च्छ᳘न्दसा ऽङ्गिरस्व᳘दादित्यास्त्वा᳘ ऽऽच्छृन्दन्तु जा᳘गतेन च्छ᳘न्दसा ऽङ्गिरस्वद्वि᳘श्वे त्वा देवा᳘ व्वैश्वानरा ऽआ᳘च्छृन्दन्त्वा᳘नुष्टुभेन च्छ᳘न्दसा ऽङ्गिरस्वदि᳘त्येता᳘भिरे᳘वैनामेत᳘द्देव᳘ताभिरा᳘च्छृणत्ति स वै या᳘भिरेव᳘ देव᳘ताभिः करो᳘ति ता᳘भिर्धूपयति ता᳘भिरा᳘च्छृणत्ति यो व्वाव क᳘र्म करो᳘ति स᳘ ऽएव त᳘स्योपचारं᳘ व्वेद त᳘स्माद्या᳘भिरेव᳘ देव᳘ताभिः करो᳘ति ता᳘भिर्धूपयति ता᳘भिरा᳘च्छृणत्ति॥  
