+++
title = "३"

+++
## ०१
प्र᳘दीप्ता ऽए᳘ते ऽग्न᳘यो भवन्ति॥  
(न्त्य᳘) अ᳘थ मृ᳘दम᳘च्छयन्तीमे वै᳘ लोका᳘ ऽए᳘ते ऽग्न᳘यस्ते᳘ यदा प्र᳘दीप्ता ऽअ᳘थैत᳘ ऽइमे᳘ लोकाः᳘ पुरो वा᳘ ऽएत᳘देभ्यो᳘ लोकेभ्यो᳘ ऽग्रे देवाः कर्मा᳘न्वैच्छंस्तद्य᳘देता᳘नग्नी᳘नती᳘त्य मृ᳘दमाह᳘रति त᳘देनं पुरैभ्यो᳘[[!!]] लोकेभ्यो᳘ ऽन्विच्छति॥  
## ०२
प्रा᳘ञ्चो यन्ति॥  
प्रा᳘ची हि दि᳘गग्नेः स्वा᳘यामे᳘वैनमेत᳘द्दि᳘श्यन्विच्छ᳘ति[[!!]] स्वा᳘यां दिशि᳘ व्विन्दति॥  
## ०३
ते प्र᳘यन्ति॥  
(न्त्य) अग्निं᳘ पुरी᳘ष्यमङ्गिरस्वद᳘च्छेम ऽइ᳘त्यग्निं᳘[[!!]] पश᳘व्यमग्निवद᳘च्छेम ऽइ᳘त्येतत्[[!!]]॥  
## ०४
(द᳘) अ᳘थानद्धापुरुष᳘मीक्षते॥  
(ते ऽग्निं᳘) अग्निं᳘ पुरी᳘ष्यमङ्गिरस्व᳘द्भरिष्याम ऽइ᳘त्यग्निं᳘[[!!]] पश᳘व्यमग्निव᳘द्भरिष्याम ऽइ᳘त्येतत्त᳘देनमनद्धापुरुषेणा᳘न्विच्छति[[!!]]॥  
## ०५
(त्य᳘) अ᳘थ व्वल्मीकवपा᳘ सुषिरा᳘ व्यध्वे[[!!]] नि᳘हिता भवति॥  
ताम᳘न्वीक्षत ऽइयं वै᳘ व्वल्मीकव्व᳘पेय᳘मु वा᳘ ऽइमे᳘ लोका᳘ ऽएतद्वा᳘ ऽएनं देवा᳘ ऽएषु᳘ लोके᳘षु व्विग्रा᳘हमैच्छंस्त᳘थै᳘वैनमय᳘मेत᳘देषु᳘ लोके᳘षु व्विग्रा᳘हमिच्छति॥  
## ०६
(त्य᳘) अ᳘न्वग्नि᳘रुष᳘साम᳘ग्रमख्यदि᳘ति॥  
त᳘देनमु᳘षःस्वैच्छन्नन्व᳘हानि प्रथमो᳘ जात᳘वेदा ऽइ᳘ति त᳘देनमहःस्वैच्छन्न᳘नु सू᳘र्यस्य पुरुत्रा᳘ च रश्मीनि᳘ति त᳘देनᳫँ᳭ सू᳘र्यस्य रश्मि᳘ष्वैच्छन्न᳘नु द्या᳘वापृथिवी ऽआ᳘ततन्थे᳘ति त᳘देनं द्या᳘वापृथिव्यो᳘रैच्छंस्त᳘मविन्दंस्त᳘थै᳘वैनमय᳘मेत᳘द्विन्दति तं᳘ यदा᳘ पराप᳘श्यत्य᳘थ᳘ ताम᳘वास्यत्या᳘गच्छन्ति मृ᳘दम्॥  
## ०७
(म) अथा᳘श्वमभि᳘मन्त्रयते॥  
(त ऽ) एतद्वै᳘ देवा᳘ ऽअब्रुवन्पाप्मा᳘नमस्या᳘पहनामे᳘ति श्रमो वै᳘ पाप्मा श्र᳘ममस्य पाप्मा᳘नम᳘पहनामे᳘ति त᳘स्य श्र᳘मं पाप्मा᳘नम᳘पाघ्नंस्त᳘थै᳘वास्याय᳘मेतच्छ्र᳘मं पाप्मा᳘नम᳘पहन्ति॥  
## ०८
(न्त्या) आग᳘त्य व्वाज्य᳘ध्वानमिति[[!!]]॥  
(त्या᳘) आ᳘गतो᳘ ह्यस्या᳘ध्वा[[!!]] भ᳘वति स᳘र्व्वा मृ᳘धो व्वि᳘धूनुत ऽइ᳘ति पाप्मा वै मृ᳘धः स᳘र्व्वान्पाप्म᳘नो व्वि᳘धूनुत ऽइ᳘त्येतत्त᳘स्मादु हैतद᳘श्वः स्यत्त्वा वि᳘धूनुते ऽग्नि᳘ᳫँ᳘ सध᳘स्थे महति च᳘क्षुषा नि᳘चिकीषत ऽइ᳘तीदं वै᳘ मह᳘त्सध᳘स्थमग्नि᳘मस्मि᳘न्महति᳘[[!!]] सध᳘स्थे च᳘क्षुषा दिदृक्षत ऽइ᳘त्येतत्[[!!]]॥  
## ०९
(द᳘) अ᳘थैनमा᳘क्रमयति॥  
(त्ये) एतद्वा᳘ ऽएष᳘ ऽएतं᳘ देवे᳘भ्यो ऽनुवि᳘द्य प्रा᳘बवीद्य᳘था ऽय᳘मि᳘हेवे᳘त्येवम्[[!!]]॥  
## १०
य᳘द्वे᳘वाक्रम᳘यति॥  
(त्ये) एतद्वै᳘ देवा᳘ ऽअबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘स्मा ऽएतं व्व᳘ज्रमुप᳘रिष्टादभिगोप्ता᳘रमकुर्व्वन्नमु᳘मे᳘वादित्य᳘मसौ वा᳘ ऽआदित्य᳘ ऽएषो᳘ ऽश्वस्त᳘थै᳘वास्मा ऽअय᳘मेतं व्व᳘ज्रमुप᳘रिष्टादभिगोप्ता᳘रं करोति॥  
## ११
(त्या) आक्र᳘म्य व्वाजिन्॥  
(न्पृ) पृथिवी᳘मग्नि᳘मिच्छ रुचा त्वमि᳘ति च᳘क्षुर्व्वै रु᳘गाक्र᳘म्य त्वं᳘ व्वाजिन्पृथिवी᳘मग्नि᳘मिच्छ च᳘क्षुषे᳘त्येतद्भू᳘म्या व्वृत्त्वा᳘य नो ब्रूहि य᳘तः ख᳘नेम तं᳘ व्वयमि᳘ति भू᳘मेस्त᳘त्स्पाशयित्वा᳘य नो ब्रूहि य᳘त ऽएनं ख᳘नेमे᳘त्येतत्[[!!]]॥  
## १२
(द᳘) अ᳘थैनमु᳘न्मृशति॥  
(त्ये) एतद्वा᳘ ऽएनं देवाः᳘ प्रोचिवा᳘ᳫँ᳘सं व्वी᳘र्येण स᳘मार्धयंस्तथै᳘वैनमय᳘मेत᳘त्प्रोचिवा᳘ᳫँ᳘सं व्वी᳘र्येण स᳘मर्धयति द्यौ᳘स्ते पृष्ठं᳘ पृथिवी᳘ सध᳘स्थमा᳘त्मा ऽन्त᳘रिक्षᳫँ᳭ समुद्रो यो᳘निरि᳘तीत्थ᳘मसीत्थ᳘मसी᳘त्ये᳘वैत᳘दाह व्विख्या᳘य च᳘क्षुषा त्व᳘मभि᳘तिष्ठ पृतन्यत ऽइ᳘ति व्विख्या᳘य च᳘क्षुषा त्व᳘मभि᳘तिष्ठ स᳘र्व्वान्पाप्म᳘न ऽइ᳘त्येतन्नो᳘पस्पृशति व्व᳘ज्रो वा ऽअ᳘श्वो ने᳘न्मा ऽयं व्व᳘ज्रो हिन᳘सदिति[[!!]]॥  
## १३
(त्य᳘) अ᳘थैनमु᳘त्क्रमयति॥  
(त्ये) एतद्वै देवा᳘ ऽअब्रुवन्कि᳘मिम᳘मभ्यु᳘त्क्रमिष्याम ऽइ᳘ति महत्सौ᳘भगमि᳘ति तं᳘ महत्सौ᳘भगमभ्यु᳘दक्रमयंस्त᳘थै᳘वैनमय᳘मेत᳘न्महत्सौ᳘भगमभ्यु᳘त्क्रमयत्यु᳘त्क्राम महते सौ᳘भगायेत्यु᳘त्क्राम मह᳘ते सौ᳘भगमि᳘त्येतत्त᳘स्मादु हैतद᳘श्वः पशूनां᳘ भगि᳘तमो ऽस्मा᳘दास्थानादि᳘ति[[!!]] य᳘त्रैतत्ति᳘ष्ठसी᳘त्येत᳘द्द्रविणोदा ऽइ᳘ति द्रविण᳘ᳫँ᳘ह्येभ्यो[[!!]] द᳘दाति व्वाजिन्नि᳘ति व्वाजी᳘ ह्येष᳘ व्वय᳘ᳫँ᳘ स्याम सुमतौ᳘ पृथिव्या᳘ ऽअग्निं ख᳘नन्त ऽउप᳘स्थे ऽअस्या ऽइ᳘ति व्वय᳘मस्मै᳘ पृथिव्यै᳘ सुमतौ᳘ स्यामाग्नि᳘मस्या ऽउप᳘स्थे ख᳘नन्त ऽइ᳘त्येतत्[[!!]]॥  
## १४
(द᳘) अ᳘थैनमु᳘त्क्रान्तमभि᳘मन्त्रयते॥  
(त ऽ) एतद्वा᳘ ऽएनं देवाः᳘ प्रोचिवा᳘ᳫँ᳘सं य᳘था ददिवा᳘ᳫँ᳘सं व्व᳘न्देतैवमु᳘पास्तुवन्नु᳘पामहयंस्त᳘थै᳘वैनमय᳘मेतदु᳘पस्तौत्यु᳘पमहयत्यु᳘दक्रमीदित्युद्ध्य᳘क्रमीद्द्रविणोदा ऽइ᳘ति द्रविण᳘ᳫँ᳘[[!!]] ह्येभ्यो द᳘दाति व्वाज्यर्व्वे᳘ति व्वाजी᳘ च᳘ ह्येषो᳘ ऽर्व्वा चा᳘कः सु᳘लोकᳫँ᳭ सु᳘कृतं पृथिव्यामित्य᳘करः सु᳘लोकᳫँ᳭ सु᳘कृतं पृथिव्यामि᳘त्येतत्त᳘तः खनेम सुप्र᳘तीकमग्निमि᳘ति त᳘त ऽएनं खनेमे᳘त्येत᳘त्सुप्र᳘तीकमि᳘ति सर्व्व᳘तो वा᳘ ऽअग्निः᳘ सुप्र᳘तीकः᳘[[!!]] स्वो रु᳘हाणा ऽअ᳘धि ना᳘कमुत्तममि᳘ति स्वर्गो वै᳘ लोको ना᳘कः स्वर्गं᳘ लोकᳫँ᳭ रो᳘हन्तो᳘ ऽधि ना᳘कमुत्तममि᳘त्येतत्तं᳘ दक्षि᳘णोपसं᳘क्रमयति यत्रे᳘तरौ पशू भ᳘वतस्ते᳘ दक्षिणतः प्रा᳘ञ्चस्तिष्ठन्ति स य᳘ ऽए᳘वामु᳘त्र दक्षिणत[[!!]] स्थान᳘स्य ब᳘न्धुः सो ऽत्र[[!!]]॥  
## १५
(त्रा᳘ ऽ) अ᳘थोपवि᳘श्य मृ᳘दमभि᳘जुहोति॥  
(त्ये) एतद्वै᳘ देवा᳘ ऽअब्रुवंश्चेत᳘यध्वमि᳘ति चि᳘तिमिच्छते᳘ति व्वाव त᳘दब्रुवंस्ते᳘ चेत᳘यमाना ऽएतामा᳘हुतिमपश्यंस्ता᳘मजुहवुस्ता᳘ᳫँ᳘ हु᳘त्वेमाँ᳘ल्लोका᳘नुखामपश्य᳘न्[[!!]]॥  
## १६
(श्यं᳘स्ते) ते ऽब्रुवन्॥  
(वंश्चे) चेत᳘यध्वमेवे᳘ति चि᳘तिमिच्छते᳘ति वाव त᳘दब्रुवंस्ते᳘ चेत᳘यमाना ऽएतां᳘ द्विती᳘यामा᳘हुतिमपश्यंस्ता᳘मजुहवुस्ता᳘ᳫँ᳘ हुत्वा᳘ व्विश्व᳘ज्योतिषो ऽपश्यन्नेता᳘ देव᳘ता ऽअग्निं᳘ व्वायु᳘मादित्य᳘मेता᳘ ह्येव᳘ देव᳘ता व्वि᳘श्वं ज्यो᳘तिस्त᳘थै᳘वैतद्य᳘जमान ऽएते ऽआ᳘हुती हु᳘त्वेमां᳘श्च लोका᳘नुखां प᳘श्यत्येता᳘श्च देव᳘ता व्विश्व᳘ज्योतिषो व्य᳘तिषक्ताभ्यां जुहोतीमां᳘श्च त᳘ल्लोका᳘नेता᳘श्च देव᳘ता व्य᳘तिषजति॥  
## १७
य᳘द्वे᳘वैते ऽआ᳘हुती जुहो᳘ति॥  
मृ᳘दं[[!!]] च त᳘दप᳘श्च प्रीणाति ते᳘ ऽइष्ट्वा᳘ प्रीत्वा᳘ ऽथैने स᳘म्भरति व्य᳘तिषक्ताभ्यां जुहोति मृ᳘दं[[!!]] च त᳘दप᳘श्च व्य᳘तिषजति॥  
## १८
आ᳘ज्येन जुहोति॥  
व्व᳘ज्रो वा ऽआ᳘ज्यं व्व᳘ज्रमे᳘वास्मा ऽएत᳘दभिगोप्ता᳘रं करोत्य᳘थो रे᳘तो वा ऽआ᳘ज्यᳫँ᳭ रे᳘त ऽए᳘वैत᳘त्सिञ्चति स्रुवे᳘ण व्वृ᳘षा वै᳘ स्रुवो व्वृ᳘षा वै रे᳘तः सिञ्चति स्वाहाकारे᳘ण व्वृ᳘षा वै᳘ स्वाहाकारो व्वृ᳘षा वै रे᳘तः सिञ्चति॥  
## १९
(त्या᳘) आ᳘ त्वा जिघर्म्मि म᳘नसा घृते᳘नेति[[!!]]॥  
(त्या᳘) आ᳘ त्वा जुहोमि म᳘नसा च घृते᳘न चे᳘त्येत᳘त्प्रतिक्षिय᳘न्तं भु᳘वनानि व्विश्वे᳘ति प्रत्य᳘ङ् ह्येष᳘ सर्व्वाणि[[!!]] भु᳘वनानि क्षिय᳘ति पृथुं᳘ तिरश्चा व्व᳘यसा बृह᳘न्तमि᳘ति पृथुर्व्वा᳘ ऽएष᳘ तिर्यङ्व᳘यसो बृह᳘न्धूमे᳘न व्य᳘चिष्ठम᳘न्ने रभसं दृ᳘शानमि᳘त्यवकाश᳘वन्तम᳘न्नैरन्नादं दी᳘प्यमानमि᳘त्येतत्[[!!]]॥  
## २०
(दा᳘) आ᳘ व्विश्व᳘तः प्रत्य᳘ञ्चं जिघर्म्मीति॥  
(त्या᳘) आ᳘ सर्व्व᳘तः प्रत्य᳘ञ्चं जुहोमी᳘त्येत᳘दरक्ष᳘सा म᳘नसा त᳘ज्जुषेतेत्य᳘हीडमानेन म᳘नसा त᳘ज्जोषयेते᳘त्येतन्म᳘र्यश्री स्पृहय᳘द्वर्णो ऽअग्निरि᳘ति म᳘र्यश्री᳘र्ह्येष᳘ स्पृहय᳘द्व᳘र्णो ऽग्नि᳘र्नाभिमृ᳘शे त᳘न्वा ज᳘र्भुराण ऽइ᳘ति न᳘ ह्ये᳘षो ऽभिमृ᳘शे त᳘न्वा दी᳘प्यमानो भवति॥  
## २१
द्वा᳘भ्यामभि᳘जुहोति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चत्याग्नेयी᳘भ्यामग्नि᳘मे᳘वैतद्रे᳘तोभूत᳘ᳫँ᳘ सिञ्चति ते य᳘दाग्ने᳘य्यो ते᳘नाग्निर᳘थ य᳘त्त्रिष्टु᳘भौ तेने᳘न्द्र ऽऐन्द्रा᳘ग्नो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चतीन्द्राग्नी वै स᳘र्व्वे देवाः᳘ सर्व्व᳘देव᳘त्यो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति॥ (शतम् ३६००)  
## २२
(त्य᳘) अ᳘श्वस्य पदे᳘ जुहोति॥  
(त्य) अग्नि᳘रेष यद᳘श्वस्त᳘थो हास्यैते᳘ ऽअग्निम᳘त्येवा᳘हुती हुते᳘ भवतः॥  
## २३
(तो᳘ ऽथै) अ᳘थैनं प᳘रिलिखति॥  
मा᳘त्रामे᳘वास्मा ऽएत᳘त्करोति य᳘थैता᳘वानसी᳘त्येवम्[[!!]]॥  
## २४
य᳘द्वे᳘वैनं परिलिख᳘ति॥  
(त्ये) एतद्वै᳘ देवा᳘ ऽअबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘स्मा ऽएतां पु᳘रं प᳘र्यश्रयंस्त᳘थै᳘वास्मा ऽअय᳘मेतां पु᳘रं प᳘रिश्रयत्य᳘भ्र्या व्व᳘ज्रो वा ऽअ᳘भ्रिर्व्व᳘ज्रमे᳘वास्मा ऽएत᳘दभिगोप्ता᳘रं करोति सर्व्व᳘तः प᳘रिलिखति सर्व्व᳘त ऽए᳘वास्मा ऽएतं व्व᳘ज्रमभिगोप्ता᳘रं करोति त्रिष्कृ᳘त्वः प᳘रिलिखति त्रिवृ᳘तमे᳘वास्मा ऽएतं व्व᳘ज्रमभिगोप्ता᳘रं करोति॥  
## २५
प᳘रीव्वा᳘जपतिः कविः[[!!]]॥  
प᳘रि त्वा ऽग्ने पु᳘रं व्वयं त्व᳘मग्ने द्यु᳘भिरि᳘त्यग्नि᳘मे᳘वास्मा ऽएत᳘दुपस्तुत्य व्व᳘र्म करोति प᳘रिवतीभिः प᳘रीव हि पु᳘र ऽआग्नेयी᳘भिरग्निपुरा᳘मे᳘वास्मा ऽएत᳘त्करोति सा᳘ है᳘षा ऽग्निपुरा दी᳘प्यमाना तिष्ठति तिसृ᳘भिस्त्रिपुर᳘मे᳘वास्मा ऽएत᳘त्करोति त᳘स्मादु हैत᳘त्पुरां᳘ परम᳘ᳫँ᳘ रूपं य᳘त्त्रिपुरᳫँ᳭ स वै व्व᳘र्षीयसा वर्षीयसा च्छ᳘न्दसा प᳘रां परां ले᳘खां व्व᳘रीयसीं करोति त᳘स्मात्पुरां प᳘रा परा व्व᳘रीयसी ले᳘खा भवन्ति ले᳘खा हि पुरः[[!!]]॥  
## २६
(रो᳘ ऽथै) अ᳘थैनमस्यां᳘ खनति॥  
(त्ये) एतद्वै᳘ दे᳘वा[[!!]] ऽअबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘स्मा ऽइमा᳘मे᳘वात्मा᳘नमकुर्व्वन्गु᳘प्त्या ऽआ᳘त्मा ऽऽत्मा᳘नं गोप्स्यती᳘ति सा᳘ समम्बिला᳘ स्यात्त᳘दस्येय᳘मात्मा᳘ भवति य᳘द्वेव᳘ समम्बिला यो᳘निर्व्वा᳘ ऽइयᳫँ᳭ रे᳘त ऽइदं यद्वै रे᳘तसो यो᳘निमतिरिच्य᳘ते ऽमुया त᳘द्भवत्य᳘थ य᳘न्न्यू᳘नं व्यृद्धं त᳘देतद्वै रे᳘तसः स᳘मृद्धं य᳘त्समम्बिलं च᳘तुःस्रक्तिरेष कू᳘पो भवति च᳘तस्रो वै दि᳘शः स᳘र्व्वाभ्य ऽए᳘वैनमेत᳘द्दिग्भ्यः᳘ खनति॥  
