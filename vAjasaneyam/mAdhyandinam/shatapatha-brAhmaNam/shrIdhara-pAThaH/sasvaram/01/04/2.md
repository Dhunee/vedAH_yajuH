+++
title = "२"

+++


## ०१
<details><summary>मूलम् - श्रीधरादि</summary>

एत᳘द्ध वै᳘ देवा᳘ ऽअग्निं ग᳘रिष्ठे युञ्जन्॥  
(न्य᳘) य᳘द्धोतृत्व᳘ ऽइद᳘न्नो हव्यं᳘ व्वहे᳘ति त᳘मेतद्ग᳘रिष्ठे युक्त्वो᳘पामदन्वी᳘र्यवान्वै त्व᳘मस्य᳘लं वै त्व᳘मेत᳘स्मा ऽअसी᳘ति व्वी᳘र्ये समाद᳘धतो य᳘थेदम᳘प्येत᳘र्हि ज्ञातीनां यं ग᳘रिष्ठे युञ्ज᳘न्ति त᳘मुपम᳘दन्ति व्वी᳘र्यवान्वै त्व᳘मस्य᳘लं वै त्व᳘मेत᳘स्मा ऽअसी᳘ति व्वी᳘र्ये समाद᳘धतः स यद᳘त ऊर्ध्व᳘मन्वाहो᳘पस्तौत्ये᳘मेत᳘द्वी᳘र्यमे᳘वास्मिन्दधाति॥
</details>

## ०२
<details><summary>मूलम् - श्रीधरादि</summary>

(त्य᳘) अ᳘ग्ने महा᳘ २ँ ॥ ऽअसि ब्राह्मण भारते᳘ति॥  
ब्र᳘ह्म᳘ ह्यग्निस्त᳘स्मादाह ब्राह्मणे᳘ति भारते᳘त्येष हि᳘ देवे᳘भ्यो हव्यं भ᳘रति त᳘स्माद्भर᳘तो ऽग्निरि᳘त्याहुरेष᳘ उ वा᳘ ऽइमाः᳘ प्रजाः᳘ प्राणो᳘ भूत्वा᳘ बिभर्त्ति त᳘स्माद्वे᳘वाह भारतेति᳘॥
</details>

## ०३
<details><summary>मूलम् - श्रीधरादि</summary>

(त्य᳘) अ᳘थार्षेयं प्र᳘वृणीते॥  
(त ऽ) ऽऋ᳘षिभ्यश्चै᳘वैनमेत᳘द्देवे᳘भ्यश्च नि᳘वेदयत्ययं᳘ महा᳘वीर्यो यो᳘ यज्ञं प्रा᳘पदि᳘ति त᳘स्मादार्षेयं प्र᳘वृणीते॥
</details>

## ०४
<details><summary>मूलम् - श्रीधरादि</summary>

पर᳘स्तादर्व्वाक्प्र᳘वृणीते॥  
पर᳘स्ता᳘द्ध्यर्व्वा᳘च्यः प्रजाः᳘ प्रजा᳘यन्ते ज्या᳘यसस्प᳘तय ऽउ चै᳘वैतं᳘ नि᳘ह्नुत ऽइदᳫँ᳭ हि᳘ पि᳘तैवाग्रे᳘ ऽथ पुत्रो᳘ ऽथ पौ᳘त्रस्त᳘स्मात्पर᳘स्तादर्व्वाक्प्र᳘वृणीते॥
</details>

## ०५
<details><summary>मूलम् - श्रीधरादि</summary>

स᳘ ऽआर्षेय᳘मु᳘क्त्वाह॥  
देवे᳘द्धो म᳘न्विद्ध ऽइ᳘ति देवा᳘ ह्येतम᳘ग्र ऽऐ᳘न्धत त᳘स्मादाह देवे᳘द्ध ऽइ᳘ति म᳘न्विद्ध ऽइ᳘ति म᳘नु᳘र्ह्येतम᳘ग्र ऽऐ᳘न्द्ध त᳘स्मादाह म᳘न्विद्ध ऽइ᳘ति॥
</details>

## ०६
<details><summary>मूलम् - श्रीधरादि</summary>

(त्यृ᳘) ऋ᳘षिष्टुत ऽइति॥  
(त्य᳘) ऋ᳘षयो᳘ ह्येतमग्रे᳘ ऽस्तुवंस्त᳘स्मादाह᳘ ऽर्षिष्टुत ऽइ᳘ति॥
</details>

## ०७
<details><summary>मूलम् - श्रीधरादि</summary>

व्विप्रानुमदित ऽइ᳘ति॥  
(त्ये) एते वै व्वि᳘प्रा यदृ᳘षय ऽएते᳘ ह्येत᳘मन्व᳘मदंस्त᳘स्मादाह व्वि᳘प्रानुमदित ऽइ᳘ति॥
</details>

## ०८
<details><summary>मूलम् - श्रीधरादि</summary>

कवि᳘शस्त ऽइ᳘ति॥  
(त्ये) एते वै᳘ कव᳘यो यदृ᳘षय ऽएते᳘ ह्येतम᳘शᳫँ᳭ संस्त᳘स्मादाह कवि᳘शस्त ऽइ᳘ति॥
</details>

## ०९
<details><summary>मूलम् - श्रीधरादि</summary>

ब्र᳘ह्मसᳫँ᳭ शित ऽइ᳘ति॥
ब्र᳘ह्मसᳫँ᳭ शितो᳘ ह्येष᳘ घृता᳘हवन ऽइ᳘ति घृता᳘हवनो᳘ ह्येषः᳘॥
</details>

## १०
<details><summary>मूलम् - श्रीधरादि</summary>

प्रणी᳘र्यज्ञा᳘नांᳫं रथी᳘रध्वरा᳘णामि᳘ति॥  
(त्ये) एते᳘न वै स᳘र्व्वान्यज्ञान्प्र᳘णयन्ति ये᳘ च पाकयज्ञा ये चे᳘तरे त᳘स्मादाह प्रणीर्य᳘ज्ञा᳘नामि᳘ति॥
</details>

## ११
<details><summary>मूलम् - श्रीधरादि</summary>

रथी᳘रध्वरा᳘णामि᳘ति॥  
र᳘थो ह वा᳘ एष᳘ भूत्वा᳘ देवे᳘भ्यो यज्ञं᳘ व्वहति त᳘स्मादाह रथी᳘रध्वरा᳘णामि᳘ति॥
</details>

## १२
<details><summary>मूलम् - श्रीधरादि</summary>

(त्य) अतू᳘र्त्तो हो᳘ता तू᳘र्णिर्हव्यवाडि᳘ति॥  
न᳘ ह्येतᳫँ᳭ र᳘क्षाᳫंसि त᳘रन्ति त᳘स्मादाहातू᳘र्त्तो होते᳘ति तू᳘र्णिर्हव्यवाडि᳘ति स᳘र्व्ँ वᳫ᳘ ह्येष᳘ पाप्मा᳘नं तरति त᳘स्मादाह तू᳘र्णिर्हव्यवाडि᳘ति॥
</details>

## १३
<details><summary>मूलम् - श्रीधरादि</summary>

(त्या) आस्पा᳘त्रं जुहू᳘र्देवा᳘नामि᳘ति॥  
देवपात्रं वा᳘ ऽएष य᳘दग्निस्त᳘स्मादग्नौ स᳘र्व्वे᳘भ्यो देवे᳘भ्यो जुह्वति देवपात्र᳘ᳫं᳘ ह्येष प्रा᳘प्नोति ह वै त᳘स्य पा᳘त्रं य᳘स्य पा᳘त्रं प्रे᳘प्स्यति य एव᳘मेतद्वे᳘द॥
</details>

## १४
<details><summary>मूलम् - श्रीधरादि</summary>

चमसो᳘ देवपा᳘न ऽइ᳘ति॥  
चमसे᳘न ह वा᳘ ऽएते᳘न भूते᳘न देवा᳘ भक्षयन्ति त᳘स्मादाह चमसो᳘ देवपा᳘न ऽइ᳘ति॥
</details>

## १५
<details><summary>मूलम् - श्रीधरादि</summary>

अरा᳘ २ँ॥ ऽइवाग्ने नेमि᳘र्देवांस्त्वं᳘ परिभू᳘रसी᳘ति॥  
य᳘थारा᳘न्नेमिः᳘ सर्व्व᳘तः परिभू᳘रेवं त्वं᳘ देवा᳘न्त्सर्व्व᳘तः परिभू᳘रसी᳘त्ये᳘वैत᳘दाह᳘॥
</details>

## १६
<details><summary>मूलम् - श्रीधरादि</summary>

(हा᳘) आ᳘वह देवान्य᳘जमानाये᳘ति॥  
त᳘दस्मै᳘ यज्ञा᳘य देवाना᳘वोढवा᳘ ऽआहाग्नि᳘मग्न ऽआ᳘वहे᳘ति त᳘दाग्नेयाया᳘ज्यभागायाग्निमा᳘वोढवा ऽआह सो᳘ममा᳘वहे᳘ति त᳘त्सौम्याया᳘ज्यभागाय सो᳘ममा᳘वोढवा᳘ ऽआहाग्निमा᳘वहे᳘ति तद्य᳘ ऽएष᳘ ऽउभय᳘त्राच्युत᳘ ऽआग्नेयः᳘ पुरोडा᳘शो भ᳘वति त᳘स्मा ऽअग्निमा᳘वोढवा᳘ ऽआह᳘॥
</details>

## १७
<details><summary>मूलम् - श्रीधरादि</summary>

(हा᳘) अ᳘थ यथादेवत᳘म्॥  
देवा᳘ २ँ॥ ऽआज्यपा २ँ॥ ऽआ᳘वहे᳘ति त᳘त्प्रयाजानुयाजाना᳘वोढवा᳘ ऽआह प्रयाजानुयाजा वै᳘ देवा᳘ ऽआज्यपा᳘ ऽअग्नि᳘ᳫँ᳭ होत्राया᳘वहे᳘ति त᳘दग्निᳫँ᳭होत्राया᳘वोढवा᳘ ऽआह स्वं᳘ महिमा᳘नमा᳘वहे᳘ति तत्स्वं महिमा᳘नमावोढवा᳘ ऽआह व्वाग्वा᳘ ऽअस्य स्वो᳘ महिमा तद्वा᳘चमा᳘वोढवा᳘ ऽआहा᳘ च व्व᳘ह जातवेदः सुय᳘जा च यजे᳘ति तद्या᳘ऽए᳘वैत᳘द्देव᳘ता ऽआ᳘वोढवाऽआ᳘ह ता᳘ ऽए᳘वैत᳘दाहा᳘ चैना व्व᳘हानुष्ठ्या᳘ च यजे᳘ति यदा᳘ह सुय᳘जा च यजे᳘ति॥
</details>

## १८
<details><summary>मूलम् - श्रीधरादि</summary>

स वै ति᳘ष्ठन्न᳘न्वाह॥  
(हा) अन्वा᳘ह᳘ ह्येत᳘दसौ᳘ ह्यनुवा᳘क्या त᳘दसा᳘वे᳘वैत᳘द्भूत्वा᳘न्वाह त᳘स्मात्ति᳘ष्ठन्न᳘न्वाह᳘॥
</details>

## १९
<details><summary>मूलम् - श्रीधरादि</summary>

(हा᳘) आ᳘सीनो या᳘ज्यां यजति॥  
इयᳫँ᳭ हि᳘ या᳘ज्या त᳘स्मन्न क᳘श्चन ति᳘ष्ठन्या᳘ज्यां यजतीयᳫँ᳭ हि᳘ या᳘ज्या त᳘दिय᳘मेवैत᳘द्भूत्वा᳘ यजति त᳘स्मादा᳘सीनो या᳘ज्यां यजति॥
</details>