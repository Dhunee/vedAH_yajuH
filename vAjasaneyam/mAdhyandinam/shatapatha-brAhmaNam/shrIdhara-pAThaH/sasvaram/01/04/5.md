+++
title = "५"

+++
## ०१
स᳘ स्रुचो᳘त्तरमाघार᳘माघारयिष्यन्॥  
(न्पू᳘) पू᳘र्व्वेण स्रु᳘चावञ्जलिं नि᳘दधाति न᳘मो देवे᳘भ्यः स्वधा᳘ पितृ᳘भ्य इ᳘ति त᳘द्देवे᳘भ्यश्चै᳘वैत᳘त्पितृ᳘भ्यश्चा᳘र्त्विज्यं करिष्यन्नि᳘ह्नुते सुय᳘मे मे भूयास्तमि᳘ति स्रु᳘चावा᳘दत्ते सुभ᳘रे मे भूयास्तं भ᳘र्त्तुं व्वाᳫं शकेयमि᳘त्ये᳘वैत᳘दाहा᳘स्कन्नमद्य᳘ देवे᳘भ्य आ᳘ज्यᳫँ᳭ स᳘म्भ्रियासमित्य᳘विक्षुब्धमद्य᳘ देवे᳘भ्यो यज्ञं᳘ तनवा ऽइ᳘त्ये᳘वैत᳘दाह॥  
## ०२
(हा᳘) अ᳘ङ्घ्रिणा व्विष्णो मा त्वा᳘वक्रमिषमि᳘ति॥  
यज्ञो वै व्वि᳘ष्णुस्त᳘स्मा ऽए᳘वैतन्नि᳘ह्नुते मा त्वा᳘वक्रमिषमि᳘ति व्व᳘सुमतीमग्ने ते छायामु᳘पस्थेषमि᳘ति साध्वी᳘मग्ने ते छायामु᳘पस्थेषमि᳘त्ये᳘वैत᳘दाह॥  
## ०३
व्वि᳘ष्णो स्था᳘नमसी᳘ति॥  
यज्ञो वै व्वि᳘ष्णुस्त᳘स्येव᳘ ह्येत᳘दन्तिकं ति᳘ष्ठति त᳘स्मादाह व्वि᳘ष्णो स्था᳘नमसी᳘तीत ऽइ᳘न्द्रो व्वी᳘र्यमकृणोदित्य᳘तो ही᳘न्द्रस्ति᳘ष्ठन्दक्षिणतो᳘ नाष्ट्रा र᳘क्षाᳫंस्यपा᳘हंस्त᳘स्मादाहेत इ᳘न्द्रो व्वी᳘र्यमकृणोदि᳘त्यू᳘र्ध्वो ऽध्वर ऽआ᳘स्थादि᳘त्यध्वरो वै᳘ यज्ञ᳘ ऽऊर्ध्वो᳘ यज्ञ ऽआ᳘स्थादि᳘त्ये᳘वैत᳘दाह॥  
## ०४
(हा᳘) अ᳘ग्ने व्वे᳘र्होत्रं व्वे᳘र्द्दू᳘त्यमि᳘ति॥  
(त्यु) उभ᳘यं वा᳘ ऽएत᳘दग्नि᳘र्देवा᳘नाᳫँ᳭ हो᳘ता च दूत᳘श्च त᳘दुभ᳘यं व्विद्धि य᳘द्देवा᳘नामसी᳘त्ये᳘वैत᳘दाहा᳘वतां त्वां द्या᳘वापृथिवी ऽअ᳘व त्वं द्या᳘वापृथिवी ऽइ᳘ति ना᳘त्र तिरो᳘हितमिवास्ति स्विष्टकृ᳘द्देवे᳘भ्य ऽइ᳘न्द्र ऽआ᳘ज्येन हवि᳘षाभू᳘त्स्वाहेती᳘न्द्रो वै᳘ यज्ञ᳘स्य देव᳘ता त᳘स्मादाहे᳘न्द्र आ᳘ज्येने᳘ति व्वा᳘चे वा᳘ ऽएत᳘माघारमा᳘घारयती᳘न्द्रोव्वागि᳘त्यु वा᳘ ऽआहुस्त᳘स्माद्वे᳘वाहे᳘न्द्र ऽआ᳘ज्येनेति॥  
## ०५
(त्य) अथा᳘सᳫंस्पर्शयन्त्स्रु᳘चौ पर्य्य᳘त्य॥  
ध्रुव᳘या स᳘मनक्ति शि᳘रो वै᳘ यज्ञस्यो᳘त्तर आघार᳘ ऽआत्मा वै᳘ ध्रुवा त᳘दात्म᳘न्ये᳘वैतच्छि᳘रः प्र᳘तिदधाति शि᳘रो वै᳘ यज्ञस्यो᳘त्तर ऽआघारः श्रीर्वै शि᳘रः श्रीर्हि वै शि᳘रस्त᳘स्माद्यो᳘ ऽर्द्धस्य श्रे᳘ष्ठो भ᳘वत्यसा᳘वमुष्या᳘र्द्धस्य शि᳘र इ᳘त्याहुः॥  
## ०६
(र्य᳘) य᳘जमानं एव᳘ ध्रुवाम᳘नु᳘॥  
यो ऽस्मा ऽअरातीय᳘ति स᳘ ऽउपभृ᳘तम᳘नु स य᳘द्धोपभृ᳘ता समञ्ज्याद्यो य᳘जमानायारातीय᳘ति त᳘स्मिञ्छ्रि᳘यं दध्यात्तद्य᳘जमान ऽए᳘वैतछ्रि᳘यं दधाति त᳘स्माद्ध्रुव᳘या स᳘मनक्ति॥  
## ०७
स स᳘मनक्ति॥  
सञ्ज्यो᳘तिषा ज्यो᳘तिरि᳘ति ज्यो᳘तिर्व्वा ऽइ᳘तरस्यामा᳘ज्यं भ᳘वति ज्यो᳘तिरि᳘तरस्यां ते᳘ ह्येत᳘दुभे ज्योतिषी सङ्ग᳘च्छेते त᳘स्मादेवᳫँ᳭ स᳘मनक्ति॥  
## ०८
(क्त्य) अथा᳘तो म᳘नसश्चैव᳘ व्वाच᳘श्च॥  
(श्चा) अहंभद्र᳘ ऽउदितं म᳘नश्च ह वै व्वा᳘क्चाहं भद्र᳘ ऽऊदाते॥  
## ०९
त᳘द्ध म᳘न ऽउवाच॥  
(चा) अह᳘मेव त्वच्छ्रे᳘यो ऽस्मि न वै म᳘या त्वं कि᳘ञ्चना᳘नभिगतं व्वदसि सा यन्म᳘म त्वं᳘ कृतानुकरा᳘नुवर्त्मा᳘स्यह᳘मेव त्वच्छ्रे᳘यो ऽस्मीति॥  
## १०
(त्य᳘) अ᳘थ ह व्वा᳘गुवाच॥  
(चा) अह᳘मेव त्वच्छ्रे᳘यस्यस्मि। यद्वै त्वं व्वे᳘त्थाहं तद्वि᳘ज्ञपयाम्यहᳫँ᳭ स᳘ञ्ज्ञपयामी᳘ति॥  
## ११
ते᳘ प्रजा᳘पतिं प्रति प्रश्नमे᳘यतुः॥  
स᳘ प्रजा᳘पतिर्म᳘नस ऽएवा᳘नूवाच म᳘न ऽएव त्वच्छ्रे᳘यो म᳘नसो वै त्वं᳘ कृतानुकरा᳘नुवर्त्मासि श्रे᳘यसो वै पा᳘पीयान्कृतानुकरो᳘ ऽनुवर्त्मा भवती᳘ति॥  
## १२
सा᳘ ह वाक्प᳘रोक्ता व्वि᳘सिष्मिये॥  
त᳘स्यै ग᳘र्भः पपात सा᳘ ह व्वा᳘क्प्रजा᳘पतिमुवाचा᳘हव्यवाडे᳘वाहं तु᳘भ्यं भूयासं यां᳘ मा परा᳘वोच ऽइ᳘ति त᳘स्माद्यत्कि᳘ञ्च प्राजापत्यं᳘ यज्ञे᳘ क्रिय᳘त ऽउपाᳫंश्वेव त᳘त्क्रियते᳘ ऽहव्यवाड्ढि व्वा᳘क्प्रजापतय ऽआ᳘सीत्॥  
## १३
त᳘द्धैत᳘द्देवाः॥  
(०) रे᳘तश्च᳘र्मन्वा य᳘स्मिन्वा बभ्रुस्त᳘द्ध स्म पृच्छन्त्य᳘त्रैवत्या३ दि᳘ति त᳘तो ऽत्रिः स᳘म्बभूव त᳘स्माद᳘प्यात्रेय्या᳘ योषि᳘तैन᳘स्व्येत᳘स्यै हि योषायै व्वाचो᳘ देव᳘ताया ऽएते स᳘म्भूताः॥  