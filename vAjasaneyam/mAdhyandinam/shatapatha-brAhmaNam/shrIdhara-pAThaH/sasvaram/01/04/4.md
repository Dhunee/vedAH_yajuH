+++
title = "४"

+++


## ०१
<details><summary>मूलम् - श्रीधरादि</summary>

तं व्वा᳘ ऽएत᳘मग्निᳫँ᳭ स᳘मैन्धिषत॥  
स᳘मिद्धे देवे᳘भ्यो जुहवामे᳘ति त᳘स्मिन्नेते᳘ ऽएव᳘ प्रथमे ऽआ᳘हुती जुहोती म᳘नसे चैव᳘ व्वाचे᳘ च म᳘नश्च ह वै व्वा᳘क्च यु᳘जौ देवे᳘भ्यो यज्ञं᳘ व्वहतः॥
</details>

## ०२
<details><summary>मूलम् - श्रीधरादि</summary>

स य᳘दुपांᳫँ᳭शु᳘ क्रिय᳘ते॥  
तन्म᳘नो देवे᳘भ्यो यज्ञं᳘ व्वहत्यथ य᳘द्वाचा नि᳘रुक्तं क्रिय᳘ते। तद्वा᳘ग्देवे᳘भ्यो यज्ञं᳘ वहत्येतद्वा᳘ ऽइदं᳘ द्वयं᳘ क्रियते त᳘देते᳘ ऽए᳘वैतत्स᳘न्तर्प्पयति तृप्ते᳘ प्रीते᳘ देवे᳘भ्यो यज्ञं᳘ व्वहात ऽइ᳘ति॥
</details>

## ०३
<details><summary>मूलम् - श्रीधरादि</summary>

स्रुवे᳘ण तमा᳘घारयति॥  
यं म᳘नस ऽआघार᳘यति व्वृ᳘षा हि म᳘नो व्वृ᳘षा हि᳘ स्रुवः᳘॥
</details>

## ०४
<details><summary>मूलम् - श्रीधरादि</summary>

स्रुचा तमा᳘घारयति॥  
यं᳘ व्वाच᳘ ऽआघार᳘यति यो᳘षा हि व्वाग्यो᳘षा हि स्रु᳘क्॥
</details>

## ०५
<details><summary>मूलम् - श्रीधरादि</summary>

(क्तू) तूष्णीं तमा᳘घारयति॥  
यं म᳘नस ऽआघार᳘यति न स्वाहे᳘ति चना᳘निरुक्तᳫँ᳭ हि मनो᳘ ऽनिरु᳘क्तᳫँ᳭ ह्येतद्य᳘त्तूष्णीम्॥
</details>

## ०६
<details><summary>मूलम् - श्रीधरादि</summary>

म᳘न्त्रेण तमा᳘घारयति॥  
यं᳘ व्वाच᳘ ऽआघार᳘यति नि᳘रुक्ता हि व्वाङ्निरुक्तो हि म᳘न्त्रः॥
</details>

## ०७
<details><summary>मूलम् - श्रीधरादि</summary>

(ऽ) आ᳘सीनस्तमा᳘घारयति॥  
यं म᳘नस ऽआघार᳘यति ति᳘ष्ठस्तं यं᳘ व्वाचे म᳘नश्च ह वै व्वा᳘क्च यु᳘जौ देवे᳘भ्यो यज्ञं᳘ व्वहतो यतरो वै᳘ युजोर्ह्र᳘सीयान्भ᳘वत्युपवहं वै त᳘स्मै कुर्व्वन्ति व्वाग्वै म᳘नसो ह्र᳘सीयस्य᳘परिमिततरमिव हि म᳘नः प᳘रिमित᳘तरेव हि व्वाक्त᳘द्वाच᳘ ऽए᳘वैत᳘दुपवहं᳘ करोति ते᳘ सयु᳘जौ देवे᳘भ्यो यज्ञं᳘ व्वहतस्त᳘स्मात्तिष्ठन्वाच ऽआ᳘घारयति॥
</details>

## ०८
<details><summary>मूलम् - श्रीधरादि</summary>

देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुरराक्षसे᳘भ्य ऽआसङ्गा᳘द्बिभयां᳘चक्रुस्त᳘ ऽएतद्दक्षिणतः᳘ प्रत्यु᳘दश्रयन्नु᳘च्छ्रितमिव हि᳘ व्वी᳘र्यं त᳘स्माद्दक्षिणतस्ति᳘ष्ठन्ना᳘घारयति स य᳘दुभय᳘त ऽआघार᳘यति त᳘स्मादिदं म᳘नश्च व्वा᳘क्च समान᳘मेव सन्ना᳘नेव शि᳘रो ह वै᳘ यज्ञ᳘स्यैत᳘योरन्यतर᳘ आघार᳘योर्मू᳘लमन्यतरः᳘॥
</details>

## ०९
<details><summary>मूलम् - श्रीधरादि</summary>

स्रुवे᳘ण तमा᳘घारयति॥  
यो मू᳘लं यज्ञ᳘स्य स्रुचा तमा᳘घारयति यः शि᳘रो यज्ञ᳘स्य॥
</details>

## १०
<details><summary>मूलम् - श्रीधरादि</summary>

तूष्णीं तमा᳘घारयति॥  
यो मू᳘लं यज्ञ᳘स्य तूष्णी᳘मिव᳘ हीदं मू᳘लं᳘ नो ह्यत्र व्वाग्व᳘दति॥
</details>

## ११
<details><summary>मूलम् - श्रीधरादि</summary>

म᳘न्त्रेण तमा᳘घारयति॥  
यः शि᳘रो यज्ञ᳘स्य व्वाग्घि म᳘न्त्रः शीर्ष्णो᳘ हीयम᳘धि व्वाग्व᳘दति॥
</details>

## १२
<details><summary>मूलम् - श्रीधरादि</summary>

(त्या᳘) आ᳘सीनस्तमा᳘घारयति॥  
यो मू᳘लं यज्ञ᳘स्य नि᳘षणमिव᳘ हीदं मू᳘लं ति᳘ष्ठंस्तमा᳘घारयति यः शि᳘रो यज्ञ᳘स्य ति᳘ष्ठतीव᳘ हीदᳫँ᳭शि᳘रः॥
</details>

## १३
<details><summary>मूलम् - श्रीधरादि</summary>

स᳘ स्रुवे᳘ण पू᳘र्व्वमाघार᳘माघा᳘र्याह॥  
(हा) अग्नि᳘मग्नीत्स᳘म्मृड्ढी᳘ति य᳘था धु᳘रमध्यू᳘हेदेवं तद्यत्पू᳘र्व्वमाघार᳘माघार᳘यत्यध्यु᳘ह्य हि धु᳘रं युञ्जन्ति॥
</details>

## १४
<details><summary>मूलम् - श्रीधरादि</summary>

(न्त्य᳘) अ᳘थ स᳘म्मार्ष्टि॥  
युन᳘क्त्ये᳘वैनमेत᳘द्युक्तो᳘ देवे᳘भ्यो यज्ञं᳘ व्वहादि᳘ति त᳘स्मात्स᳘म्मार्ष्टि परिक्रा᳘मᳫँ᳭ स᳘म्मार्ष्टि परिक्रा᳘मᳫँ᳭ हि यो᳘ग्यं युञ्ज᳘न्ति त्रि᳘स्त्रिः स᳘म्मार्ष्टि त्रिवृद्धि᳘ यज्ञः॥
</details>

## १५
<details><summary>मूलम् - श्रीधरादि</summary>

स स᳘म्मार्ष्टि॥  
(र्ष्ट्य᳘) अ᳘ग्ने व्वाजजिद्वा᳘जं त्वा सरिष्य᳘न्तं व्वाजजि᳘तᳫँ᳭ स᳘म्मार्ज्मी᳘ति यज्ञं᳘ त्वा व्वक्ष्य᳘न्तं यज्ञि᳘यᳫँ᳭ स᳘म्मार्ज्मी᳘त्ये᳘वैत᳘दाहा᳘थोप᳘रिष्टात्तूष्णीं त्रिस्तद्य᳘था युक्त्वा प्रा᳘जेत्प्रे᳘हि व्वहे᳘त्येव᳘मेवैतत्क᳘शयो᳘पक्षिपति प्रे᳘हि देवे᳘भ्यो यज्ञं व्वहे᳘ति त᳘स्मादुप᳘रिष्टात्तूष्णीं त्रिस्तद्य᳘देतद᳘न्तरेण क᳘र्म क्रिय᳘ते त᳘स्मादिदं म᳘नश्च व्वा᳘क्च समान᳘मेव सन्ना᳘नेव॥
</details>