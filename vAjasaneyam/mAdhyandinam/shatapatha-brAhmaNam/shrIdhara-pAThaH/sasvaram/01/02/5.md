+++
title = "५"

+++
## ०१
देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे त᳘तो देवा᳘ ऽअनु᳘व्यमिवासुर᳘थ हा᳘सुरा मेनिरे ऽस्मा᳘कमे᳘वेदं ख᳘लु भु᳘वनमि᳘ति॥  
## ०२
ते᳘ होचुः॥  
(र्ह᳘) ह᳘न्तेमां᳘ पृथिवीं᳘ विभ᳘जामहै तां᳘ व्विभज्यो᳘पजीवामे᳘ति तामौ᳘क्ष्णैश्च᳘र्म्मभिः पश्चात्प्रा᳘ञ्चो व्विभ᳘जमाना ऽअ᳘भीयुः॥  
## ०३
(स्त) तद्वै᳘ देवाः᳘ शुश्रुवुः॥  
(र्व्वि᳘) व्वि᳘भजन्ते ह वा᳘ ऽइमाम᳘सुराः पृथिवीं प्रे᳘त त᳘देष्या᳘मो य᳘त्रेमाम᳘सुरा व्विभ᳘जन्ते के त᳘तः स्याम य᳘दस्यै न भ᳘जेमही᳘ति ते᳘ यज्ञ᳘मेव व्वि᳘ष्णुं पुरस्कृत्ये᳘युः॥  
## ०४
(स्ते᳘) ते᳘ होचुः॥  
(र᳘) अ᳘नु नो ऽस्यां᳘ पृथिव्यामा᳘भजता᳘स्त्वेव नो᳘ ऽप्यस्यां᳘ भाग ऽइ᳘ति ते हा᳘सुरा ऽअसूय᳘न्त ऽइवोचुर्या᳘वदे᳘वैष व्वि᳘ष्णुरभिशे᳘ते ता᳘वद्वो दद्म ऽइ᳘ति॥  
## ०५
व्वामनो᳘ ह व्वि᳘ष्णुरास॥  
त᳘द्देवा न᳘ जिहीडिरे महद्वै᳘ नो ऽदुर्य्ये᳘ नो यज्ञसम्मितम᳘दुरि᳘ति॥  
## ०६
ते प्रा᳘ञ्चं व्वि᳘ष्णुं निपा᳘द्य॥  
च्छ᳘न्दोभिरभि᳘तः प᳘र्यगृह्णन्गायत्रे᳘ण त्वा च्छ᳘न्दसा प᳘रिगृह्णामी᳘ति दक्षिणतस्त्रै᳘ष्टुभेन त्वा च्छ᳘न्दसा प᳘रिगृह्णामी᳘ति पश्चाज्जा᳘गतेन त्वा च्छ᳘न्दसा प᳘रिगृह्णामी᳘त्युत्तरतः॥  
## ०७
(स्तं) तं छ᳘न्दोभिरभि᳘तः परिगृ᳘ह्य॥  
(ह्या) अग्निं᳘ पुर᳘स्तात्समाधा᳘य तेना᳘र्च्चन्तः श्रा᳘म्यन्तश्चेरुस्ते᳘नेमाᳫँ᳭स᳘र्व्वां पृथिवीᳫंस᳘मविन्दन्त तद्य᳘देनेनेमाᳫँ᳭स᳘र्व्वाᳫं सम᳘विन्दन्त त᳘स्माद्वे᳘दिर्ना᳘म त᳘स्मादाहुर्य्या᳘वती व्वे᳘दिस्ता᳘वती᳘ पृथिवी᳘त्येत᳘या᳘ हीमाᳫँ᳭स᳘र्व्वाᳫं सम᳘विन्दन्तैव᳘ᳫँ᳘ह वा᳘ ऽइमाᳫँ᳭ स᳘र्व्वाᳫं सप᳘त्नानाᳫँ᳭सं᳘वृङ्क्ते नि᳘र्भजत्यस्यै᳘ सप᳘त्नान्य᳘ ऽएव᳘मेतद्वे᳘द᳘॥  
## ०८
सो ऽयं व्वि᳘ष्णुर्ग्लानः॥  
(श्छ᳘) छ᳘न्दोभिरभि᳘तः प᳘रिगृहीतो ऽग्निः᳘ पुर᳘स्ता᳘न्नापक्र᳘मणमास स त᳘त ऽएवौ᳘षधीनां मूलान्यु᳘पमुम्लोच॥  
## ०९
ते᳘ ह देवा᳘ ऽऊचुः᳘॥  
क्व नु व्वि᳘ष्णुरभू᳘त्क्व नु᳘ य᳘ज्ञो ऽभूदि᳘ति ते᳘ होचुश्छ᳘न्दोभिरभि᳘तः प᳘रिगृहीतो ऽग्निः᳘ पुर᳘स्ता᳘न्नापक्र᳘मणमस्त्य᳘त्रैवा᳘न्विच्छते᳘ति तं ख᳘नन्त ऽइवा᳘न्वीषुस्तं त्र्यङ्गुले᳘ ऽन्वविन्दंस्त᳘स्मात्त्र्यङ्गुला व्वे᳘दिः स्यात्त᳘दु हा᳘पि पा᳘ञ्चिस्त्र्यङ्गुलामेव᳘ सौम्य᳘स्याध्वर᳘स्य व्वे᳘दिं चक्रे॥  
## १०
त᳘दु त᳘थ न᳘ कुर्यात्॥  
(दो᳘) ओ᳘षधीनां वै स मू᳘लान्यु᳘पाम्लोचत्त᳘स्मादो᳘षधीनामेव मू᳘लान्यु᳘च्छेत्तवै᳘ ब्रूयाद्य᳘न्न्वेवा᳘त्र व्वि᳘ष्णुमन्व᳘विन्दंस्त᳘स्माद्वे᳘दिर्ना᳘म॥  
## ११
त᳘मनुविद्यो᳘त्तरेण परिग्रहे᳘ण प᳘र्यगृह्णन्॥  
(न्त्सु) सुक्ष्मा चा᳘सि शिवा᳘ चासी᳘ति दक्षिणत᳘ ऽइमा᳘मे᳘वैत᳘त्पृथिवी᳘ᳫँ᳘ संवि᳘द्य सुक्ष्मा᳘ᳫँ᳘ शिवा᳘मकुर्व्वत स्योना चा᳘सि सुष᳘दा चासी᳘ति पश्चा᳘दिमा᳘मे᳘वैत᳘त्पृथिवी᳘ᳫँ᳘ संवि᳘द्य स्योना᳘ᳫं᳘ सुष᳘दामकुर्व्वतो᳘र्ज्जस्वती चा᳘सि प᳘यस्वती चे᳘त्युत्तरत᳘ ऽइमा᳘मे᳘वैत᳘त्पृथिवी᳘ᳫँ᳘ संवि᳘द्य र᳘सवतीमुपजीवनी᳘यामकुर्व्वत॥  
## १२
स वै त्रिः पू᳘र्व्वं परिग्रहं᳘ परिगृह्णा᳘ति॥  
त्रिरु᳘त्तरं तत्षट्कृ᳘त्वः षड्वा᳘ ऽऋत᳘वः संव्वत्सर᳘स्य संव्वत्सरो᳘ यज्ञः᳘ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वन्तमे᳘वैतत्प᳘रिगृह्णाति॥  
## १३
षड्भिर्व्या᳘त्दृतिभिः॥  
पू᳘र्व्वं परिग्रहं᳘ परिगृह्णा᳘ति षड्भिरु᳘त्तरं तद्द्वा᳘दशकृ᳘त्वो द्वा᳘दश वै मा᳘साः संव्वत्सर᳘स्य संव्वत्सरो᳘ यज्ञः᳘ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वन्तमे᳘वैतत्प᳘रिगृह्णाति॥  
## १४
व्याममात्री᳘ पश्चा᳘त्स्यादि᳘त्याहुः॥  
(रे) एता᳘वान्वै पु᳘रुषः पु᳘रुषसम्मिता हि᳘ त्र्यरत्निः प्रा᳘ची त्रिवृद्धि᳘ यज्ञो ना᳘त्र मा᳘त्रास्ति या᳘वतीमेव᳘ स्वयं म᳘नसा म᳘न्येत ता᳘वतीं कुर्यात्॥  
## १५
(द) अभि᳘तो ऽग्निम᳘ᳫँ᳘ सा ऽउ᳘न्नयति॥  
यो᳘षा वै व्वे᳘दिर्व्वृ᳘षाग्निः᳘ परिगृ᳘ह्य वै यो᳘षा व्वृ᳘षाण᳘ᳫँ᳘ शेते मिथुन᳘मे᳘वैत᳘त्प्रज᳘ननं क्रियते त᳘स्मादभि᳘तो ऽग्निम᳘ᳫँ᳘ सा ऽउ᳘न्नयति॥  
## १६
सा वै᳘ पश्चाद्व᳘रीयसी स्यात्॥  
(न्म᳘) म᳘ध्ये स᳘ᳫं᳘ ह्वारिता पु᳘नः पुर᳘स्तादु᳘र्व्येव᳘मिव हि यो᳘षां प्रश᳘ᳫँ᳘सन्ति पृथु᳘श्रोणिर्व्वि᳘मृष्टान्तराᳫँ᳭सा म᳘ध्ये संग्राह्ये᳘ति जु᳘ष्टामे᳘वैनामेत᳘द्देवे᳘भ्यः करोति॥  
## १७
सा वै प्रा᳘क्प्रवणा स्यात्॥  
(त्प्रा᳘) प्रा᳘ची हि᳘ देवा᳘नां दिग᳘थो ऽउ᳘दक्प्रवणो᳘दीची हि᳘ मनु᳘ष्याणां दि᳘ग्दक्षिणतः पु᳘रीषं प्रत्यु᳘दूहत्येषा वै दि᳘क्पितॄणाᳫँ᳭सा य᳘द्दक्षिणा᳘प्रवणा स्या᳘त्क्षिप्रे᳘ ह य᳘जमानो ऽमुं᳘ लोक᳘मियात्त᳘थो ह य᳘जमानो ज्यो᳘ग्जीवति त᳘स्माद्दक्षिणतः पु᳘रीषं प्रत्यु᳘दूहति पु᳘रीषवतीं कुर्व्वीत पश᳘वो वै पु᳘रीषं पशु᳘मतीमे᳘वैनामेत᳘त्कुरुते॥  
## १८
तां प्र᳘तिमार्ष्टि॥  
देवा᳘ ह वै᳘ संग्राम᳘ᳫँ᳘सन्निधास्य᳘न्तस्ते᳘ होचुर्ह᳘न्त य᳘दस्यै᳘ पृथिव्या ऽअ᳘नामृतं देवय᳘जनं त᳘च्चन्द्र᳘मसि निद᳘धामहै स य᳘दि न ऽइतो᳘ऽसुरा ज᳘येयुस्त᳘त ऽएवा᳘र्च्चन्तः श्रा᳘म्यन्तः पु᳘नरभि᳘भवेमे᳘ति स य᳘दस्यै᳘ पृथिव्या ऽअ᳘नामृतं देवय᳘जनमा᳘सीत्त᳘च्चन्द्र᳘मसि᳘ न्यदधत त᳘देत᳘च्चन्द्र᳘मसि कृष्णं त᳘स्मादाहुश्चन्द्र᳘मस्यस्यै᳘ पृथिव्यै᳘ देवय᳘जनमित्य᳘पि ह वा᳘ ऽअस्यैत᳘स्मिन्देवय᳘जन ऽइष्टं᳘ भवति त᳘स्माद्वै प्र᳘तिमार्ष्टि॥  
## १९
स प्र᳘तिमार्ष्टि॥  
पुरा᳘ क्रूर᳘स्य व्विसृ᳘पो व्विरप्शिन्नि᳘ति संग्रामो वै᳘ क्रूर᳘ᳫँ᳘ संग्रामे हि᳘ क्रूरं᳘ क्रिय᳘ते हतः पु᳘रुषो हतो᳘ ऽश्वः शेते पुरा᳘ ह्येत᳘त्संग्रामान्न्य᳘दधत त᳘स्मादाह पुरा᳘ क्रूर᳘स्य व्विसृ᳘पो व्विरप्शिन्नि᳘त्युदादा᳘य पृथिवीं᳘ जीव᳘दानुमि᳘त्युदादा᳘य हि य᳘दस्यै᳘ पृथिव्यै᳘ जीवमा᳘सीत्त᳘च्चन्द्र᳘मसि न्य᳘दधत त᳘स्मादाहोदादा᳘य पृथिवीं᳘ जीव᳘दानुमि᳘ति यामै᳘रयᳫं श्चन्द्र᳘मसि स्वधा᳘भिरि᳘ति यां᳘ चन्द्र᳘मसि ब्र᳘ह्मणा᳘दधुरि᳘त्ये᳘वैत᳘दाह ता᳘मु धी᳘रासो ऽअनुदि᳘श्य यजन्त ऽइ᳘त्येते᳘नो ह ता᳘मनुदि᳘श्य यजन्ते᳘ ऽपि ह वा᳘ ऽअस्यैत᳘स्मिन्देवय᳘जन ऽइष्टं᳘ भवति य᳘ ऽएव᳘मेतद्वेद᳘॥  
## २०
(दा᳘) अ᳘थाह प्रो᳘क्षणीरा᳘साद᳘ये᳘ति॥  
व्व᳘ज्रो वै स्फ्यो᳘ ब्राह्मण᳘श्चेमं᳘ पुरा᳘ यज्ञ᳘म᳘भ्यजूगुपतां व्व᳘ज्रो वा ऽआ᳘पस्तद्व᳘ज्रमे᳘वैत᳘दभि᳘गुप्त्या ऽआ᳘सादयति स वा᳘ ऽउप᳘र्युपर्येव प्रो᳘क्षणीषु धार्य᳘माणास्व᳘थ स्फ्यमु᳘द्यच्छत्य᳘थ यन्नि᳘हित ऽएव स्फ्ये प्रो᳘क्षणीरासाद᳘येद्व᳘ज्रो ह स᳘मृच्छेयातां त᳘थो ह व्व᳘ज्रौ न स᳘मृच्छेते त᳘स्मादुप᳘र्युपर्य्येव प्रो᳘क्षणीषु धार्य्य᳘माणास्व᳘थ स्फ्यमु᳘द्यच्छति॥  
## २१
(त्य᳘) अ᳘थैतां व्वा᳘चं व्वदति॥  
प्रो᳘क्षणीरा᳘सादयेध्मं᳘ बर्हिरु᳘पसादय स्रु᳘चः स᳘म्मृड्ढि प᳘त्नीᳫँ᳭स᳘न्नह्या᳘ज्येनोदेही᳘ति संप्रैष᳘ ऽए᳘वैष स य᳘दि काम᳘येत ब्रूया᳘देतद्य᳘द्यु काम᳘येता᳘पि ना᳘द्रियेत स्वय᳘मु᳘ ह्ये᳘वैतद्वे᳘देदम᳘तः क᳘र्म कर्त्त᳘व्यमिति॥  
## २२
(त्य) अथो᳘दञ्चᳫंस्फ्यं प्र᳘हरति॥  
(त्य) अमु᳘ष्मै त्वा व्व᳘ज्रं प्र᳘हरामी᳘ति य᳘द्यभिच᳘रेद्व᳘ज्रो वै स्फ्य᳘स्तृणुते᳘ है᳘वैनेन॥  
## २३
(ना᳘) अ᳘थ पाणी ऽअ᳘वनेनिक्ते॥  
य᳘द्ध्यस्यै क्रूरम᳘भूत्तद्ध्यस्या ऽएतद᳘हार्षीत्त᳘स्मात्पाणी ऽअ᳘वनेनिक्ते॥  
## २४
स ये हा᳘ग्र ऽईजिरे॥  
ते᳘ ह स्मावम᳘र्शं यजन्ते ते पा᳘पीयाᳫं᳘स आसुर᳘थ ये᳘ नेजिरे ते श्रे᳘याᳫंस ऽआसुस्ततो᳘ऽश्रद्धा मनु᳘ष्यान्विवेद ये᳘ य᳘जन्ते पा᳘पीया᳘ᳫँ᳘सस्ते᳘ भवन्ति य᳘ ऽउ न य᳘जन्ते श्रे᳘याᳫँ᳭सस्ते᳘ भवन्ती᳘ति त᳘त ऽइतो᳘ देवा᳘न्हविर्न᳘ जगामेतः᳘ प्रदानाद्धि᳘ देवा᳘ उपजी᳘वन्ति॥  
## २५
ते᳘ ह देवा᳘ ऽऊचुः॥  
(र्बृ᳘) बृ᳘हस्प᳘तिमाङ्गिरसम᳘श्रद्धा वै᳘ मनु᳘ष्यानविदत्ते᳘भ्यो व्वि᳘धेहि यज्ञमि᳘ति स हे᳘त्योवाच बृ᳘हस्प᳘तिराङ्गिरसः᳘ कथा न᳘ यजध्व ऽइ᳘ति ते᳘ होचुः किंकाम्या᳘ यजेमहि ये य᳘जन्ते पा᳘पीयाᳫँ᳭सस्ते᳘ भवन्ति य᳘ ऽउ न य᳘जन्ते श्रे᳘याᳫँ᳭सस्ते᳘ भवन्ती᳘ति॥  
## २६
स होवाच॥  
बृ᳘हस्प᳘तिराङ्गिरसो यद्वै᳘ शुश्रुम᳘ देवा᳘नां परिषूतं त᳘देष᳘ यज्ञो᳘ भवति य᳘च्छृता᳘नि हवी᳘ᳫं᳘षि कॢप्ता व्वे᳘दिस्ते᳘नावम᳘र्शमचारिष्ट त᳘स्मात्पा᳘पीयाᳫँ᳭ सो ऽभूत तेना᳘नवमर्शं यजध्वं तथा श्रे᳘याᳫँ᳭ सो भविष्यथेत्याकि᳘यत ऽइत्या᳘ बर्हि᳘षस्त᳘रणादि᳘ति बर्हि᳘षा ह वै ख᳘ल्वेषा᳘ शाम्यति स य᳘दि पुरा᳘ बर्हि᳘षस्त᳘रणात्कि᳘ञ्चिदाप᳘द्येत बर्हि᳘रेव त᳘त्स्तृणन्न᳘पास्येद᳘थ यदा᳘ बर्हि᳘स्तृणन्त्य᳘पि प᳘दाभि᳘तिष्ठन्ति स यो᳘ हैवं᳘ व्विद्वान᳘नवमर्शं य᳘जते श्रे᳘यान्हैव᳘ भवति तस्माद᳘नवमर्शमेव᳘ यजेत॥
