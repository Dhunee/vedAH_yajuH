+++
title = "१"

+++
## ०१
स यत्रा᳘ह॥  
इषिता दै᳘व्या हो᳘तारो भद्रवा᳘च्याय प्रे᳘षितो मा᳘नुषः सूक्तवाकाये᳘ति यद᳘तो हो᳘तान्वा᳘ह सू᳘क्तैव त᳘दाह य᳘जमानायै᳘वैत᳘दाशि᳘षमा᳘शास्ते तद्वा᳘ ऽएत᳘दुप᳘रिष्टाद्यज्ञ᳘स्याशि᳘षमा᳘शास्ते द्वयं तद्य᳘स्मादुप᳘रिष्टाद्यज्ञ᳘स्याशि᳘षमाशा᳘स्ते॥  
## ०२
यज्ञं वा᳘ ऽएष᳘ जनयति॥  
यो य᳘जत ऽएते᳘न᳘ ह्युक्ता᳘ ऽऋत्वि᳘जस्तन्व᳘ते तं᳘ जन᳘यन्त्य᳘थाशि᳘षमा᳘शास्ते ता᳘मस्मै यज्ञ᳘ ऽआशि᳘षᳫँ᳭स᳘न्नमयति या᳘माशि᳘षमाशा᳘स्ते यो मा᳘जीजनते᳘ति त᳘स्माद्वा᳘ ऽउ᳘परिष्टाद्यज्ञ᳘स्याशि᳘षमा᳘शास्ते॥  
## ०३
देवान्वा᳘ ऽएष᳘ प्रीणाति॥  
यो य᳘जत ऽएते᳘न यज्ञे᳘न ऽर्ग्भि᳘रिव त्वद्य᳘जुर्भिरिव त्वदा᳘हुतिभिरिव त्वत्स᳘ देवा᳘न्प्रीत्वा ते᳘ष्वपित्वी᳘ भवति ते᳘ष्वपित्वी᳘ भूत्वा᳘थाशि᳘षमा᳘शास्ते ता᳘मस्मै देवा᳘ आशि᳘षᳫँ᳭स᳘न्नमयन्ति या᳘माशि᳘षमाशा᳘स्ते यो नो᳘ ऽप्रैषीदि᳘ति त᳘स्माद्वा᳘ ऽउप᳘रिष्टाद्यज्ञ᳘स्याशि᳘षमा᳘शास्ते᳘॥  
## ०४
(स्ते᳘ ऽथ) अ᳘थ प्र᳘तिपद्यते॥  
इदं᳘ द्यावापृथिवी भद्र᳘मभूदि᳘ति भद्रᳫंह्य᳘भूद्यो᳘ यज्ञ᳘स्य सᳫंस्थाम᳘गन्ना᳘र्ध्म सूक्तवाक᳘मुत᳘ नमोवाकमि᳘त्युभ᳘यं वा᳘ ऽएत᳘द्यज्ञ᳘ ऽएव य᳘त्सूक्तवाक᳘श्च नमोवाकश्चा᳘रात्स्म यज्ञम᳘विदाम यज्ञमि᳘त्ये᳘वैत᳘दाहा᳘ग्ने त्वᳫँ᳭ सूक्तवा᳘गस्यु᳘पश्रुती दिव᳘स्पृथिव्योरि᳘त्यग्नि᳘मे᳘वैत᳘दाह त्वᳫँ᳭सूक्तवा᳘गस्युपशृण्वत्यो᳘रन᳘योर्द्या᳘वापृथिव्योरित्यो᳘मन्वती ते ऽस्मि᳘न्यज्ञे᳘ यजमान द्या᳘वापृथिवी᳘ स्तामित्य᳘न्नवत्यौ ते ऽस्मि᳘न्यज्ञे᳘ यजमान द्या᳘वापृथिवी᳘ स्तामि᳘त्ये᳘वैत᳘दाह॥  
## ०५
श᳘ङ्गवी जीव᳘दानू ऽइ᳘ति॥  
श᳘ङ्गवी ते जीव᳘दानू स्तामि᳘त्ये᳘वैत᳘दाहा᳘त्रस्नू ऽअ᳘प्रवेदे ऽइ᳘ति मा᳘ह क᳘स्माच्चन प्र᳘त्रासी᳘र्म्मो त ऽइदं᳘ पुष्टं क᳘श्चन प्र᳘विदते᳘त्ये᳘वैत᳘दाह॥  
## ०६
(हो) उरु᳘गव्यूती अभयं कृ᳘तावि᳘ति॥  
(त्यु) उरु᳘गव्यूती ते᳘ ऽभये स्तामि᳘त्ये᳘वैत᳘दाह व्वृष्टि᳘द्यावा री᳘त्यापे᳘ति व्वृ᳘ष्टिमत्यौ ते स्तामि᳘त्ये᳘वैत᳘दाह॥  
## ०७
शम्भुवौ मयोभु᳘वावि᳘ति॥  
शम्भु᳘वौ ते मयोभु᳘वौ स्तामि᳘त्ये᳘वैत᳘दाहो᳘र्ज्जस्वती च प᳘यस्वती चे᳘ति र᳘सवत्यौ त ऽउपजीवनी᳘ये स्तामि᳘त्ये᳘वैत᳘दाह॥  
## ०८
सूपचरणा᳘ च स्वधिचरणा चे᳘ति॥  
सूपचरणा᳘ह ते ऽसाव᳘स्तु यामध᳘स्तादुपच᳘रसि स्वधिचर᳘णो त ऽइय᳘मस्तु या᳘मुप᳘रिष्टादधिच᳘रसी᳘त्ये᳘वैत᳘दाह त᳘योराविदी᳘ति त᳘योरनोम᳘न्यमानयोरि᳘त्ये᳘वैत᳘दाह॥  
## ०९
(हा) अग्नि᳘रिद᳘ᳫँ᳘हविः᳘॥ 
(र) अजुषता᳘वीवृधतम᳘हो ज्या᳘यो ऽकृते᳘ति त᳘दाग्नेयमा᳘ज्यभागमाह सो᳘म ऽइद᳘ᳫँ᳘हवि᳘रजुषता᳘वीवृधतम᳘हो ज्या᳘यो ऽकृते᳘ति त᳘त्सौम्यमा᳘ज्यभागमाहाग्नि᳘रिद᳘ᳫँ᳘हवि᳘रजुषता᳘वीवृधतम᳘हो ज्या᳘यो ऽकृते᳘ति तद्य᳘ एष᳘ ऽउभय᳘त्राच्युत᳘ आग्नेयः᳘ पुरोडा᳘शो भ᳘वति त᳘माह᳘॥  
## १०
(हा᳘) अ᳘थ यथादेवत᳘म्॥  
(तं) देवा᳘ ऽआज्यपा आ᳘ज्यमजुषन्ता᳘वीवृधन्त म᳘हो ज्या᳘यो ऽक्रते᳘ति त᳘त्प्रयाजानुयाजा᳘नाह प्रयाजानुयाजा वै᳘ देवा᳘ ऽआज्यपा᳘ ऽअग्नि᳘र्होत्रे᳘णेद᳘ᳫँ᳘हवि᳘रजुषता᳘वीवृधत म᳘हो ज्या᳘यो ऽकृते᳘ति त᳘दग्नि᳘ᳫँ᳘ होत्रे᳘णाहाजुषते᳘त्येवं या᳘ ऽइष्टा᳘ देव᳘ता भ᳘वन्ति ताः स᳘म्पश्यत्यसौ᳘ हवि᳘रजुषतासौ᳘ हवि᳘रजुषते᳘ति त᳘द्यज्ञ᳘स्यै᳘वैतत्स᳘मृद्धिमा᳘शास्ते यद्धि᳘ देवा᳘ हवि᳘र्जुष᳘न्ते ते᳘न हि᳘ महज्ज᳘यति त᳘स्मादाहाजुषतेत्य᳘वीवृधते᳘ति यद्वै᳘ देवा᳘ हवि᳘र्जोष᳘यन्ते तद᳘पि गिरिमात्रं᳘ कुर्व्वते त᳘स्मादाहा᳘वीवृधते᳘ति॥  
## ११
म᳘हो ज्या᳘यो ऽक्रते᳘ति॥  
यज्ञो वै᳘ देवा᳘नां म᳘ह᳘स्तᳫं᳘ह्येतज्ज्या᳘याᳫंसमिव कुर्व्व᳘ते त᳘स्मादाह म᳘हो ज्या᳘यो ऽकृते᳘ति॥  
## १२
(त्य) अस्या᳘मृधेद्धो᳘त्रायां देवङ्गमा᳘यामि᳘ति॥  
(त्य) अस्या᳘ᳫँ᳘राध्नोतु हो᳘त्रायां देवङ्गमा᳘यामि᳘त्ये᳘वैत᳘दाहा᳘शास्ते ऽयं य᳘जमानो ऽसावि᳘ति ना᳘म गृह्णाति त᳘देनं प्रत्य᳘क्षमाशि᳘षा स᳘म्पादयति॥  
## १३
दीर्घायुत्वमा᳘शास्त ऽइ᳘ति॥  
सा᳘ यामुत्रो᳘त्तरा देवयज्या त᳘दिह᳘ प्रत्य᳘क्षं दीर्घायुत्वम्॥  
## १४
(ᳫं᳘) सुप्रजास्त्वमा᳘शास्त ऽइ᳘ति॥  
तद्य᳘दमु᳘त्र भू᳘यो हविष्क᳘रणं त᳘दिह᳘ प्रत्य᳘क्षᳫँ᳭ सुप्रजास्त्वं᳘ प्रशा᳘सनᳫँ᳭ स᳘ कुर्याद्य᳘ ऽएवं᳘ कुर्यादु᳘त्तरां देवयज्यामा᳘शास्त ऽइ᳘ति᳘ त्वेव᳘ ब्रूयात्त᳘देव᳘ जीवा᳘तुं त᳘त्प्रजां त᳘त्पशून्॥  
## १५
(न्भू᳘) भू᳘यो हविष्क᳘रणमा᳘शास्त ऽइ᳘ति॥ 
त᳘द्वेव त᳘त्सजातवनस्यामा᳘शास्त ऽइ᳘ति प्राणा वै᳘ सजाताः᳘ प्राणौर्हि᳘ सह जा᳘यते त᳘त्प्राणाना᳘शास्ते॥  
## १६
दिव्यं धामा᳘शास्त ऽइ᳘ति॥  
देवलोके मे᳘ ऽप्यसदि᳘ति वै᳘ यजते यो य᳘जते त᳘द्देवलोक᳘ ऽए᳘वैनमेत᳘दपित्वि᳘नं करोति य᳘दने᳘न हवि᳘षाशा᳘स्ते त᳘दश्यात्त᳘दृध्यादि᳘ति य᳘दने᳘न हवि᳘षाशा᳘स्ते त᳘दस्मै स᳘र्व्वᳫँ᳭ स᳘मृद्ध्यतामि᳘त्येवैत᳘दाह॥  
## १७
ता वा᳘ ऽएताः॥  
प᳘ञ्चाशि᳘षः करोति तिस्र ऽइ᳘डायां ता᳘ ऽअष्टा᳘वष्टा᳘क्षरा वै᳘ गायत्री᳘ व्वीर्यं᳘ गायत्री᳘ व्वीर्य᳘मे᳘वैत᳘दाशि᳘षो ऽभिस᳘म्पादयति॥  
## १८
ना᳘तो भू᳘यसीः कुर्यात्॥  
(द᳘) अ᳘तिरिक्तᳫँ᳭ ह कुर्याद्यद᳘तो भू᳘यसीः कुर्याद्यद्वै᳘ यज्ञस्या᳘तिरिक्तं द्विष᳘न्तᳫँ᳭ हास्य तद्भ्रा᳘तृव्यमभ्य᳘तिरिच्यते त᳘स्मान्ना᳘तो भू᳘यसीः कुर्यात्॥  
## १९
(द) अपीद्वै क᳘नीयसीः सप्त॥  
त᳘दस्मै देवा᳘ रासन्तामि᳘ति त᳘दस्मै देवा ऽअ᳘नुमन्यन्तामि᳘त्ये᳘वैत᳘दाह त᳘दाग्नि᳘र्द्देवो᳘ देवे᳘भ्यो व्वनुतां व्वय᳘मग्नेः प᳘रिमा᳘नुषा ऽइति त᳘दग्नि᳘र्द्देवो᳘ देवे᳘भ्यो व्वनुतां व्वय᳘मग्नेर᳘ध्यस्मा ऽएत᳘द्वनवामहा ऽइ᳘त्ये᳘वैत᳘दाह॥  
## २०
(हे) इष्ट᳘ञ्च व्वित्तञ्चेति॥  
(त्यै᳘) ऐ᳘षिषुरिव वा᳘ ऽएत᳘द्यज्ञन्त᳘मविदंस्त᳘स्मादाहेष्ट᳘ञ्च व्वित्तञ्चे᳘त्युभे᳘ चैनं द्या᳘वापृथिवी ऽअ᳘ᳫँ᳘हसस्पातामि᳘त्युभे᳘ चैनं द्या᳘वापृथिवी आ᳘र्त्तेर्गोपायतामि᳘त्ये᳘वैत᳘दाह॥  
## २१
त᳘दु है᳘क ऽआहुः॥  
(रु) उभे᳘ च मे᳘ति त᳘था हो᳘ताशि᳘ष ऽआत्मानं᳘ नान्त᳘रेती᳘ति त᳘दु त᳘था न᳘ ब्रूयाद्य᳘जमानस्य वै᳘ यज्ञ᳘ ऽआशीः किन्नु त᳘त्रर्त्वि᳘जां यां वै का᳘ञ्च यज्ञ᳘ ऋत्वि᳘ज ऽआशि᳘षमाशा᳘सते य᳘जमानस्यैव सा न᳘ ह स᳘ ऽएतां क्वच᳘नाशि᳘षं प्र᳘तिष्ठापयति य᳘ ऽआ᳘होभे᳘ च मे᳘ति त᳘स्मादु ब्रूयादुभे᳘ चैनमि᳘त्ये᳘व॥  
## २२
(वे) इह ग᳘तिर्व्वामस्ये᳘ति॥  
तद्य᳘देव᳘ यज्ञ᳘स्य साधु त᳘दे᳘वास्मिन्नेत᳘द्दधाति त᳘स्मादाहेह ग᳘तिर्वामस्ये᳘ति॥  
## २३
(ती) इदं᳘ च न᳘मो देवे᳘भ्य इ᳘ति॥ 
त᳘द्यज्ञ᳘स्यै᳘वैत᳘त्सᳫंस्थां᳘ गत्वा न᳘मो देवे᳘भ्यः करोति त᳘स्मादाहेद᳘ञ्च न᳘मो देवे᳘भ्य ऽइति᳘॥  
## २४
(त्य᳘) अ᳘थ शंयो᳘राह॥  
शंयु᳘र्ह वै᳘ बार्हस्पत्यो᳘ ऽञ्जसा यज्ञ᳘स्य सᳫंस्थां᳘ व्विदा᳘ञ्चकार स᳘ देवलोकम᳘पीयाय तत्त᳘दन्त᳘र्हितमिव मनु᳘ष्येभ्य ऽआस॥  
## २५
तद्वा ऽऋ᳘षीणाम᳘नुश्रुतमास॥  
शंयु᳘र्ह वै᳘ बार्हस्पत्यो᳘ ऽञ्जसा यज्ञ᳘स्य सᳫँस्थां᳘ व्विदा᳘ञ्चकार स᳘ देवलोकम᳘पीयाये᳘ति ते ता᳘मेव᳘ यज्ञ᳘स्य सᳫंस्थामु᳘पायन्या᳘ᳫँ᳘शं यु᳘र्बार्हस्पत्यो᳘ ऽवेद्य᳘च्छंयोर᳘ब्रुवंस्ता᳘म्वे᳘वैष᳘ ऽएत᳘द्यज्ञ᳘स्य सᳫं स्थामुपेति या᳘ᳫँ᳭शंयु᳘र्बार्हस्पत्यो᳘ ऽवेद्य᳘च्छंयोरा᳘ह त᳘स्माद्वै᳘ शंयो᳘राह॥  
## २६
स प्र᳘तिपद्यते॥  
त᳘च्छंयोरा᳘वृणीमह ऽइ᳘ति तां᳘ यज्ञ᳘स्य सᳫंस्थामा᳘वृणीमहे या᳘ᳫँ᳭शंयु᳘र्बार्हस्पत्यो᳘ ऽवेदि᳘त्ये᳘वैत᳘दाह॥  
## २७
गातुं᳘ यज्ञा᳘य गातुं᳘ यज्ञ᳘पतय ऽइ᳘ति॥  
गातु᳘ᳫं᳭ ह्येष᳘ यज्ञा᳘येच्छ᳘ति गातुं᳘ यज्ञ᳘पतये यो᳘ यज्ञ᳘स्य सᳫंस्थां दै᳘वी स्वस्ति᳘रस्तु नः स्वस्ति᳘र्मा᳘नुषेभ्य ऽइ᳘ति स्वस्ति᳘ नो देवत्रा᳘स्तु स्वस्ति᳘ मनुष्यत्रे᳘त्ये᳘वैत᳘दाहोर्ध्वं᳘ जिगातु भेषजमि᳘त्यूर्द्धो᳘ नो ऽयं᳘ यज्ञो᳘ देवलोकं᳘ जयत्वि᳘त्ये᳘वैत᳘दाह॥  
## २८
श᳘न्नो ऽअस्तु द्विप᳘दे शं च᳘तुष्पद ऽइ᳘ति॥  
(त्ये) एता᳘वद्वा᳘ ऽइदᳫँ᳭स᳘र्व्वं या᳘वद्द्विपा᳘च्चैव च᳘तुष्पाच्च त᳘स्मा ऽए᳘वैत᳘द्यज्ञ᳘स्य सᳫंस्थां᳘ गत्वा शं᳘ करोति त᳘स्मादाह श᳘न्नो ऽअस्तु द्विप᳘दे शं च᳘तुष्पद ऽइ᳘ति॥  
## २९
(त्य᳘) अ᳘थानयेत्यु᳘पस्पृशति॥  
(त्य᳘) अ᳘मानुष ऽइव वा᳘ ऽएत᳘द्भवति यदा᳘र्त्विज्ये प्र᳘वृत ऽइयं वै᳘ पृथिवी᳘ प्रतिष्ठा त᳘दस्या᳘मे᳘वैत᳘त्प्रतिष्ठा᳘यां प्र᳘तिष्ठति त᳘दु ख᳘लु पु᳘नर्मानुषो᳘ भवति त᳘स्मादनयेत्यु᳘पस्पृशति॥  
