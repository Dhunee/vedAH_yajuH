+++
title = "३"

+++
## ०१
त्व᳘ष्टुर्ह वै᳘ पुत्रः॥  
(स्त्रि᳘) त्रि᳘शीर्षा षडक्ष᳘ ऽआस त᳘स्य त्री᳘ण्येव मु᳘खान्यासुस्तद्य᳘देव᳘ᳫँ᳘ रूप ऽआ᳘स त᳘स्माद्विश्व᳘रूपो ना᳘म॥  
## ०२
त᳘स्य सोमपा᳘नमेवै᳘कं मु᳘खमा᳘स॥  
सुरापा᳘णमेकमन्य᳘स्मा ऽअ᳘शनायै᳘कं तमि᳘न्द्रो दिद्वेष त᳘स्य ता᳘नि शीर्षा᳘णि प्र᳘चिछेद॥  
## ०३
स य᳘त्सोमपा᳘नमा᳘स॥  
त᳘तः कपि᳘ञ्जलः सम᳘भवत्त᳘स्मात्स᳘ बभ्रुक᳘ ऽइव बभ्रु᳘रिव हि सो᳘मो राजा᳘॥  
## ०४
(ऽथ) अ᳘थ य᳘त्सुरापा᳘णमा᳘स॥  
त᳘तः कलवि᳘ङ्कः स᳘मभवत्त᳘स्मा᳘त्सो ऽभिमाद्यत्क᳘ ऽइव व्वदत्यभिमा᳘द्यन्निव हि सु᳘रां पीत्वा व्व᳘दति॥
## ०५
(त्य᳘) अ᳘थ य᳘दन्य᳘स्मा ऽअ᳘शनाया᳘स॥  
त᳘तस्तित्ति᳘रिः स᳘मभवत्त᳘स्मात्स᳘ व्विश्व᳘रूपतम ऽइव स᳘न्त्येव᳘ घृस्तोका᳘ ऽइव त्वन्मधुस्तोका᳘ ऽइव त्वत्पर्णेष्वा᳘श्चुतिता ऽएव᳘ᳫँ᳘ रूप᳘मिव हि स तेना᳘शनमा᳘वयत्॥  
## ०६
(त्स) स त्वष्टा᳘ चुक्रोध॥  
कुविन्मे पुत्रम᳘वधीदि᳘ति सो᳘ ऽपेन्द्रमेव सो᳘ममा᳘जह्रे स य᳘थायᳫँ᳭ सो᳘मः प्र᳘सुत ऽएवम᳘पेन्द्र ऽए᳘वास᳘॥  
## ०७
(से᳘) इ᳘न्द्रो ह वा᳘ ऽईक्षा᳘ञ्चक्रे॥  
(क्रऽ) इदं वै᳘ मा सो᳘मादन्त᳘र्यन्ती᳘ति स य᳘था ब᳘लीयान᳘बलीयस ऽएवम᳘नुपहूत ऽएव यो᳘ द्रोणकलशे᳘ शुक्र ऽआ᳘स तं᳘ भक्षया᳘ञ्चकार स᳘ हैनं जिहिᳫँ᳭स᳘ सो ऽस्य व्वि᳘ष्वङ्ङेव᳘ प्राणे᳘भ्यो दुद्राव मु᳘खाद्धै᳘वास्य न᳘ दुद्रावा᳘थ स᳘र्व्वेभ्यो ऽन्ये᳘भ्यः प्राणे᳘भ्यो ऽद्रवत्त᳘ददः᳘ सौत्रामणीती᳘ष्टिस्त᳘स्यां तद्व्या᳘ख्यायते य᳘थैनं देवा ऽअ᳘भिषज्यन्॥  
## ०८
(न्स) स त्व᳘ष्टा चुक्रोध॥ 
कुविन्मे᳘ ऽनुपहूतः सो᳘ममबभक्षदि᳘ति स᳘ स्वय᳘मेव᳘ यज्ञवेशसं᳘ चक्रे स यो᳘ द्रोणकलशे᳘ शुक्रः प᳘रिशिष्ट ऽआ᳘स तं᳘ प्रवर्तया᳘ञ्चकारे᳘न्द्रशत्रुर्व्वर्द्धस्वे᳘ति᳘ सो ऽग्नि᳘मेव प्रा᳘प्य स᳘म्बभूवान्त᳘रैव स᳘म्बभूवे᳘त्यु है᳘क ऽआहुः᳘ सो ऽग्नीषो᳘मावे᳘वाभिस᳘म्बभूव स᳘र्व्वा व्विद्याः स᳘र्व्वं य᳘शः स᳘र्व्वमन्ना᳘द्यᳫँ᳭स᳘र्व्वाᳫं श्रीम्॥  
## ०९
(ᳫँ᳭) स यद्व᳘र्तमानः सम᳘भवत्॥  
(त्त᳘) त᳘स्माद्वृत्रो᳘ ऽथ य᳘दपा᳘त्सम᳘भवत्त᳘स्माद᳘हिस्तं द᳘नुश्च दनायू᳘श्च मा᳘तेव च᳘ पि᳘तेव च प᳘रिजगृहतुस्त᳘स्माद्दानव ऽइ᳘त्याहुः॥  
## १०
(र᳘) अ᳘थ यद᳘ब्रवीदि᳘न्द्रशत्रुर्वर्द्धस्वे᳘ति॥  
त᳘स्मादुहैनमि᳘न्द्र ऽएव᳘ जघाना᳘थ य᳘द्ध श᳘श्वद᳘वक्ष्यदि᳘न्द्रस्य श᳘त्रुर्व्वर्द्धस्वे᳘ति श᳘श्वदु ह स᳘ ऽएवे᳘न्द्रमहनिष्यत्॥  
## ११
(द᳘) अ᳘थ यद᳘ब्रवीद्वर्द्धस्वे᳘ति॥  
त᳘स्मादु ह स्मेषुमात्र᳘मेव᳘ तिर्यङ् व᳘र्द्धत ऽइषुमात्रं प्राङ्क्सो᳘ ऽवैवा᳘वरᳫँ᳭ समुद्रं᳘ दधाव᳘व पू᳘र्व्ँ वᳫ᳭ स या᳘वत्स ऽआ᳘स स᳘हैव ता᳘वदन्नाद᳘ ऽआस॥  
## १२
त᳘स्मै ह स्म पूर्वाह्णे᳘ देवाः॥  
(ऽ) अ᳘शनमभिह᳘रन्ति मध्य᳘न्दिने मनु᳘ष्या ऽअपराह्णे᳘ पित᳘रः॥  
## १३
स वा ऽइ᳘न्द्रस्त᳘थैव᳘ नुत्तश्च᳘रन्॥  
(न्न) अग्नीषो᳘मा ऽउपमन्त्रया᳘ञ्चक्रे᳘ ऽग्नीषो᳘मौ युवं वै म᳘म स्थो युव᳘योरह᳘मस्मि न᳘ युव᳘योरेष कि᳘ञ्चन कं᳘ म ऽइमं द᳘स्युं व्वर्धयथ ऽउ᳘प मा᳘ व्वर्तेथामि᳘ति॥  
## १४
तौ᳘ होचतुः॥  
कि᳘माव᳘योस्त᳘तः स्यादि᳘ति ता᳘भ्यामेत᳘मग्नीषोमी᳘यमे᳘कादशकपालं पुरोडा᳘शं नि᳘रवपत्त᳘स्मादग्नीषोमी᳘य ऽए᳘कादशकपालः पुरोडा᳘शो भवति॥  
## १५
ता᳘वेनमुपा᳘ववृततुः॥  
(स्ता) ताव᳘नु स᳘र्व्वे देवाः प्रे᳘युः स᳘र्व्वा व्विद्याः स᳘र्व्वं य᳘शः स᳘र्व्वमन्ना᳘द्यᳫँ᳭ स᳘र्व्वा श्रीस्ते᳘नेष्ट्वे᳘न्द्र ऽएत᳘दभवद्य᳘दिदमि᳘न्द्र एष᳘ उ पौर्णमास᳘स्य ब᳘न्धुः स यो᳘ हैवं᳘ व्विद्वा᳘न्पौर्णमासे᳘न य᳘जत ऽएता᳘ᳫँ᳭ हैव श्रि᳘यं गच्छत्येवं य᳘शो भवत्येव᳘मन्नादो᳘ भवति॥  
## १६
त᳘द्वेव ख᳘लु हतो᳘ व्वृत्रः॥  
स य᳘था दृ᳘तिर्न्नि᳘ष्पीत ऽएवᳫँ᳭ सं᳘व्लीनः शिश्ये य᳘था नि᳘र्द्धूतसक्तुर्भस्त्रैवᳫँ᳭ सं᳘व्लीनः शिश्ये तमि᳘न्द्रो ऽभ्या᳘दुद्राव हनिष्यन्॥  
## १७
(न्त्स᳘) स᳘ होवाच॥  
मा नु᳘ मे प्र᳘हार्षीस्त्वं वै त᳘देत᳘र्ह्यसि य᳘दहं᳘ व्येव᳘ मा कुरु᳘ मामुया᳘ भूवमि᳘ति स वै मे᳘ ऽन्नमेधी᳘ति तथे᳘ति तं᳘ द्वेधा᳘न्वभिनत्त᳘स्य य᳘त्सौम्यं᳘ न्यक्तमा᳘स तं᳘ चन्द्र᳘मसं चकारा᳘थ य᳘दस्यासुर्यमा᳘स ते᳘नेमाः᳘ प्रजा᳘ ऽउद᳘रेणाविध्यत्त᳘स्मादाहुर्व्वृत्र᳘ ऽएव त᳘र्ह्यन्नाद ऽआसीद्वृत्र᳘ ऽएतर्ही᳘तीदᳫँ᳭ हि य᳘दसा᳘वापूर्य᳘ते ऽस्मा᳘दे᳘वैत᳘ल्लोकादा᳘प्यायते᳘ ऽथय᳘दिमाः᳘ प्रजा ऽअ᳘शनमिच्छ᳘न्ते ऽस्मा᳘ ऽए᳘वैत᳘द्वृत्रा᳘योद᳘राय बलि᳘ᳫँ᳭ हरन्ति स यो᳘ हैव᳘मेतं᳘ व्वृत्र᳘मन्नादं व्वे᳘दानादो᳘ हैव᳘ भवति॥  
## १८
ता᳘ ऽउ हैता᳘ देव᳘ता ऽऊचुः॥  
(र्या᳘) या᳘ ऽइमा᳘ ऽअग्नीषो᳘मावन्वाजग्मुर᳘ग्नीषोमौ युवं वै᳘ नो भूयिष्ठभा᳘जौ स्थो य᳘योर्वामिदं᳘ युव᳘योरस्मा᳘नन्वा᳘भजतमि᳘ति॥  
## १९
तौ᳘ होचतुः॥  
कि᳘माव᳘योस्त᳘तः स्यादि᳘ति य᳘स्यै क᳘स्यै च देव᳘तायै हवि᳘र्न्निर्व्व᳘पांस्त᳘द्वां पुर᳘स्तादा᳘ज्यस्य यजानि᳘ति त᳘स्माद्यस्यै क᳘स्यै च देव᳘तायै हवि᳘र्निर्व्व᳘पन्ति त᳘त्पुर᳘स्तादा᳘ज्यभागावग्नीषो᳘माभ्यां यजन्ति तन्न᳘ सौ᳘म्ये ऽध्वरे न᳘ पशौ य᳘स्यै क᳘स्यै च देव᳘तायै हवि᳘र्निर्व्व᳘पानि᳘ति ह्य᳘ब्रुवन्॥  
## २०
(न्त्स᳘) स᳘ हाग्नि᳘रुवाच॥  
म᳘य्येव᳘ वः स᳘र्व्वेभ्यो जुह्वतु त᳘द्वो ऽहं मय्या᳘भजामी᳘ति त᳘स्मादग्नौ स᳘र्व्वेभ्यो देवे᳘भ्यो जुह्वति तस्मादाहुरग्निः स᳘र्व्वा देव᳘ता ऽइ᳘ति॥  
## २१
(त्य᳘) अ᳘थ ह सो᳘म ऽउवाच॥  
मा᳘मेव᳘ वः स᳘र्व्वेभ्यो जुह्वतु त᳘द्वो ऽहं मय्या᳘भजामी᳘ति त᳘स्मात्सो᳘मᳫँ᳭स᳘र्व्वेभ्यो देवे᳘भ्यो जुह्व᳘ति त᳘स्मादाहुः सो᳘मः स᳘र्व्वा देव᳘ता ऽइ᳘ति॥  
## २२
(त्य᳘) अ᳘थ यदि᳘न्द्रे स᳘र्व्वे देवा᳘स्तस्थानाः॥  
(स्त᳘) त᳘स्मादाहुरि᳘न्द्रः स᳘र्व्वा देव᳘ता ऽइ᳘न्द्रश्रेष्ठा देवा ऽइ᳘त्येत᳘द्ध वै᳘ देवा᳘स्त्रे᳘धैकदेव᳘त्या ऽअभवन्त्स यो᳘ हैव᳘मेतद्वे᳘दैकधा᳘ हैव स्वा᳘नाᳫं श्रे᳘ष्ठो भवति॥  
## २३
द्वयं व्वा᳘ ऽइदं न᳘ तृती᳘यमस्ति॥  
(स्त्या) आर्द्र᳘ञ्चैव शु᳘ष्कञ्च यच्छु᳘ष्कं त᳘दाग्नेयं य᳘दार्द्रं त᳘त्सौम्यम᳘थ य᳘दिदं᳘ द्वय᳘मेवा᳘थ कि᳘मेता᳘वत्क्रियत ऽइ᳘त्यग्नीषो᳘मयोरेवा᳘ज्यभागावग्नीषो᳘मयोरुपाᳫंशुया᳘जो ऽग्नीषो᳘मयोः पुरोडा᳘शो यद᳘त ए᳘कतमेनै᳘वेदᳫँ᳭स᳘र्व्वमाप्नोत्य᳘थ कि᳘मेता᳘वत्क्रियत ऽइ᳘त्यग्नीषो᳘मयोर्है᳘वैता᳘वती व्वि᳘भूतिः प्र᳘जातिः॥  
## २४
सू᳘र्य ऽए᳘वाग्नेयः॥  
(श्च) चन्द्र᳘माः सौम्यो᳘ ऽहरे᳘वाग्नेयᳫँ᳭ रा᳘त्रिः सौम्या य᳘ ऽए᳘वापूर्य᳘ते ऽर्द्धमासः स᳘ ऽआग्नेयो᳘ यो ऽपक्षीय᳘ते स᳘ सौम्यः॥  
## २५
(ऽ) आ᳘ज्यभागाभ्यामेव᳘॥  
सूर्याचन्द्रम᳘सावाप्नोत्युपाᳫंशुयाजे᳘नै᳘वाहोरात्रे᳘ ऽआप्नोति पुरोडा᳘शेनै᳘वार्द्धमासा᳘वाप्नोती᳘त्यु है᳘क ऽआहुः॥  
## २६
(स्त᳘) त᳘दु होवाचा᳘सुरिः॥  
(रा᳘) आ᳘ज्यभागाभ्यामेवा᳘तो यतमे᳘ वा यतमे वा द्वे᳘ ऽआप्नोत्युपाᳫंशुयाजे᳘नैवा᳘तो यतमे᳘ वा यतमे वा द्वे᳘ ऽआप्नोति पुरोडा᳘शेनैवा᳘तो यतमे᳘ वा यतमे वा द्वे᳘ ऽआप्नोति स᳘र्व्वं म ऽआप्त᳘मसत्स᳘र्वं जितᳫँ᳭स᳘र्व्वेण व्वृत्रंᳫँ᳭हनानि स᳘र्व्वेण द्विष᳘न्तं भ्रा᳘तृव्यᳫँ᳭हनानी᳘ति त᳘स्माद्वा᳘ ऽएता᳘वत्क्रियत ऽइ᳘ति॥  
## २७
त᳘दाहुः॥  
कि᳘मिदं᳘ जामि᳘ क्रियते ऽग्नीषो᳘मयोरेवा᳘ज्यस्याग्नीषो᳘मयोः पुरोडा᳘शस्य यद᳘नन्तर्हितं ते᳘न जामी᳘त्यने᳘न ह᳘ त्वेवा᳘जाम्या᳘ज्यस्ये᳘तरं पुरोडा᳘शस्ये᳘तरं त᳘दन्य᳘दिवे᳘तरमन्य᳘दिवे᳘तरं भवत्यृ᳘चमनूच्य जुषाणे᳘न यजत्यृ᳘चमनू᳘च्यर्च्चा᳘ यजति त᳘दन्य᳘दिवे᳘तरमन्य᳘दिवे᳘तरं भवत्यने᳘न ह᳘ त्वेवा᳘जाम्युपाᳫंश्वा᳘ज्यस्य य᳘जत्युच्चैः᳘ पुरोडा᳘शस्य स य᳘दुपाᳫंशु त᳘त्प्राजापत्यᳫँ᳭रूपं त᳘स्मात्त᳘स्यानुष्टु᳘भमनुवा᳘क्याम᳘न्वाह व्वाग्घ्यनुष्टुब्वाग्घि᳘ प्रजा᳘पतिः॥  
## २८
(रे) एते᳘न वै᳘ देवाः᳘॥  
(ऽ) उपाᳫंशुयाजे᳘न यं᳘ यम᳘सुराणाम᳘कामयन्त त᳘मुपत्स᳘र्य व्व᳘ज्रेण व्वषट्कारे᳘णाघ्नंस्त᳘थो ऽए᳘वैष᳘ ऽएते᳘नोपाᳫंशुयाजे᳘न पाप्मा᳘नं द्विष᳘न्तं भ्रा᳘तृव्यमुपत्स᳘र्य व्व᳘ज्रेण व्वषट्कारे᳘ण हन्ति त᳘स्मादुपाᳫंशुयाजं᳘ यजति॥  
## २९
स वा ऽऋ᳘चमनू᳘च्य जुषाणे᳘न यजति। 
तद᳘न्विमा᳘ ऽअन्यतर᳘तोदन्ताः प्रजाः प्र᳘जायन्ते᳘ ऽस्थि ह्यृग᳘स्थि हि द᳘न्तो ऽन्यतर᳘तो᳘ ह्येतद᳘स्थि करोति॥  
## ३०
(त्य) अथ᳘ ऽर्च्चमनू᳘च्य ऽर्च्चा᳘ यजति॥  
तद᳘न्विमा᳘ ऽउभय᳘तोदन्ताः प्रजाः प्र᳘जायन्ते᳘ ऽस्थि ह्यृग᳘स्थि हि द᳘न्त ऽउभय᳘तो᳘ ह्येतद᳘स्थि करो᳘त्येता वा᳘ इमा᳘ द्वय्यः᳘ प्रजा᳘ ऽअन्यतर᳘तोदन्ताश्चै᳘वोभय᳘तोदन्ताश्च स यो᳘ हैवं᳘ व्विद्वा᳘नग्नीषो᳘मयोः प्र᳘जातिं य᳘जति बहु᳘र्हैव᳘ प्रज᳘या पशु᳘भिर्भवति॥  
## ३१
स वै᳘ पौर्णमासे᳘नोपवत्स्यन्॥  
न᳘ सत्रा सु᳘हित ऽइव स्यात्ते᳘नेद᳘मुद᳘रमसु᳘र्यं व्लिनात्या᳘हुतिभिः प्रातर्द्दै᳘वमेष᳘ ऽउ पौर्णमास᳘स्योपचारः॥  
## ३२
स वै᳘ संप्र᳘त्येवो᳘पवसेत्॥  
(त्स) सम्प्रति᳘ वृत्र᳘ᳫँ᳭हनानि सम्प्रति᳘ द्विष᳘न्तं भ्रा᳘तृव्यᳫँ᳭हनानी᳘ति॥  
## ३३
स वा ऽउ᳘त्तरामेवो᳘पवसेत्॥  
(त्स᳘) स᳘मिव वा᳘ ऽएष᳘ क्रमते यः᳘ सम्प्र᳘त्युपव᳘सत्य᳘नद्धा वै सं᳘क्रान्तयोर्यदी᳘तरो वे᳘तरमभिभ᳘वती᳘तरो वे᳘तरम᳘थ य ऽउ᳘त्तरामुपव᳘सति य᳘था प᳘राञ्चमा᳘वृत्तᳫँ᳭सम्पिᳫं᳭ष्याद᳘प्रत्यालभमानᳫँ᳭सो ऽन्यतोघा᳘त्येव स्या᳘देवं तद्य ऽउ᳘त्तरामुपव᳘सति॥  
## ३४
स वै᳘ सम्प्र᳘त्येवो᳘पवसेद्॥  
(द्य᳘) य᳘था वा᳘ ऽअन्य᳘स्य हत᳘ᳫँ᳭सम्पिᳫंष्या᳘देवं तद्य ऽउ᳘त्तरामुपव᳘सति᳘ सो ऽन्य᳘स्यैव᳘ कृतानुक᳘रो ऽन्य᳘स्योपावसायी᳘ भवति त᳘स्मादु सम्प्र᳘त्येवो᳘पवसेत्॥  
## ३५
(त्प्र) प्रजा᳘पतेर्ह वै᳘ प्रजाः᳘ ससृजान᳘स्य॥  
प᳘र्व्वा᳘णि व्वि᳘सस्रᳫँ᳭ सुः स वै᳘ संव्वत्सर᳘ ऽएव᳘ प्रजा᳘पतिस्त᳘स्यैता᳘नि प᳘र्व्वाण्यहोरात्र᳘योः सन्धी᳘ पौर्णमासी᳘ चामावा᳘स्या च ऽर्त्तुमुखा᳘नि॥  
## ३६
स व्वि᳘स्रस्तैः प᳘र्व्वभिः॥  
(र्न᳘) न᳘ शशाक स᳘ᳫं᳭ हातुं त᳘मेतै᳘र्हविर्यज्ञै᳘र्देवा᳘ ऽअभिषज्यन्नग्निहोत्रे᳘णै᳘वाहोरात्र᳘योः सन्धी तत्प᳘र्व्वाभिषज्यंस्तत्स᳘मदधुः पौर्णमासे᳘न चै᳘वामावास्ये᳘न च पौर्णमासीं᳘ चामावा᳘स्यां च तत्प᳘र्व्वाभिषज्यंस्तत्स᳘मदधुश्चातुर्म्मास्यै᳘रेव᳘ ऽर्तुमुखा᳘नि तत्प᳘र्व्वाभिषज्यंस्तत्स᳘मदधुः॥  
## ३७
स स᳘ᳫँ᳘ हितैः प᳘र्व्वभिः॥  
(रि) इद᳘मन्ना᳘द्यमभ्यु᳘त्तस्थौ य᳘दिदं᳘ प्रजा᳘पतेरन्ना᳘द्यᳫँ᳭ स यो᳘ हैवं᳘विद्वा᳘न्त्सम्प्र᳘त्युपव᳘सति सम्प्रति᳘ हैव᳘ प्रजा᳘पतेः प᳘र्व्व भिषज्यत्य᳘वति हैवं प्रजा᳘पतिः स᳘ ऽएव᳘मे᳘वान्नादो᳘ भवति य᳘ ऽएवं᳘ व्विद्वा᳘न्त्सम्प्र᳘त्युपव᳘सति त᳘स्मादु सम्प्र᳘त्येवो᳘पवसेत्॥  
## ३८
(च्च᳘) च᳘क्षुषी ह वा᳘ ऽएते᳘ यज्ञ᳘स्य यदा᳘ज्यभागौ॥  
त᳘स्मात्पुर᳘स्ताज्जुहोति पुर᳘स्ता᳘द्धीमे च᳘क्षुषी त᳘त्पुर᳘स्तादे᳘वैतच्च᳘क्षुषी दधाति त᳘स्मादिमे᳘ पुर᳘स्ताच्च᳘क्षुषी॥  
## ३९
उत्तरार्द्ध᳘पूर्वार्द्धे है᳘के॥  
(कऽ) आग्नेयमा᳘ज्यभागं जु᳘ह्वति दक्षिणार्द्ध᳘पूर्वार्द्धे सौम्यमा᳘ज्यभागमेत᳘त्पुर᳘स्ताच्च᳘क्षुषी दध्म ऽइ᳘तिव्व᳘दन्तस्त᳘दु तदा᳘विज्ञान्यमिव हवी᳘ᳫं᳘षि ह वा᳘ ऽआत्मा᳘ यज्ञ᳘स्य स य᳘देव᳘ पुर᳘स्ताद्धवि᳘षां जुहो᳘ति त᳘त्पुर᳘स्ताच्च᳘क्षुषी दधाति य᳘त्रो ऽएव स᳘मिद्धतं म᳘न्येत तदा᳘हुतीर्जुहुयात्समिद्धहोमे᳘न᳘ ह्येव स᳘मृद्धा ऽआ᳘हुतयः॥  
## ४०
स वा ऋ᳘चमनू᳘च्य जुषाणे᳘न यजति॥  
त᳘स्मादिमे᳘ ऽअस्थ᳘न्त्सत्य᳘न᳘स्थिके च᳘क्षुषी ऽआ᳘श्लिष्टे ऽअ᳘थ यदृ᳘चमनू᳘च्य ऽर्च्चा य᳘जेद᳘स्थि हैव᳘ कुर्यान्न च᳘क्षुः॥  
## ४१
(ष्टे) ते वा᳘ ऽएते᳘॥  
अग्नीषो᳘मयोरेव᳘ रूप᳘मन्वा᳘यत्ते य᳘च्छुक्लं त᳘दाग्नेयं य᳘त्कृष्णं त᳘त्सौम्यं य᳘दि वेतर᳘था य᳘देव᳘ कृष्णं त᳘दाग्नेयं य᳘च्छुक्लं त᳘त्सौम्यं य᳘देव व्वी᳘क्षते त᳘दाग्नेय᳘ᳫँ᳭रूपᳫँ᳭शु᳘ष्के ऽइव हि व्वी᳘क्षमाणस्या᳘क्षिणी भ᳘वतः शु᳘ष्कमिव᳘ ह्याग्नेयं य᳘देव स्व᳘पिति त᳘त्सौम्यᳫँ᳭ रूप᳘मार्द्रे᳘ इव हि᳘ सुषुपुषो᳘ ऽक्षिणी भ᳘वत ऽआर्द्र᳘ ऽइव हि सो᳘म आजरसᳫँ᳭ ह वा᳘ ऽस्मिँ᳘ल्लोके च᳘क्षुष्मान्भवति स᳘चक्षुरमु᳘ष्मिँल्लोके स᳘म्भवति य᳘ ऽएव᳘मेतौ च᳘क्षुषी ऽआ᳘ज्यभागौ व्वे᳘द॥  
