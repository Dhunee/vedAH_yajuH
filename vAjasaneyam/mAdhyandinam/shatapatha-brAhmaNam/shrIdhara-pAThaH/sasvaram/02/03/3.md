+++
title = "३"

+++


## ०१
<details><summary>मूलम् - श्रीधरादि</summary>

य᳘त्र वै᳘ प्रजा᳘पतिः प्रजाः᳘ ससृजे᳘॥  
स य᳘त्राग्नि᳘ᳫँ᳭ स᳘सृजे स᳘ इदं᳘ जातः स᳘र्व्वमेव द᳘ग्धुं दध्र ऽइ᳘त्ये᳘वाबिल᳘मेव ता यास्त᳘र्हि प्रजा᳘ ऽआसुस्ता᳘ हैनᳫँ᳭ स᳘म्पेष्टुं दध्रिरे सो᳘ ऽतितिक्षमाणः पु᳘रुषमे᳘वाभ्ये᳘याय॥
</details>

## ०२
<details><summary>मूलम् - श्रीधरादि</summary>

स होवा᳘च॥  
न वा ऽअह᳘मिदं᳘ तितिक्षे ह᳘न्त त्वा प्रविशा᳘नि तं᳘ मा जनयित्वा᳘ बिभृ᳘हि स य᳘थैव मां त्व᳘मस्मिँ᳘ल्लोके᳘ जनयित्वा᳘ भरिष्य᳘स्येवमेवाहं त्वा᳘ममु᳘ष्मिँल्लोके᳘ जनयित्वा᳘ भरिष्यामी᳘ति॥
</details>

## ०३
<details><summary>मूलम् - श्रीधरादि</summary>

तथे᳘ति तं᳘ जनयित्वा ऽबिभः॥ 
स य᳘दग्नी᳘ ऽआधत्ते त᳘देनं जनयति तं᳘ जनयित्वा᳘ बिभर्ति स य᳘था है᳘वैष᳘ एत᳘मस्मिँ᳘ल्लोके᳘ जनयित्वा बिभ᳘र्त्येव᳘मु है᳘वैष᳘ ऽएत᳘ममु᳘ष्मिँल्लोके᳘ जनयित्वा᳘ बिभर्त्ति॥
</details>

## ०४
<details><summary>मूलम् - श्रीधरादि</summary>

तन्न᳘ साम्यु᳘द्वासयेत॥  
सामि᳘ हास्मै स᳘ ग्लायति स य᳘था है᳘वैष᳘ ऽएत᳘स्मा ऽअस्मिँ᳘ल्लोके᳘ सामि᳘ ग्ला᳘यत्येव᳘मु है᳘वैष᳘ एत᳘स्मा ऽअमु᳘ष्मिँल्लोके᳘ सामि᳘ ग्लायति त᳘स्मान्न᳘ साम्यु᳘द्वासयेत॥
</details>

## ०५
<details><summary>मूलम् - श्रीधरादि</summary>

स य᳘त्र म्रिय᳘ते॥  
य᳘त्रैनमग्ना᳘वभ्याद᳘धति त᳘दे᳘षो ऽग्नेर᳘धिजायते स᳘ ऽएष᳘ पुत्रः स᳘न्पिता᳘ भवति॥
</details>

## ०६
<details><summary>मूलम् - श्रीधरादि</summary>

त᳘स्मादेतदृ᳘षिणाभ्य᳘नूक्तम्॥  
(ᳫँ᳭) शतमिन्नु᳘ शर᳘दो ऽअ᳘न्ति देवा य᳘त्रा नश्चक्रा᳘ जर᳘सं तनू᳘नाम्॥ पुत्रा᳘सो य᳘त्र पित᳘रो भ᳘वन्ति मा᳘ नो मध्या᳘रीरिषता᳘युर्ग᳘न्तोरि᳘ति पुत्रो᳘ ह्येष सन्त्स पु᳘नः पिता भ᳘वत्येतन्नु तद्य᳘स्मादग्नी ऽआद᳘धीत॥
</details>

## ०७
<details><summary>मूलम् - श्रीधरादि</summary>

तद्वा᳘ ऽएष एव᳘ मृत्युः॥  
(र्य᳘) स᳘ ऽएष त᳘पति तद्य᳘देष᳘ ऽएव᳘ मृत्युस्त᳘स्माद्या᳘ ऽएत᳘स्मादर्व्वा᳘च्यः प्रजास्ता᳘ म्रियन्ते᳘ ऽथ याः प᳘राच्यस्ते᳘ देवास्त᳘स्मादु᳘ ते ऽमृ᳘तास्त᳘स्येमाः स᳘र्व्वाः प्रजा᳘ रश्मि᳘भिः प्राणे᳘ष्वभि᳘हितास्त᳘स्मादु रश्म᳘यः प्राणा᳘नभ्य᳘वतायन्ते॥
</details>

## ०८
<details><summary>मूलम् - श्रीधरादि</summary>

स य᳘स्य काम᳘यते॥  
त᳘स्य प्राण᳘मादायो᳘देति स᳘ म्रियते स यो᳘ हैतं मृत्युम᳘नतिमुच्या᳘थामुं᳘ लोकमे᳘ति य᳘था है᳘वास्मिँ᳘ल्लोके न᳘ संय᳘तमाद्रिय᳘ते यदा᳘ य᳘दैव काम᳘यते᳘ ऽथ मार᳘यत्येव᳘मु है᳘वामु᳘ष्मिँल्लोके पु᳘नः पुनरेव प्र᳘मारयति॥
</details>

## ०९
<details><summary>मूलम् - श्रीधरादि</summary>

स य᳘त्सायम᳘स्तमिते द्वे ऽआ᳘हुती जुहो᳘ति॥  
त᳘देता᳘भ्यां पू᳘र्व्वाभ्यां पद्भ्या᳘मेत᳘स्मिन्मृत्यौ प्र᳘तितिष्ठत्य᳘थ य᳘त्प्रातर᳘नुदिते द्वे ऽआ᳘हुती जुहो᳘ति त᳘देता᳘भ्याम᳘पराभ्यां पद्भ्या᳘मेत᳘स्मिन्मृत्यौ प्र᳘तितिष्ठित स᳘ ऽएनमेष᳘ ऽउद्य᳘न्ने᳘वादायो᳘देति त᳘देतं᳘ मृत्युम᳘तिमुच्यते᳘ सै᳘षाग्निहोत्रे᳘ मृत्योर᳘तिमुक्तिर᳘ति ह वै᳘ पुनर्मृत्युं᳘ मुच्यते य᳘ एव᳘मेता᳘मग्निहोत्रे᳘ मृत्योर᳘तिमुक्तिं व्वेद॥
</details>

## १०
<details><summary>मूलम् - श्रीधरादि</summary>

य᳘था वा ऽइ᳘षोर᳘नीकम्॥  
(मे) एवं᳘ यज्ञा᳘नामग्निहोत्रं ये᳘न वा ऽइ᳘षोर᳘नीकमे᳘ति स᳘र्व्वा वै तेने᳘षुरेत्येते᳘नो हास्य स᳘र्व्वे यज्ञक्रत᳘व एतं᳘ मृत्युम᳘तिमुक्ताः॥
</details>

## ११
<details><summary>मूलम् - श्रीधरादि</summary>

(ऽ) अहोरात्रे᳘ ह वा᳘ ऽअमु᳘ष्मिँल्लोके᳘ परिप्ल᳘वमाने॥  
पु᳘रुषस्य सुकृतं᳘ क्षिणुतो ऽर्व्वा᳘चीनं वा ऽअ᳘तो ऽहोरात्रे त᳘थो हास्याहोरात्रे᳘ सुकृतं न᳘ क्षिणुतः॥
</details>

## १२
<details><summary>मूलम् - श्रीधरादि</summary>

स य᳘था रथोपस्थे ति᳘ष्ठन्॥  
(न्नु) उप᳘रिष्टाद्रथचक्रे᳘ पल्य᳘ङ्गमाने ऽउपावे᳘क्षेतैवं᳘ पर᳘स्तादर्व्वाची᳘नो ऽहोरात्रे᳘ उपा᳘वेक्षते न᳘ ह वा᳘ ऽअस्याहोरात्रे᳘ सुकृतं᳘ क्षिणुतो य᳘ ऽएव᳘मेता᳘महोरात्र᳘योर᳘तिमुक्तिं व्वे᳘द॥
</details>

## १३
<details><summary>मूलम् - श्रीधरादि</summary>

पू᳘र्व्वेणाहवनी᳘यं परीत्य॥  
(त्या᳘) अ᳘न्तरेण गा᳘र्हपत्यं चैति न वै᳘ देवा᳘ मनु᳘ष्यं व्विदुस्त᳘ ऽएनमेतद᳘न्तरेणातिय᳘न्तं व्विदुरयं वै᳘ न ऽइदं᳘ जुहोती᳘त्यग्निर्व्वै᳘ पाप्म᳘नो ऽपहन्ता। ता᳘वस्याहवनी᳘यश्च गा᳘र्हपत्यश्चा᳘न्तरेणा᳘तियतः᳘ पाप्मा᳘नम᳘पहतः सो᳘ ऽपहतपाप्मा ज्यो᳘तिरेव᳘ श्रिया य᳘शसा भवति॥
</details>

## १४
<details><summary>मूलम् - श्रीधरादि</summary>

(त्यु) उत्तरतो वा᳘ ऽअग्निहोत्र᳘स्य द्वा᳘रम्॥  
(ᳫँ᳭) स य᳘था द्वारा᳘ प्रप᳘द्येतैवं तद᳘थ यो᳘ दक्षिणत ऽएत्या᳘स्ते य᳘था बहिर्धा च᳘रेदेवं त᳘त्॥
</details>

## १५
<details><summary>मूलम् - श्रीधरादि</summary>

(न्नौ᳘) नौ᳘र्ह वा᳘ ऽएषा᳘ स्व᳘र्ग्या॥  
य᳘दग्निहोत्रं᳘ त᳘स्या ऽएत᳘स्यै नावः᳘ स्व᳘र्ग्याया ऽआहवनी᳘यश्चैव गा᳘र्हपत्यश्च नौमण्डे ऽअ᳘थैष᳘ एव᳘ नावाजो य᳘त्क्षीर᳘होता॥
</details>

## १६
<details><summary>मूलम् - श्रीधरादि</summary>

स यत्प्रा᳘ङुपोदै᳘ति॥  
त᳘देनां प्रा᳘चीमभ्य᳘जति। स्वर्गं᳘ लोक᳘मभि त᳘या स्वर्गं᳘ लोकᳫँ᳭ स᳘मश्नुते त᳘स्या ऽउत्तरत᳘ ऽआरो᳘हण᳘ᳫँ᳭ सैनᳫं᳭ स्वर्गं᳘ लोकᳫं᳭ स᳘मापयत्य᳘थ यो᳘ दक्षिणत ऽएत्या᳘स्ते य᳘था प्र᳘तीर्णायामाग᳘च्छेत्स᳘ व्विहीये᳘त स त᳘त ऽएव᳘ बहिर्धा स्या᳘देवं᳘ तत्॥
</details>

## १७
<details><summary>मूलम् - श्रीधरादि</summary>

(द᳘) अ᳘थ या᳘मेता᳘ᳫं᳘ समि᳘धमभ्याद᳘धाति से᳘ष्टका ये᳘न म᳘न्त्रेण जुहो᳘ति तद्य᳘जुर्येनैतामि᳘ष्टकमुपद᳘धाति यदा वा ऽइ᳘ष्टकोपधीयते ऽथा᳘हुतिर्हूयते त᳘दस्यो᳘पहितास्वेवे᳘ष्टकास्वेता ऽआ᳘हुतयो हूयन्ते या᳘ ऽएता᳘ ऽअग्निहोत्राहुत᳘यः॥
</details>

## १८
<details><summary>मूलम् - श्रीधरादि</summary>

प्रजा᳘पतिर्व्वा᳘ ऽअग्निः᳘॥  
संव्वत्सरो वै᳘ प्रजा᳘पतिः संव्वत्सरे᳘ संव्वत्सरे ह वा᳘ ऽअस्याग्निहोत्रं चि᳘त्येनाग्नि᳘ना स᳘न्तिष्ठते संव्वत्सरे᳘ संव्वत्सरे चि᳘त्यमग्नि᳘माप्नोति य᳘ ऽएवं᳘ विद्वा᳘नग्निहोत्रं᳘ जुहो᳘त्येत᳘दु हास्याग्निहोत्रं चित्येनाग्नि᳘ना स᳘न्तिष्ठते चि᳘त्यमग्नि᳘माप्नोति॥
</details>

## १९
<details><summary>मूलम् - श्रीधरादि</summary>

सप्त᳘ च वै᳘ शता᳘न्यशीतीनामृ᳘चः॥  
(चो) व्विᳫँ᳭शति᳘श्च स य᳘त्सायं᳘ प्रात᳘रग्निहोत्रं᳘ जुहो᳘ति ते द्वे ऽआ᳘हुती ता ऽअस्य संव्वत्सर ऽआ᳘हुतयः स᳘म्पद्यन्ते॥
</details>

## २०
<details><summary>मूलम् - श्रीधरादि</summary>

सप्त᳘ चैव᳘ शता᳘नि व्विᳫँ᳭शति᳘श्च॥  
संव्वत्सरे᳘ संव्वत्सरे ह वा᳘ ऽअस्याग्निहोत्रं मह᳘तोक्थे᳘न स᳘म्पद्यते संव्वत्सरे᳘ संव्वत्सरे मह᳘दुक्थ᳘माप्नोति य᳘ ऽएवं᳘ विद्वा᳘नग्निहोत्रं᳘ जुहो᳘त्येत᳘दु हास्याग्निहोत्रं᳘ मह᳘तोक्थे᳘न स᳘म्पद्यते मह᳘दुक्थ᳘माप्नोति॥
</details>