+++
title = "१"

+++
## ०१
स यद्वा᳘ ऽइत᳘श्चेत᳘श्च सम्भ᳘रति॥  
त᳘त्सम्भारा᳘णाᳫ᳭सम्भारत्वं य᳘त्रयत्राग्ने᳘र्न्यक्तं त᳘तस्ततः स᳘म्भरति तद्य᳘शसेव त्वदे᳘वैनमेतत्स᳘मर्द्धयति पशु᳘भिरिव त्वन्मिथुने᳘नेव त्वत्सम्भ᳘रन्॥  
## ०२
(न्न) अथो᳘ल्लिखति॥  
तद्य᳘दे᳘वास्यै᳘ पृथिव्या᳘ ऽअभि᳘ष्ठितं वाभि᳘ष्ठ्यूतं वा त᳘दे᳘वास्या ऽएतदु᳘द्धन्त्य᳘थ यज्ञि᳘यायामेव᳘ पृथिव्यामा᳘धत्ते त᳘स्माद्वा उ᳘ल्लिखति॥  
## ०३
(त्य᳘) अ᳘थाद्भि᳘र᳘भ्युक्षति॥  
(त्ये) एष वा᳘ अपा᳘ᳫ᳘ सम्भारो य᳘दद्भि᳘रभ्युक्ष᳘ति तद्य᳘दपः᳘ सम्भ᳘रत्य᳘न्नं वा ऽआपो᳘ ऽन्नᳫ᳘हि वा ऽआ᳘पस्त᳘स्माद्य᳘देमं᳘ लोकमा᳘प आग᳘च्छन्त्य᳘थे᳘हान्ना᳘द्यं जायते त᳘दन्ना᳘द्येनै᳘वैनमेतत्स᳘मर्द्धयति॥  
## ०४
यो᳘षा वा ऽआ᳘पः॥  
(पो) व्वृषाग्नि᳘र्मिथुने᳘नै᳘वैनमेत᳘त्प्रज᳘ननेन स᳘मर्द्धयत्यद्भिर्व्वा᳘ ऽइदᳫ᳭ स᳘र्व्वमाप्त᳘मद्भि᳘रे᳘वैनमेत᳘दाप्त्वा᳘धत्ते त᳘स्मादपः स᳘म्भरति॥  
## ०५
(त्य᳘) अ᳘थ हि᳘रण्यᳫँ᳭ स᳘म्भरति॥  
(त्य) अग्नि᳘र्ह वा᳘ ऽअ᳘पो ऽभि᳘दध्यौ मिथु᳘न्याभिः स्यामि᳘ति ताः स᳘म्बभूव ता᳘सु रे᳘तः प्रा᳘सिञ्चत्तद्धि᳘रण्यमभवत्त᳘स्मादेत᳘दग्नि᳘सङ्काशमग्नेर्हि रे᳘तस्त᳘स्मादप्सु व्विन्दन्त्यप्सु हि प्रा᳘सिञ्चत्त᳘स्मादेनेन न᳘ धाव᳘यति न कि᳘ञ्चन᳘ करोत्य᳘थ य᳘शो देवरेतसᳫँ᳭हि तद्य᳘शसै᳘वैनमेतत्स᳘मर्द्धयति स᳘रेतसमेव᳘ कृत्स्न᳘मग्निमा᳘धत्ते त᳘स्माद्धि᳘रण्यᳫँ᳭ स᳘म्भरति॥  
## ०६
(त्य) अथो᳘षान्त्सम्भरति॥  
(त्य) असौ᳘ ह वै द्यौ᳘रस्यै᳘ पृथिव्या᳘ ऽएता᳘न्पशून्प्र᳘ददौ त᳘स्मात्पश᳘व्यमूषरमि᳘त्याहुः पश᳘वो᳘ ह्येवैते᳘ साक्षा᳘देव त᳘त्पशु᳘भिरे᳘वैनमेतत्स᳘मर्द्धयति᳘ ते ऽमु᳘त ऽआ᳘गता ऽअस्यां᳘ पृथिव्यां प्र᳘तिष्ठितास्त᳘मन᳘योर्द्या᳘वापृथिव्यो र᳘सं मन्यन्ते त᳘दन᳘योरे᳘वैनमेतद्द्या᳘वापृथिव्यो र᳘सेन स᳘मर्द्धयति त᳘स्मादूषान्त्स᳘म्भरति॥  
## ०७
(त्य᳘) अ᳘थाखुकरीषᳫँ᳭स᳘म्भरति॥  
(त्या) आख᳘वो ह वा᳘ ऽअस्यै᳘ पृथिव्यै र᳘सं विदुस्त᳘स्मा᳘त्ते᳘ ऽधो ऽध ऽइमां᳘ पृथिवीं च᳘रन्तः पी᳘विष्ठा ऽअस्यै हि र᳘सं व्विदुस्ते य᳘त्र᳘ ते ऽस्यै᳘ पृथिव्यै र᳘सं व्विदुस्त᳘त ऽउ᳘त्किरन्ति त᳘दस्या᳘ ऽए᳘वैनमेत᳘त्पृथिव्यै र᳘सेन स᳘मर्द्धयति त᳘स्मादाखुकरीषᳫँ᳭स᳘म्भरति पुरीष्य ऽइ᳘ति वै त᳘माहुर्यः श्रि᳘यं ग᳘च्छति समानं वै पु᳘रीषं च क᳘रीषं च त᳘देत᳘स्यैवा᳘वरुद्ध्यै त᳘स्मादा᳘खुकरीषᳫँ᳭ स᳘म्भरति॥  
## ०८
(त्य᳘) अ᳘थ श᳘र्क्कराः स᳘म्भरति॥  
देवा᳘श्च वा ऽअ᳘सुराश्चोभ᳘ये प्राजापत्याः᳘ पस्पृधिरे सा᳘ हेयं᳘ पृथिव्य᳘लेलायद्य᳘था पुष्करपर्ण᳘मेवं ता᳘ᳫँ᳭ह स्म व्वा᳘तः सं᳘व्वहति सो᳘पैव᳘ देवा᳘ञ्जगामोपा᳘सुरान्त्सा य᳘त्र देवा᳘नुपजगा᳘म॥  
## ०९
त᳘द्धोचुः॥  
(र्ह᳘) ह᳘न्तेमां᳘ प्रतिष्ठां दृ᳘ᳫँ᳭हामहै त᳘स्यां ध्रुवा᳘याम᳘शिथिलायामग्नी ऽआ᳘दधामहै त᳘तो ऽस्यै सप᳘त्नान्नि᳘र्भक्ष्याम ऽइ᳘ति॥  
## १०
तद्य᳘था शङ्कु᳘भिश्च᳘र्म व्विहन्या᳘त्॥  
(दे) एव᳘मिमां᳘ प्रतिष्ठाᳫं शर्क्कराभिः प᳘र्यबृᳫँ᳭हन्त᳘ सेयं᳘ ध्रुवा᳘ ऽशिथिला प्रतिष्ठा त᳘स्यां ध्रुवा᳘याम᳘शिथिलायामग्नी ऽआ᳘दधत त᳘तो ऽस्यै सप᳘त्नान्नि᳘रभजन्॥  
## ११
(जँस्त᳘) त᳘थो ऽए᳘वैष᳘ ऽएत᳘त्॥  
(दि) इमां प्रतिष्ठाᳫं श᳘र्क्कराभिः प᳘रिबृᳫँ᳭हते त᳘स्यां ध्रुवा᳘याम᳘शिथिलायामग्नी ऽआ᳘धत्ते त᳘तो ऽस्यै सप᳘त्नान्नि᳘र्भजति त᳘स्माच्छ᳘र्क्कराः स᳘म्भरति॥  
## १२
तान्वा᳘ ऽएतान्॥  
(न्प᳘) प᳘ञ्च सम्भारान्त्स᳘म्भरति पा᳘ङ्क्तो यज्ञः पा᳘ङ्क्तः पशुः प᳘ञ्चर्त᳘वः संव्वत्सर᳘स्य॥  
## १३
त᳘दाहुः॥  
ष᳘डेव᳘ ऽर्त᳘वः संवत्सरस्ये᳘ति᳘ न्यूनमु त᳘र्हि मिथुनं᳘ प्रज᳘ननं क्रियते᳘ न्यूनाद्वा᳘ ऽइमाः᳘ प्रजाः प्र᳘जायन्ते त᳘च्छ्वःश्रेयस᳘मुत्तरा᳘वत्त᳘स्मात्पञ्च भवन्ति यद्यु ष᳘डेव᳘ ऽर्त᳘वः संव्वत्सरस्ये᳘त्यग्नि᳘रे᳘वैते᳘षाᳫं षष्ठस्त᳘थो ऽए᳘वैतद᳘न्यूनं भवति॥  
## १४
त᳘दाहुः॥  
(र्नै) नैवैकञ्चन᳘ सम्भारᳫँ᳭ स᳘म्भरेदि᳘त्यस्यां वा᳘ ऽएते स᳘र्व्वे पृथिव्यां᳘ भवन्ति स य᳘देवास्या᳘माधत्ते तत्स᳘र्व्वान्त्सम्भारा᳘नाप्नोति त᳘स्मा᳘न्नैवै᳘कञ्चन᳘ सम्भारᳫँ᳭ स᳘म्भरेदि᳘ति त᳘दु स᳘मेव᳘ भरेद्यद᳘है᳘वास्या᳘माधत्ते तत्स᳘र्व्वान्त्सम्भारा᳘नाप्नो᳘ति य᳘दु सम्भारैः स᳘म्भृतैर्भ᳘वति त᳘दु भवति त᳘स्मादु स᳘मेव᳘ भरेत्॥  
