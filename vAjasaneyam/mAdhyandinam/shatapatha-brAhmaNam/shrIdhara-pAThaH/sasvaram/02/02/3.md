+++
title = "३"

+++
## ०१
व्व᳘रुणो हैनद्राज्य᳘काम ऽआ᳘दधे॥  
स᳘ राज्य᳘मगच्छत्तस्माद्य᳘श्च व्वे᳘द य᳘श्च न व्व᳘रुणो राजे᳘त्ये᳘वाहुः सो᳘मो य᳘शस्कामः स य᳘शो ऽभवत्त᳘स्माद्य᳘श्च सो᳘मे ल᳘भते य᳘श्च᳘ नोभा᳘वेवा᳘गच्छतो य᳘श ऽए᳘वैतद् द्रष्टुमा᳘गच्छन्ति य᳘शो ह भवति राज्यं᳘ गच्छति य᳘ ऽएवं᳘ व्विद्वा᳘नाध᳘त्ते॥  
## ०२
(त्ते ऽग्नौ᳘) अग्नौ᳘ ह वै᳘ देवाः॥  
स᳘र्व्वाणि रूपा᳘णि नि᳘दधिरे या᳘नि च ग्राम्या᳘णि या᳘नि चारण्या᳘नि व्विजयं᳘ वोपप्रैष्य᳘न्तः कामचार᳘स्य वा कामायायं᳘ नो गो᳘पिष्ठो गोपायदि᳘ति वा॥  
## ०३
ता᳘न्यु हाग्निर्नि᳘चकमे॥  
तैः᳘ सङ्गृ᳘ह्य ऽर्तून्प्र᳘विवेश पु᳘नरे᳘म इ᳘ति देवा ए᳘दग्निं᳘ तिरो᳘भूतं ते᳘षाᳫँ᳭ हेय᳘सेवास कि᳘मिह᳘ कर्त᳘व्यं क्वेह᳘ प्रज्ञेति वा॥  
## ०४
त᳘त ऽएतत्त्व᳘ष्टा पुनराधे᳘यं ददर्श॥  
तदा᳘दधे ते᳘नाग्नेः᳘ प्रियं धामो᳘पजगाम सो ऽस्मा ऽउभ᳘यानि रूपा᳘णि प्रतिनिः᳘ससर्ज या᳘नि च ग्राम्या᳘णि या᳘नि चारण्या᳘नि त᳘स्मादाहुस्त्वाष्ट्रा᳘णि वै᳘ रूपाणी᳘ति त्व᳘ष्टु᳘र्ह्येव स᳘र्व्ँ वᳫ᳭ रूपमु᳘प ह᳘ त्वे᳘वान्याः᳘ प्रजा᳘ यावच्छो᳘ यावच्छ इव तिष्ठन्ते॥  
## ०५
त᳘स्मै कं पुनराधे᳘यमा᳘दधीत॥  
(तै) एव᳘ᳫँ᳘ है᳘वाग्नेः प्रियं धामो᳘पगच्छति᳘ सो ऽस्मा ऽॆउभ᳘यानि रूपा᳘णि प्रतिनिः᳘सृजति या᳘नि च ग्राम्या᳘णि या᳘नि चारण्या᳘नि त᳘स्मिन्नेता᳘न्युभ᳘यानि रूपा᳘णि दृश्यन्ते परम᳘ता वै सा᳘ स्पृह᳘यन्त्यु हास्मै त᳘था पुष्यति लो᳘क्यम्वेवा᳘पि॥  
## ०६
(प्या) आग्ने᳘यो ऽयं᳘ यज्ञः॥  
ज्यो᳘तिरग्निः᳘ पाप्म᳘नो दग्धा᳘ सो ऽस्य पाप्मा᳘नं दहति स᳘ इह ज्यो᳘तिरेव᳘ श्रिया य᳘शसा भवति ज्यो᳘तिरमु᳘त्र पुण्यलोक᳘त्वैतन्नु तद्य᳘स्मादाद᳘धीत॥  
## ०७
स वै᳘ व्वर्षास्वा᳘दधीत॥  
व्वर्षा वै स᳘र्व्व ऽऋत᳘वो व्वर्षा हि वै स᳘र्व्व ऽऋतवो᳘ ऽथादो᳘ व्वर्ष᳘मकुर्मादो᳘ व्वर्ष᳘मकुर्मे᳘ति संव्वत्सरान्त्स᳘म्पश्यन्ति व्वर्षा᳘ ह᳘ त्वेव स᳘र्व्वेषामृतूना᳘ᳫँ᳘ रूपमुत हि त᳘द्वर्षा᳘सु भ᳘वति य᳘दाहु᳘र्ग्रीष्म᳘ ऽइव वा᳘ ऽअद्ये᳘त्युतो त᳘द्वर्षा᳘सु भवति य᳘दाहुः शि᳘शिर ऽइव वा᳘ ऽअद्ये᳘ति व्वर्षादि᳘द्वर्षाः॥  
## ०८
(ऽ) अ᳘थैत᳘देव᳘ परो᳘ ऽक्षᳫँ᳭ रूपम्॥  
य᳘देव᳘ पुर᳘स्ताद्वा᳘ति त᳘द्वसन्त᳘स्य रूपं य᳘त्स्तन᳘यति त᳘द्ग्रीष्म᳘स्य यद्व᳘र्षति त᳘द्वर्षा᳘णां य᳘द्विद्यो᳘तते त᳘च्छरदो य᳘द्वष्ट्वोद्गृह्णा᳘ति त᳘द्धेमन्त᳘स्य व्वर्षाः स᳘र्व्व ऽऋत᳘व ऋतून्प्रा᳘विशदृतु᳘भ्य ए᳘वैनमेतन्नि᳘र्म्मिमीते॥  
## ०९
(त ऽ) आदित्य᳘स्त्वेव स᳘र्व्व ऽऋत᳘वः॥  
(वो) यदैवोदेत्यथ व्वसन्तो᳘ यदा᳘ सङ्गवो᳘ ऽथ ग्रीष्मो᳘ यदा᳘ मध्य᳘न्दिनो᳘ ऽथ व्वर्षा᳘ य᳘दा ऽपराह्णो᳘ ऽथ शर᳘द्य᳘दै᳘वास्तमेत्यथ हेमन्तस्त᳘स्मादु मध्य᳘न्दिन ऽएवा᳘दधीत त᳘र्हि᳘ ह्येषो ऽस्य᳘ लोक᳘स्य ने᳘दिष्ठं भ᳘वति तन्ने᳘दिष्ठादे᳘वैनमेतन्म᳘ध्यान्नि᳘र्मिमीते॥  
## १०
छाय᳘येव वा᳘ ऽअयं पु᳘रुषः॥  
पाप्मना᳘नुषक्तः᳘ सो ऽस्या᳘त्र क᳘निष्ठो भवत्यधस्पद᳘मिवेयस्यते तत्क᳘निष्ठमे᳘वैत᳘त्पाप्मा᳘नम᳘वबाधते त᳘स्मादु मध्य᳘न्दिन ऽएवा᳘दधीत॥  
## ११
तं वै᳘ दर्भैरु᳘द्धरति॥  
दा᳘रुभिर्वै पू᳘र्व्वमु᳘द्धरति दा᳘रुभिः पू᳘र्व्वं दा᳘रुभिर᳘परं जामि᳘ कुर्य्यात्सम᳘दं कुर्य्यादा᳘पो दर्भा ऽआ᳘पो व्वर्षा᳘ ऽऋतून्प्रा᳘विशदद्भि᳘रे᳘वैनमेत᳘दद्भ्यो नि᳘र्मिमीते त᳘स्माद्दर्भैरु᳘द्धरति॥  
## १२
(त्य) अर्क्कपलाशा᳘भ्याम्॥  
व्रीहिम᳘यमपू᳘पं कृत्वा य᳘त्र गा᳘र्हपत्यमाधास्यन्भ᳘वति तन्नि᳘दधाति तद्गा᳘र्हपत्यमा᳘दधाति॥  
## १३
(त्य) अर्क्कपलाशा᳘भ्याम्॥ 
यवम᳘यमपूपं᳘ कृत्वा य᳘त्राहवनी᳘यमाधास्यन्भ᳘वति तन्नि᳘दधाति त᳘दाहवनी᳘यमा᳘दधाति पू᳘र्व्वाभ्यामेवै᳘नावेत᳘दग्नि᳘भ्यामन्त᳘र्दध्म इ᳘ति व्व᳘दन्तस्त᳘दु त᳘था न᳘ कुर्य्याद्रा᳘त्रिभि᳘र्ह्येवान्त᳘र्हितौ भ᳘वतः॥  
## १४
(त ऽ) आग्नेय᳘मेव प᳘ञ्चकपालं पुरोडा᳘शं नि᳘र्व्वपति॥  
त᳘स्य प᳘ञ्चपदाः पङ्क्त᳘यो याज्यानुवा᳘क्या भवन्ति प᳘ञ्च वा᳘ ऋत᳘व ऽऋतून्प्रा᳘विशदृतु᳘भ्य ऽए᳘वैनमेतन्नि᳘र्मिमीते॥  
## १५
स᳘र्व्व ऽआग्नेयो᳘ भवति॥  
(त्ये) एवᳫँ᳭ हि त्व᳘ष्टाग्नेः᳘ प्रियं धा᳘मोपा᳘गच्छत्त᳘स्मात्सर्व्व ऽआग्नेयो᳘ भवति॥  
## १६
ते᳘नोपाᳫंशु चरन्ति॥  
यद्वै᳘ ज्ञात᳘ये वा स᳘ख्ये वा निष्केवल्यं चि᳘कीर्षति तिर᳘ ऽइवैते᳘न वोभवद्वैश्वदे᳘वो ऽन्यो᳘ यज्ञो ऽथैष नि᳘ष्केवल्य ऽआग्नेयो यद्वै᳘ तिर᳘ ऽइव त᳘दुपाᳫं᳭शु त᳘स्मादुपाᳫं᳭शु᳘ चरन्ति॥  
## १७
(न्त्यु) उच्चै᳘रुत्तम᳘मनुयाजं᳘ यजति॥  
कृत᳘कर्मेव हि स त᳘र्हि भ᳘वति स᳘र्व्वा हि᳘ कृत᳘मनुबुध्यते॥  
## १८
स᳘ आश्रा᳘व्याह॥  
समि᳘धो यजे᳘ति त᳘दाग्नेय᳘ᳫँ᳭ रूपं᳘ परो᳘ ऽक्षं᳘ त्वग्नी᳘न्यजे᳘ति त्वेव᳘ ब्रूयात्त᳘देव᳘ प्रत्य᳘क्षमाग्नेय᳘ᳫँ᳭ रूपम्॥  
## १९
(ᳫँ᳭) स᳘ यजति॥  
(त्य᳘) अ᳘ग्न ऽआ᳘ज्यस्य व्यन्तु व्वौ᳘झगग्निमा᳘ज्यस्य व्वेतु व्वौ᳘झगग्निना᳘ज्यस्य व्यन्तु व्वौ᳘झगग्निरा᳘ज्यस्य व्वेतु व्वौ᳘झगिति॥  
## २०
(त्य᳘) अ᳘थ स्वा᳘हाग्निमि᳘त्याह॥  
(हा) आग्नेयमा᳘ज्यभागᳫँ᳭ स्वा᳘हाग्निं प᳘वमानमि᳘ति य᳘दि प᳘वमानाय ध्रिये᳘रन्त्स्वा᳘हाग्निमि᳘न्दुमन्तमि᳘ति य᳘द्यग्न᳘य ऽइ᳘न्दुमते ध्रिये᳘रन्त्स्वा᳘हाग्निᳫँ᳭ स्वा᳘हाग्नी᳘नाज्यपा᳘ञ्जुषाणो᳘ ऽअग्निरा᳘ज्यस्य व्वेत्वि᳘ति यजति॥  
## २१
(त्य᳘) अ᳘थाहाग्नये ऽनुब्रूहीति॥  
(त्या) आग्नेयमा᳘ज्यभागᳫँ᳭ सो᳘ ऽन्वाहाग्निᳫँ᳭ स्तो᳘मेन बोधय समिधानो ऽअ᳘मर्त्यम्। हव्या᳘ देवे᳘षु नो दधदि᳘ति स्वपितीव ख᳘लु वा᳘ ऽएतद्यदु᳘द्वासितो भ᳘वति सम्प्र᳘बोधयत्येवैनमेत᳘त्समु᳘दीर्ययति जुषाणो᳘ अग्निरा᳘ज्यस्य व्वेत्वि᳘ति यजति॥  
## २२
(त्य᳘) अ᳘थ य᳘द्यग्न᳘ये प᳘वमानाय ध्रिये᳘रन्॥  
(न्न) अग्न᳘ये प᳘वमानाया᳘नुब्रूही᳘ति ब्रूयात्सो᳘ ऽन्वाहा᳘ग्न ऽआ᳘यूᳫंषि पवस ऽआ᳘सुवो᳘र्ज्जमि᳘षं च नः॥ आरे᳘ बाधस्व दुच्छु᳘नामि᳘ति तथा᳘हाग्नेयो भ᳘वति सो᳘मो वै प᳘वमानस्त᳘दु सौम्यादा᳘ज्यभागान्न᳘यन्ति जुषाणो᳘ ऽअग्निः प᳘वमान ऽआ᳘ज्यस्य व्वेत्वि᳘ति यजति॥  
## २३
(त्य᳘) अ᳘थ य᳘द्यग्न᳘य ऽइ᳘न्दुमते ध्रिये᳘रन्॥  
(न्न) अग्न᳘य ऽइ᳘न्दुमते᳘ ऽनुब्रूही᳘ति ब्रूयात्सो᳘ ऽन्वाहे᳘ह्यूषु ब्र᳘वाणि ते᳘ ऽग्न ऽइत्थे᳘तरा गि᳘रः। एभि᳘र्व्वर्द्धास ऽइ᳘न्दुभिरि᳘ति तथा᳘हाग्नेयो भ᳘वति सो᳘मो वा ऽइ᳘न्दुस्त᳘दु सौम्यादा᳘ज्यभागान्न᳘यन्ति जुषाणो᳘ ऽअग्निरि᳘न्दुमाना᳘ज्यस्य व्वेत्वि᳘ति यजत्येव᳘मु स᳘र्व्वमाग्नेयं᳘ करोति॥  
## २४
(त्य᳘) अ᳘थाहाग्नये᳘ ऽनुब्रूही᳘ति हवि᳘षः॥  
(षो ऽग्निं) अग्निं᳘ यजाग्न᳘ये स्विष्टकृते᳘ ऽनुब्रूह्यग्नि᳘ᳫं᳘ स्विष्टकृ᳘तं यजेत्य᳘थ य᳘द्देवा᳘न्यजे᳘त्यग्नी᳘न्यजे᳘त्ये᳘वैत᳘दाह॥  
## २५
स᳘ यजति॥  
(त्य) अग्ने᳘र्व्वसुव᳘ने व्वसुधे᳘यस्य व्वेतु व्वौ᳘झगग्ना᳘ ऽउ व्वसुव᳘ने व्वसुधे᳘यस्य व्वेतु व्वौ᳘झग्देवो᳘ ऽअग्निः᳘ स्विष्टकृदि᳘ति स्वय᳘माग्नेय᳘स्तृती᳘य ऽएव᳘म्वाग्नेया᳘ननुयाजा᳘न्करोति॥  
## २६
ता वा᳘ ऽएताः॥  
षड्विभक्तीर्यजति च᳘तस्रः प्रयाजे᳘षु द्वे᳘ ऽअनुयाजेषु षड्वा᳘ ऽऋत᳘व ऽऋतून्प्रा᳘विशदृतुभ्य ए᳘वैनमेतन्नि᳘र्म्मिमीते॥  
## २७
द्वा᳘दश वा त्र᳘योदश वा ऽक्ष᳘राणि भवन्ति॥  
द्वा᳘दश वा वै त्र᳘योदश वा संव्वत्सर᳘स्य मा᳘साः संव्वत्सर᳘मृतून्प्रा᳘विशदृतु᳘भ्य ए᳘वैनमेत᳘त्संव्वत्सरान्नि᳘र्म्मिमीते न द्वे᳘ चन᳘ सहा᳘जामितायै जामि᳘ ह कुर्य्याद्यद्वे᳘ चित्सह स्या᳘तां व्यन्तु व्वेत्वि᳘त्येव᳘ प्रयाजा᳘नाᳫँ᳭रूपं᳘ व्वसुव᳘ने व्वसुधे᳘यस्ये᳘त्यनुयाजा᳘नाम्॥  
## २८
त᳘स्य हि᳘रण्यं द᳘क्षिणा॥  
(णाग्ने) आग्नेयो वा᳘ ऽएष᳘ यज्ञो भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणानड्वा᳘न्वा स हि व्व᳘हेनाग्ने᳘यो ऽग्नि᳘दग्धमिव᳘ ह्यस्य व्व᳘हं भ᳘वति देवा᳘नाᳫं᳭ हव्यवा᳘हनो ऽग्निरि᳘ति व्व᳘हति वा᳘ ऽएष᳘ मनु᳘ष्येभ्यस्त᳘स्मादनड्वान्द᳘क्षिणा॥  
