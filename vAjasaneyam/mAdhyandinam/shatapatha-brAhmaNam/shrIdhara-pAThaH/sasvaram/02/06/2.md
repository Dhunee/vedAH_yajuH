+++
title = "२"

+++
## ०१
महाहवि᳘षा ह वै᳘ देवा᳘ व्वृत्रं᳘ जघ्नुः॥  
ते᳘नो ऽएव व्यजयन्त᳘ [[???]] येय᳘मेषां व्वि᳘जितिस्ताम᳘थ या᳘ने᳘वैषां त᳘स्मिन्त्सङ्ग्राम ऽइ᳘षव आ᳘र्च्छंस्ता᳘नेतै᳘रेव᳘ शल्यान्नि᳘रहरन्त ता᳘न् व्यवृहन्त य᳘त्त्र्यम्बकैर᳘यजन्त [[???]]॥  
## ०२
(न्ता᳘थ) अ᳘थ य᳘देष᳘ ऽएतैर्य᳘जते॥  
तन्ना᳘ह᳘ न्वे᳘वैत᳘स्य त᳘था कं᳘ च ने᳘षुर्ऋच्छती᳘ति देवा᳘ अकुर्व्वन्नि᳘ति᳘ त्वे᳘वैष᳘ ऽएत᳘त्करोति या᳘श्च᳘ त्वे᳘वास्य प्रजा᳘ जाता या᳘श्चा᳘जातास्ता᳘ ऽउभ᳘यी रुद्रि᳘यात्प्र᳘मुञ्चति ता᳘ ऽअस्यानमीवा᳘ ऽअकिल्विषाः᳘ प्रजाः प्र᳘जायन्ते त᳘स्माद्वा᳘ ऽएष᳘ ऽएतै᳘र्यजते॥  
## ०३
ते वै᳘ रौद्रा᳘ भवन्ति॥  
रुद्र᳘स्य ही᳘षुस्त᳘स्माद्रौ᳘द्रा भवन्त्ये᳘ककपाला भवन्त्येकदेव᳘त्या असन्नि᳘ति त᳘स्मादे᳘ककपाला भवन्ति॥  
## ०४
ते वै᳘ प्रतिपुरुषम्॥  
या᳘वन्तो गृ᳘ह्याः स्युस्ता᳘वन्त ए᳘केना᳘तिरिक्ता भवन्ति त᳘त्प्रतिपुरुष᳘मे᳘वैतदे᳘कैकेन या᳘ अस्य प्रजा᳘ जातास्ता᳘ रुद्रि᳘यात्प्र᳘मुञ्चत्ये᳘केना᳘तिरिक्ता भवन्ति तद्या᳘ ए᳘वास्य प्रजा अ᳘जातास्ता᳘ रुद्रि᳘यात्प्र᳘मुञ्चति त᳘स्मादे᳘केना᳘तिरिक्ता भवन्ति॥  
## ०५
स᳘ जघ᳘नेन गा᳘र्हपत्यम्॥  
यज्ञोपवीती᳘ भूत्वो᳘दङ्ङा᳘सीन एता᳘न्गृह्णाति स त᳘त ए᳘वोपोत्थायो᳘दङ् तिष्ठन्न᳘वहन्त्यु᳘दीच्यौ दृषदुपले ऽउ᳘पदधात्युत्तरार्द्धे गा᳘र्हपत्यस्य कपा᳘लान्यु᳘पदधाति तद्य᳘देव तामु᳘त्तरां दि᳘शᳫँ᳭ स᳘चन्त ऽएषा᳘ ह्येत᳘स्य देव᳘स्य दिक्त᳘स्मादेतामु᳘त्तरां दि᳘शᳫँ᳭ सचन्ते॥  
## ०६
ते वा᳘ ऽअक्ताः᳘ स्युः॥  
अक्तᳫँ᳭ हि᳘ हविस्त᳘ ऽउ वा ऽअ᳘नक्ता ऽएव᳘ स्युरभिमा᳘नुको ह रुद्रः᳘ पशू᳘न्त्स्याद्य᳘दञ्ज्यात्त᳘स्माद᳘नक्ता ऽएव᳘ स्युः॥  
## ०७
(स्ता᳘) ता᳘न्त्सार्द्धं᳘ पात्र्या᳘ᳫं᳘ समुद्वा᳘स्य॥  
(स्यान्वा) अन्वाहार्यप᳘चनादु᳘ल्मुकमादायो᳘दङ् परे᳘त्य जुहोत्येषा᳘ ह्येत᳘स्य देव᳘स्य दि᳘क्पथि᳘ जुहोति पथा हि स᳘ देवश्च᳘रति चतुष्पथे᳘ जुहोत्येत᳘द्ध वा᳘ ऽअस्य जान्धितं प्र᳘ज्ञातमवसा᳘नं य᳘च्चतुष्पथं त᳘स्माच्चतुष्पथे जुहोति॥  
## ०८
पलाश᳘स्य पलाशे᳘न मध्यमे᳘न जुहोति॥  
ब्र᳘ह्म वै᳘ पलाश᳘स्य पलाशं ब्र᳘ह्मणै᳘वैत᳘ज्जुहोति स स᳘र्व्वेषामेवा᳘वद्यत्ये᳘कस्यैव ना᳘वद्यति य᳘ एषो᳘ ऽतिरिक्तो भ᳘वति॥  
## ०९
स᳘ जुहोति॥  
(त्ये) एष᳘ ते रुद्र भागः᳘ सह स्वस्रा᳘ ऽम्बिकया तं᳘ जुषस्व स्वाहेत्य᳘म्बिका ह वै ना᳘मास्य स्व᳘सा त᳘या ऽस्यैष᳘ सह᳘ भागस्तद्य᳘दस्यैष᳘ स्त्रिया᳘ सह᳘ भागस्त᳘स्मा᳘त्त्र्यम्बका [[???]] ना᳘म तद्या᳘ ऽअस्य प्रजा जातास्ता᳘ रुद्रि᳘यात्प्र᳘मुञ्चति॥  
## १०
(त्य᳘) अ᳘थ य᳘ ऽएष ऽएको᳘ ऽतिरिक्तो भ᳘वति॥  
त᳘माखूत्कर ऽउ᳘पकिरत्येष᳘ ते रुद्र भाग᳘ ऽआखु᳘स्ते पशुरि᳘ति त᳘दस्मा ऽआखु᳘मेव᳘ पशूनाम᳘नुदिशति ते᳘नो ऽइ᳘तरान्पशून्न᳘ हिनस्ति तद्य᳘दुपकिर᳘ति तिर᳘ ऽइव वै ग᳘र्भास्तिर᳘ ऽइवैतद्यदु᳘पकीर्णं त᳘स्माद्वा ऽउ᳘पकिरति तद्या᳘ ऽए᳘वास्य प्रजा ऽअ᳘जातास्ता᳘ रुद्रि᳘यात्प्र᳘मुञ्चति॥  
## ११
(त्य᳘) अ᳘थ पु᳘नरे᳘त्य जपन्ति॥  
(न्त्य᳘) अ᳘व रुद्र᳘मदीमह्य᳘व देवं᳘ त्र्यम्बकम् [[???]]॥ य᳘था नो व्व᳘स्यसस्क᳘रद्य᳘था नः श्रे᳘यसस्क᳘रद्य᳘था नो व्यवसाय᳘यात्॥ भेषज᳘मसि भेषजं गवे᳘ ऽश्वाय पु᳘रुषाय भेषज᳘ᳫँ᳘ सुखं᳘ मेषा᳘य मेष्या ऽइ᳘त्याशी᳘रे᳘वै᳘षैत᳘स्य क᳘र्मणः॥  
## १२
(णो᳘ ऽथा) अ᳘थापसलवि त्रिः प᳘रियन्ति॥  
सव्या᳘नूरू᳘नुपाघ्नाना᳘स्त्र्यम्बकं [[???]] यजामहे सुगन्धिं᳘ पुष्टिव᳘र्द्धनम्॥ उर्व्वारुक᳘मिव ब᳘न्धनान्मृत्यो᳘र्मुक्षीय᳘ मामृ᳘तादि᳘त्याशी᳘रे᳘वै᳘षैत᳘स्य क᳘र्मण आशि᳘षमे᳘वैतदा᳘शासते त᳘दु᳘ ह्येव श᳘मिव यो᳘ मृत्यो᳘र्मुच्या᳘तै᳘ नामृ᳘तात्त᳘स्मादाह मृत्यो᳘र्मुक्षीय᳘ मामृ᳘तादि᳘ति॥  
## १३
त᳘दु हा᳘पि कुमार्यः᳘ प᳘रीयुः॥  
(र्भ᳘) भ᳘गस्य भजामहा ऽइ᳘ति या᳘ ह वै सा᳘ रुद्र᳘स्य स्वसा᳘ ऽम्बिका ना᳘म सा᳘ ह वै भ᳘गस्येष्टे त᳘स्मादु हा᳘पि कुमा᳘र्यः [[???]] प᳘रीयुर्भ᳘गस्य भजामहा ऽइ᳘ति॥  
## १४
ता᳘सामुता᳘सां म᳘न्त्रो ऽस्ति᳘॥  
त्र्यम्बकं [[???]] यजामहे सुगन्धिं᳘ पतिवे᳘दनम्। उर्व्वारुक᳘मिव ब᳘न्धनादितो᳘ मुक्षीय᳘ मामु᳘त इ᳘ति सा य᳘दित इत्या᳘ह ज्ञाति᳘भ्यस्त᳘दाह᳘ मामु᳘त इ᳘ति प᳘तिभ्यस्त᳘दाह प᳘तयो᳘ ह्येव᳘ स्त्रियै᳘ प्रतिष्ठा त᳘स्मादाह᳘ मामु᳘त इ᳘ति॥  
## १५
(त्य᳘) अ᳘थ पु᳘नः प्रसलवि त्रिः प᳘रियन्ति॥  
दक्षिणा᳘नूरू᳘नुपाघ्नाना᳘ ऽएते᳘नैव [[???]] म᳘न्त्रेण तद्यत्पु᳘नः प्रसलवि त्रिः᳘ परिय᳘न्ति प्रसलवि᳘ न इदं क᳘र्मानुस᳘न्तिष्ठाता ऽइ᳘ति त᳘स्मात्पु᳘नः प्रसलवि त्रिः प᳘रियन्ति॥  
## १६
(न्त्य᳘) अ᳘थैतान्य᳘जमानो ऽञ्जलौ᳘ समोप्य॥  
(प्यो) ऊर्ध्वानु᳘दस्यति य᳘था गौ᳘र्नोदाप्नुयात्त᳘दात्म᳘भ्य ए᳘वैत᳘च्छल्यान्नि᳘र्मिमते तान्वि᳘लिप्सन्त ऽउ᳘पस्पृशन्ति भेषज᳘मे᳘वैत᳘त्कुर्व्वते त᳘स्माद्वि᳘लिप्सन्त ऽउ᳘पस्पृशन्ति॥  
## १७
तान्द्व᳘योर्मूतक᳘योरुपन᳘ह्य॥  
व्वेणुयष्ट्यां᳘ वा कुपे᳘ वोभय᳘त आबध्यो᳘दङ्परे᳘त्य य᳘दि व्वृक्षं᳘ वा स्थाणुं᳘ वा व्वेणुं᳘ व्वा व्वल्मी᳘कं वा व्विन्देत्त᳘स्मिन्ना᳘सजत्येत᳘त्ते रुद्रावसं ते᳘न परो मू᳘जवतो᳘ ऽतीही᳘त्यवसे᳘न वा ऽअ᳘ध्वानं यन्ति त᳘देनᳫँ᳭सा᳘वसमे᳘वान्व᳘वार्जति य᳘त्र यत्रास्य च᳘रणं तदन्व᳘त्र ह वा᳘ ऽअस्य परो मू᳘जवद्भ्यश्च᳘रणं त᳘स्मादाह ते᳘न परो मू᳘जवतो᳘ ऽतीहीत्य᳘वततधन्वा पि᳘नाकावस इत्य᳘हिᳫँ᳭सन्नः शिवो᳘ ऽतीही᳘त्ये᳘वैत᳘दाह कृ᳘त्तिवासा इ᳘ति नि᳘ष्वापयत्ये᳘वैनमेतत्स्व᳘पन्नु [[???]] हि न कं᳘चन᳘ हिन᳘स्ति त᳘स्मादाह कृ᳘त्तिवासा ऽइति॥  
## १८
(त्य᳘) अ᳘थ दक्षिणा᳘न्बाहूनन्वा᳘वर्तन्ते॥  
ते᳘ऽ प्रतीक्षं पु᳘नरा᳘यन्ति पु᳘नरे᳘त्याप ऽउ᳘पस्पृशन्ति रुद्रि᳘येणेव वा᳘ ऽएत᳘दचारिषुः शा᳘न्तिरा᳘पस्त᳘दद्भिः शा᳘न्त्या शमयन्ते॥  
## १९
(न्ते ऽ) अ᳘थ केशश्म᳘श्रूप्त्वा᳘॥  
समारो᳘ह्याग्नी ऽउदवसा᳘येव᳘ ह्येते᳘न य᳘जते न हि त᳘दवक᳘ल्पते य᳘दुत्तरवेदा᳘वग्निहोत्रं᳘ जुहुयात्त᳘स्मादुद᳘वस्यति गृहा᳘नित्वा᳘ निर्म᳘थ्याग्नी᳘ पौर्णमासे᳘न यजत ऽउत्सन्नयज्ञ᳘ ऽइव वा᳘ ऽएष य᳘च्चातुर्मास्यान्य᳘थैष [[???]] कॢप्तः प्र᳘तिष्ठितो यज्ञो य᳘त्पौर्णमासं त᳘त्कॢप्ते᳘नै᳘वैत᳘द्यज्ञे᳘नान्ततः प्र᳘तितिष्ठति त᳘स्मादुद᳘वस्यति॥  
