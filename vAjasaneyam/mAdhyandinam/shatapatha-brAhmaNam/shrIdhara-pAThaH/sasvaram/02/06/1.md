+++
title = "१"

+++
## ०१
महाहवि᳘षा ह वै᳘ देवा᳘ व्वृत्रं᳘ जघ्नुः॥  
(स्ते᳘) ते᳘नो ऽएव᳘ व्यजयन्त᳘ [[???]] येयमेषां व्वि᳘जितिस्ताम᳘थ या᳘ने᳘वैषां त᳘स्मिन्त्सङ्ग्रामे᳘ ऽघ्नंस्ता᳘न्पितृयज्ञे᳘न स᳘मैरयन्त पित᳘रो वै त᳘ ऽआसंस्त᳘स्मात्पितृयज्ञो᳘ ना᳘म॥  
## ०२
त᳘द्वसन्तो᳘ ग्रीष्मो᳘ व्वर्षाः᳘॥  
(ऽ) एते ते ये व्य᳘जयन्त शर᳘द्धेमन्तः शि᳘शिरस्त᳘ ऽउ ते यान्पुनः [[???]] समै᳘रयन्त॥  
## ०३
(न्ता᳘) अ᳘थ य᳘देष᳘ ऽएते᳘न य᳘जते॥  
तन्ना᳘ह᳘ न्वे᳘वैत᳘स्य त᳘था कं᳘चन घ्नन्ती᳘ति देवा᳘ ऽअकुर्व्वन्नि᳘ति᳘ न्वे᳘वैष᳘ ऽएत᳘त्करोति य᳘मु चै᳘वैभ्यो देवा᳘ भागम᳘कल्पयंस्त᳘मु चै᳘वैभ्य ऽएष᳘ ऽएत᳘द्भागं᳘ करोति या᳘नु चैव᳘ देवाः᳘ समै᳘रयन्त ता᳘नु चै᳘वैत᳘दवति स्वा᳘नु चै᳘वैत᳘त्पितॄञ्छ्रे᳘याᳫँ᳭सं लोक᳘मुपो᳘न्नयति य᳘दु चै᳘वास्या᳘त्रात्मनो᳘ ऽचरणेन हन्य᳘ते वा मीय᳘ते वा त᳘दु चै᳘वास्यैते᳘न पु᳘नरा᳘प्यायते त᳘स्माद्वा᳘ ऽएष᳘ ऽएते᳘न यजते॥  
## ०४
स᳘ पितृ᳘भ्यः सो᳘मवद्भ्यः॥  
ष᳘ट्कपालं पुरोडा᳘शं नि᳘र्व्वपति सो᳘माय वा पितृम᳘ते षड्वा᳘ ऽऋत᳘व ऽऋत᳘वः पित᳘रस्त᳘स्मात्ष᳘ट्कपालो भवति॥  
## ०५
(त्य᳘) अ᳘थ पितृ᳘भ्यो बर्हिष᳘द्भ्यः॥  
(द्भ्यो ऽन्वा) अन्वाहार्यप᳘चने धानाः᳘ कुर्व्वन्ति त᳘तो ऽर्धाः᳘ पिᳫँ᳭ष᳘न्त्यर्धा ऽइ᳘त्येव᳘ धाना ऽअ᳘पिष्टा भवन्ति ता᳘ धानाः᳘ पितृ᳘भ्यो बर्हिषद्भ्यः॥  
## ०६
(द्भ्यो᳘ ऽ) अ᳘थ पितृ᳘भ्यो ऽग्निष्वात्तेभ्यः॥  
(भ्यो) निवा᳘न्यायै दुग्धे᳘ सकृदुपमथित᳘ ऽएकशलाक᳘या मन्थो᳘ भवति सकृ᳘दु᳘ ह्येव प᳘राञ्चः पित᳘रस्त᳘स्मात्सकृदुपमथितो᳘ भवत्येता᳘नि हवीᳫं᳘षि भवन्ति॥  
## ०७
तद्ये सो᳘मेनेजानाः॥  
(स्ते᳘) ते᳘ पित᳘रः सो᳘मवन्तो᳘ ऽथ ये᳘ दत्ते᳘न पक्वे᳘न लोकं ज᳘यन्ति ते᳘ पित᳘रो बर्हिष᳘दो [[???]] ऽथ ये त᳘तो᳘ नान्यतर᳘च्चन या᳘नग्नि᳘रेव द᳘हन्त्स्वद᳘यति ते᳘ पित᳘रो ऽग्निष्वात्ता᳘ एत᳘ ऽउ ये᳘ पित᳘रः॥  
## ०८
स᳘ जघ᳘नेन गा᳘र्हपत्यम्॥  
प्राचीनावीती᳘ भूत्वा᳘ दक्षिणा᳘ ऽऽसीन एतᳫँ᳭ षट्कपालं पुरोडा᳘शं गृह्णाति स त᳘त ए᳘वोपोत्थायो᳘त्तरेणान्वाहार्यप᳘चनं दक्षिणा ति᳘ष्ठन्न᳘वहन्ति सकृ᳘त्फली᳘करोति सकृ᳘दु᳘ ह्येव प᳘राञ्चः पित᳘रस्त᳘स्मात्सकृ᳘त्फली᳘करोति॥  
## ०९
स᳘ दक्षि᳘णैव᳘ दृषदुपले᳘ ऽउपद᳘धाति॥  
दक्षिणार्धे गा᳘र्हपत्यस्य ष᳘ट्पा᳘लान्यु᳘पदधाति तद्य᳘देतां द᳘क्षिणां दि᳘शᳫं स᳘चन्त ऽएषा हि दि᳘क्पितॄ᳘णां त᳘स्मादेतां द᳘क्षिणां दि᳘शᳫँ᳭ सचन्ते॥  
## १०
(न्ते᳘ ऽथ) अ᳘थ द᳘क्षिणेनान्वाहार्यपचनम्॥  
च᳘तुःस्रक्तिं व्वे᳘दिं करोत्यवान्तरदिशो᳘ ऽनु स्रक्तीः᳘ करोति च᳘तस्रो वा᳘ ऽअवान्तरदि᳘शो ऽवान्तरदि᳘शो वै᳘ पित᳘रस्त᳘स्मादवान्तरदिशो᳘ ऽनु स्रक्तीः᳘ करोति॥  
## ११
तन्म᳘ध्ये ऽग्नि᳘ᳫँ᳘ समा᳘दधाति॥  
पुर᳘स्ताद्वै᳘ देवाः᳘ प्रत्य᳘ञ्चो [[???]] मनु᳘ष्यानभ्युपा᳘वृत्तास्त᳘स्मात्ते᳘भ्यः प्राङ् ति᳘ष्ठञ्जु᳘होति सर्व्व᳘तः पित᳘रो ऽवान्तरदि᳘शो वै᳘ पित᳘रः सर्व्व᳘त ऽइव᳘ हीमा᳘ अवान्तरदि᳘शस्त᳘स्मान्म᳘ध्ये ऽग्नि᳘ᳫँ᳘ समा᳘दधाति॥  
## १२
स त᳘त एव प्रा᳘क्स्तम्बयजु᳘र्हरति॥  
स्तम्बयजु᳘र्त्दृत्वा ऽथे᳘त्येवा᳘ग्रे प᳘रिगृह्णात्यथेत्यथे᳘ति पू᳘र्व्वेण परिग्रहे᳘ण परिगृ᳘ह्य लिख᳘ति ह᳘रति य᳘द्धा᳘र्यं [[???]] भ᳘वति स त᳘थैवो᳘त्तरेण परिग्रहे᳘ण प᳘रिगृह्णात्यु᳘त्तरेण परिग्रहे᳘ण परिगृ᳘ह्य प्रतिमृ᳘ज्याह प्रो᳘क्षणीरा᳘सादयेत्या᳘सादयन्ति प्रो᳘क्षणीरिध्मं᳘ बर्हिरु᳘पसादयन्ति स्रु᳘चः स᳘म्मार्ष्ट्या᳘ज्येनोदै᳘ति स᳘ यज्ञोपवीती᳘ भूत्वा᳘ ऽज्यानि गृह्णाति॥  
## १३
त᳘दाहुः॥  
(र्द्वि᳘) द्वि᳘रुपभृ᳘ति गृह्णीयाद्द्वौ ह्य᳘त्रानुयाजौ भ᳘वत इ᳘ति त᳘द्वष्टा᳘वेव कृ᳘त्व उपभृ᳘ति गृह्णीयान्ने᳘द्यज्ञ᳘स्य व्विधा᳘या अ᳘यानी᳘ति त᳘स्मादष्टा᳘वेव कृ᳘त्व ऽउपभृ᳘ति गृह्णी᳘यादा᳘ज्यानि गृहीत्वा स पु᳘नः प्राचीनावीती᳘ भूत्वा॥  
## १४
प्रो᳘क्षणीरध्वर्युरा᳘दत्ते॥  
स᳘ इध्म᳘मेवा᳘ग्रे प्रो᳘क्षत्य᳘थ व्वे᳘दिम᳘थास्मै बर्हिः प्र᳘यच्छन्ति त᳘त्पुर᳘स्ताद्ग्रन्थ्या᳘सादयति तत्प्रो᳘क्ष्योपनिनी᳘य व्विस्र᳘ᳫं᳘स्य ग्रन्थिन्न᳘ प्रस्तरं᳘ गृह्णाति सकृ᳘दु᳘ ह्येव प᳘राञ्चः पित᳘रस्त᳘स्मान्न [[???]] प्रस्तरं᳘ गृह्णाति॥  
## १५
(त्य᳘) अ᳘थ सन्न᳘हनमनुविस्र᳘ᳫं᳘स्य॥  
(स्या) अपसलवि त्रिः᳘ परिस्तृणन्प᳘र्येति᳘ सो ऽपसलवि त्रिः᳘ परिस्ती᳘र्य या᳘वत्प्रस्तरभाजनं ता᳘वत्प᳘रिशिनष्ट्य᳘थ पु᳘नः प्रसलवि त्रिः प᳘र्येति तद्यत्पु᳘नः प्रसलवि त्रिः᳘ पर्ये᳘ति तद्या᳘नेवामूं᳘स्त्रया᳘न्पितॄ᳘नन्ववा᳘गात्ते᳘भ्य ए᳘वैतत्पु᳘नरपो᳘देतीमᳫं स्वं᳘ लोक᳘मभि त᳘स्मात्पु᳘नः प्रसलवि त्रिः प᳘र्येति॥  
## १६
स᳘ दक्षि᳘णैव᳘ परिधी᳘न्परिद᳘धाति॥  
दक्षिणा᳘ प्रस्तर᳘ᳫं᳘ स्तृणाति᳘ नान्त᳘र्द्दधाति व्वि᳘धृती सकृ᳘दु᳘ ह्येव प᳘राञ्चः पित᳘रस्त᳘स्मा᳘न्नान्त᳘र्दधाति व्वि᳘धृती॥  
## १७
स त᳘त्र जुहूमा᳘सादयति॥  
(त्य᳘) अ᳘थ पू᳘र्व्वामुपभृ᳘तम᳘थ ध्रुवाम᳘थ पुरोडा᳘शम᳘थ धाना ऽअ᳘थ मन्थ᳘मासा᳘द्य हवी᳘ᳫं᳘षि सं᳘मृशति॥  
## १८
ते स᳘र्व ऽएव᳘ यज्ञोपवीति᳘नो भू᳘त्वा॥  
(त्वे) इत्थाद्य᳘जमानश्च ब्रह्मा᳘ च पश्चा᳘त्परीतः᳘ पुर᳘स्तादग्नीत्॥  
## १९
(त्ते᳘) ते᳘नोपाᳫंशु᳘ चरन्ति॥  
तिर᳘ इव वै᳘ पित᳘रस्तिर᳘ इवैतद्य᳘दुपाᳫंशु त᳘स्मादुपाᳫंशु᳘ चरन्ति॥  
## २०
प᳘रिवृते चरन्ति॥  
तिर᳘ इव वै᳘ पित᳘रस्तिर᳘ इवैतद्यत्प᳘रिवृतं त᳘स्मात्प᳘रिवृते चरन्ति॥  
## २१
(न्त्य᳘) अ᳘थेध्म᳘मभ्याद᳘धदाह॥  
(हा) अग्न᳘ये समिध्य᳘मानाया᳘नुब्रूही᳘ति स ए᳘कामेव हो᳘ता सामिधेनीं त्रिर᳘न्वाह सकृ᳘दु [[???]] ह्येव प᳘राञ्चः पित᳘रस्त᳘स्मादे᳘काᳫंहो᳘ता सामिधेनीं त्रिर᳘न्वाह॥  
## २२
सो᳘ ऽन्वाह॥  
(हो) उश᳘न्तस्त्वा नि᳘धीमह्युश᳘न्तः स᳘मिधीमहि। उश᳘न्नु शत आ᳘वह पितॄ᳘न्हवि᳘षे ऽअ᳘त्तव ऽइत्य᳘थाग्निमा᳘वह सो᳘ममा᳘वह पितॄन्त्सो᳘मवत आ᳘वह पितॄ᳘न्बर्हिष᳘द आ᳘वह पितॄ᳘नग्निष्वात्ताना᳘वह देवाँ᳘३ ऽआज्यपां ऽआ᳘वहाग्नि᳘ᳫँ᳘होत्राया᳘वह स्वं᳘ महिमा᳘नमा᳘वहे᳘त्यावाह्यो᳘पविशति॥  
## २३
(त्य᳘) अ᳘थाश्रा᳘व्य न हो᳘तारं प्र᳘वृणीते॥  
पितृयज्ञो वा᳘ अयं नेद्धो᳘तारं पितृ᳘षु द᳘धानी᳘ति त᳘स्मान्न हो᳘तारं प्र᳘वृणीते सी᳘द होतरि᳘त्ये᳘वाहो᳘पविशति हो᳘ता होतृषदन ऽउपवि᳘श्य प्र᳘सौति प्र᳘सूतो ऽध्वर्युः स्रु᳘चावादा᳘य प्रत्यङ्ङ᳘तिक्रामत्यतिक्र᳘म्याश्रा᳘व्याह समि᳘धो यजे᳘ति सो᳘ ऽपबर्हिषश्चतु᳘रः प्रयाजा᳘न्यजति प्रजा वै᳘ बर्हिर्ने᳘त्प्रजाः᳘ पितृ᳘षु द᳘धानी᳘ति त᳘स्माद᳘पबर्हिषश्चतु᳘रः प्रयाजा᳘न्यजत्यथा᳘ज्यभागाभ्यां चरन्त्या᳘ज्यभागाभ्यां चरित्वा॥  
## २४
ते स᳘र्व्व ऽएव᳘ प्राचीनावीति᳘नो भू᳘त्वा॥  
(त्वै) एतैर्वै᳘ हवि᳘र्भिः प्रचरिष्य᳘न्त इत्थाद्य᳘जमानश्च ब्रह्मा᳘ च पुरस्तात्परीतः᳘ पश्चा᳘दग्नीत्त᳘दुता᳘श्रावयन्त्योँ᳘३ᳫं᳘ स्वधेत्य᳘स्तु स्वधे᳘ति प्रत्याश्रा᳘वणᳫं᳭स्वधा न᳘म इ᳘ति व्वषट्कारः॥  
## २५
(स्त᳘) त᳘दु होवाचा᳘सुरिः॥  
(रा᳘) आ᳘श्रावयेयुरेव᳘ प्रत्या᳘श्रावयेयुर्व᳘षट्कुर्युर्ने᳘द्यज्ञ᳘स्य व्विधा᳘या अ᳘यामेति॥  
## २६
(त्य᳘) अ᳘थाह पितृ᳘भ्यः सो᳘मवद्भ्यो᳘ ऽनुब्रूही᳘ति॥  
सो᳘माय वा पितृम᳘ते स द्वे᳘ पुरो ऽनुवा᳘क्ये ऽअ᳘न्वाहै᳘कया वै᳘ देवा᳘न्प्रच्याव᳘यन्ति द्वा᳘भ्यां पितॄ᳘न्त्सकृ᳘दु᳘ ह्येव प᳘राञ्चः पित᳘रस्त᳘स्माद्द्वे᳘ पुरो ऽनुवा᳘क्ये ऽअ᳘न्वाह॥  
## २७
स उ᳘पस्तृणीत ऽआ᳘ज्यम्॥  
(म᳘) अ᳘थास्य᳘ पुरोडा᳘शस्या᳘वद्यति स ते᳘नैव᳘ सह᳘ धाना᳘नां ते᳘न सह᳘ मन्थ᳘स्य त᳘त्सकृद᳘वदधात्य᳘थोप᳘रिष्टाद्द्विरा᳘ज्यस्याभि᳘घारयति प्र᳘त्यनक्त्यवदा᳘नानि ना᳘तिक्रामतीत᳘ ए᳘वोपोत्था᳘याश्रा᳘व्याह पितॄन्त्सो᳘मवतो यजे᳘ति व्व᳘षट्कृते जुहोति॥  
## २८
(त्य᳘) अ᳘थाह᳘ पि᳘तृ᳘भ्यो बर्हिषद्भ्यो᳘ ऽनुब्रूही᳘ति॥  
स उ᳘पस्तृणीत ऽआ᳘ज्यम᳘थासां᳘ धाना᳘नाम᳘वद्यति स ते᳘नैव᳘ सह᳘ मन्थ᳘स्य ते᳘न सह᳘ पुरोडा᳘शस्य तत्सकृद᳘वदधात्य᳘थोप᳘रिष्टाद्द्विरा᳘ज्यस्याभि᳘घारयति [[???]] प्र᳘त्यनक्त्यवदा᳘नानि ना᳘तिक्रामतीत᳘ ए᳘वोपोत्था᳘याश्रा᳘व्याह पितॄ᳘न्बर्हिष᳘दो यजे᳘ति व्व᳘षट्कृते जुहोति॥  
## २९
(त्य᳘) अ᳘थाह पितृ᳘भ्यो ऽग्निष्वात्तेभ्यो᳘ ऽनुब्रूही᳘ति॥  
स ऽउ᳘पस्तृणीत ऽआ᳘ज्यम᳘थास्य᳘ मन्थस्या᳘वद्यति स ते᳘नैव᳘ सह᳘ पुरोडा᳘शस्य ते᳘न सह᳘ धाना᳘नां त᳘त्सकृद᳘वदधात्य᳘थोप᳘रिष्टाद्द्विरा᳘ज्यस्याभि᳘घारयति प्र᳘त्यनक्त्यवदा᳘नानि ना᳘तिक्रामतीत᳘ ऽए᳘वोपोत्था᳘याश्रा᳘व्याह पितॄ᳘नग्निष्वात्ता᳘न्यजे᳘ति व्व᳘षट्कृते जुहोति॥  
## ३०
(त्य᳘) अ᳘थाहाग्न᳘ये कव्यवा᳘हनाया᳘नुब्रूही᳘ति॥  
त᳘त्स्विष्टकृ᳘तं हव्यवा᳘हनो वै᳘ देवा᳘नां कव्यवा᳘हनः पितॄणां त᳘स्मादाहाग्न᳘ये कव्यवा᳘हनाया᳘नुब्रूही᳘ति॥  
## ३१
स उ᳘पस्तृणीत ऽआ᳘ज्यम्॥  
(म᳘) अ᳘थास्य᳘ पुरोडा᳘शस्या᳘वद्यति स ते᳘नैव᳘ सह᳘ धाना᳘नां ते᳘न सह᳘ मन्थ᳘स्य त᳘त्सकृद᳘वदधात्य᳘थोप᳘रिष्टाद्द्विरा᳘ज्यस्याभि᳘घारयति न प्र᳘त्यनक्त्यवदा᳘नानि ना᳘तिक्रामतीत᳘ ए᳘वोपोत्था᳘याश्रा᳘व्याहाग्निं᳘ कव्यवा᳘हनं यजे᳘ति व्व᳘षट्कृते जुहोति॥  
## ३२
स य᳘न्नातिक्रा᳘मति॥  
(ती) इत᳘ ए᳘वोपोत्था᳘य जुहो᳘ति सकृ᳘दु᳘ ह्येव प᳘राञ्चः पितरो᳘ ऽथ य᳘त्सकृ᳘त्सकृत्सर्व्वेषाᳫं᳭हवि᳘षाᳫं᳭ समवद्य᳘ति सकृ᳘दु᳘ ह्येव प᳘राञ्चः पितरो᳘ ऽथ य᳘द्व्यतिष᳘ङ्गमवदा᳘नान्यवद्य᳘त्यृत᳘वो वै᳘ पित᳘र ऋतू᳘ने᳘वैतद्व्य᳘तिषजत्यृतून्त्स᳘न्दधाति त᳘स्माद्व्यतिष᳘ङ्गमवदा᳘नान्य᳘वद्यति॥  
## ३३
तद्धै᳘के॥  
(क ऽ) एत᳘मेव हो᳘त्रे मन्थमा᳘दधति तᳫँ᳭ हो᳘तोपहूया᳘वैव᳘ जिघ्रति तं᳘ ब्रह्म᳘णे प्र᳘यच्छति तं᳘ ब्रह्मा᳘वैव᳘ जिघ्रति त᳘मग्नी᳘धे प्र᳘यच्छति त᳘मग्नीद᳘वैव᳘ जिघ्रत्येत᳘न्न्वे᳘वोत᳘ कुर्व्वन्ति य᳘था᳘ त्वेवे᳘तरस्य यज्ञ᳘स्येडाप्राशित्र᳘ᳫं᳘समवद्य᳘न्त्येव᳘मे᳘वैतस्या᳘पि सम᳘वद्येयुस्ता᳘मुपहूया᳘वैव᳘ जिघ्रन्ति न प्रा᳘श्नन्ति प्राशित᳘व्यं᳘ त्वेव᳘ व्वयं᳘ मन्यामह ऽइ᳘ति ह स्माहा᳘सुरिर्य᳘स्य क᳘स्य चाग्नौ जु᳘ह्वतीति॥  
## ३४
(त्य᳘) अ᳘थ यतरो᳘ दास्यन्भ᳘वति॥  
य᳘द्यध्वर्यु᳘र्वा य᳘जमानो वा स᳘ उदपात्र᳘मादा᳘यापसलवि त्रिः᳘ परिषिञ्चन्प᳘र्येति स य᳘जमानस्य पित᳘रम᳘वनेजयत्य᳘साव᳘वनेनिक्ष्वेत्य᳘साव᳘वनेनिक्ष्वे᳘ति पितामहम᳘साव᳘वनेनिक्ष्वे᳘ति प्र᳘पितामहं तद्य᳘था ऽशिष्य᳘ते ऽभिषिञ्चे᳘देवं तत्॥  
## ३५
(द᳘) अ᳘थास्य᳘ पुरोडा᳘शस्यावदा᳘य सव्ये᳘ पाणौ᳘ कुरुते॥  
धाना᳘नामवदा᳘य सव्ये᳘ पाणौ᳘ कुरुते मन्थ᳘स्यावदा᳘य सव्ये᳘ पाणौ कुरुते॥  
## ३६
स᳘ येमा᳘मवान्तरदि᳘शम᳘नुस्रक्तिः॥  
(स्त᳘) त᳘स्यां य᳘जमानस्य पित्रे᳘ ददात्य᳘सावेत᳘त्त ऽइत्य᳘थ᳘ येमा᳘मवान्तरदि᳘शम᳘नुस्रक्तिस्त᳘स्यां य᳘जमानस्य पितामहा᳘य ददात्य᳘सावेत᳘त्त ऽइत्य᳘थ᳘ येमा᳘मवान्तरदि᳘शम᳘नुस्रक्तिस्त᳘स्यां य᳘जमानस्य प्रपितामहाय ददात्य᳘सावेत᳘त्त ऽइत्य᳘थ᳘ येमा᳘मवान्तरदि᳘शम᳘नुस्रक्तिस्त᳘स्यां नि᳘मृष्टे᳘ ऽत्र पितरो मादयध्वं यथाभागमा᳘वृषायध्वमि᳘ति यथाभाग᳘मश्नीते᳘त्येवैत᳘दाह तद्य᳘मेवं᳘ पितृ᳘भ्यो द᳘दाति ते᳘नो स्वा᳘न्पितॄ᳘नेत᳘स्माद्यज्ञा᳘न्नान्त᳘रेति॥
## ३७
ते स᳘र्व्व ऽएव᳘ यज्ञोपवीति᳘नो भूत्वा॥  
(त्वो᳘) उ᳘दञ्च उपनिष्क्रम्याहवनी᳘यमु᳘पतिष्ठन्ते [[???]] देवान्वा᳘ ऽएष᳘ उपा᳘वर्तते य आ᳘हिताग्निर्भ᳘वति यो᳘ दर्शपूर्णमासा᳘भ्यां य᳘जते᳘ ऽथैत᳘त्पितृयज्ञे᳘नेवाचारिषुस्त᳘दु देवे᳘भ्यो नि᳘ह्नुवते॥  
## ३८
(त ऽ) ऐन्द्री᳘भ्यामाहवनी᳘यमु᳘पतिष्ठन्ते॥ 
(न्त ऽ) इ᳘न्द्रो᳘ ह्याहवनीयो᳘ ऽक्षन्न᳘मीमदन्त ह्य᳘व प्रिया᳘ अधूषत॥ अ᳘स्तोषत स्व᳘भानवो व्वि᳘प्रा न᳘विष्ठया मती। योजा᳘ न्विन्द्र ते ह᳘री॥ सुसन्दृ᳘शं त्वा व्वयं म᳘घवन्वन्दिषीम᳘हि॥ प्र᳘नूनं᳘ पूर्ण᳘बन्धुरः स्तुतो᳘ यासि व्व᳘शाᳫँ२॥ ऽअ᳘नु योजा᳘न्विन्द्र ते ह᳘री ऽइति॥  
## ३९
(त्य᳘) अ᳘थ प्रतिपरे᳘त्य गा᳘र्हपत्यमु᳘पतिष्ठन्ते॥  
म᳘नो न्वा᳘ह्वामहे नाराशᳫँ᳭ से᳘न स्तो᳘मेन। पितॄणां᳘ च म᳘न्मभिः॥ आ᳘ न एतु म᳘नः पु᳘नः क्र᳘त्वे द᳘क्षाय जीव᳘से॥ ज्यो᳘क्च सू᳘र्यं दृशे॥ पु᳘नर्नः पितरो म᳘नो द᳘दातु दै᳘व्यो ज᳘नः। जीवं व्व्रातᳫँ᳭सचेमही᳘ति पितृयज्ञे᳘नेव वा᳘ एत᳘दचारिषुस्त᳘दु ख᳘लु पु᳘नर्जीवान᳘पिपद्यन्ते त᳘स्मादाह जीवं व्व्रातᳫं᳭सचेमहीति॥  
## ४०
(त्य᳘) अ᳘थ यतरो द᳘दाति॥  
स पु᳘नः प्राचीनावीती᳘ भू᳘त्वा ऽभिप्रप᳘द्य जपत्य᳘मीमदन्त पित᳘रो यथाभागमा᳘वृषायिषते᳘ति यथाभाग᳘माशिषुरि᳘त्ये᳘वैत᳘दाह॥  
## ४१
(हा᳘) अ᳘थोदपात्र᳘मादा᳘य॥  
पु᳘नः प्रसलवि त्रिः᳘ परिषिञ्चन् प᳘र्येति स य᳘जमानस्य पित᳘रम᳘वनेजयत्य᳘साव᳘वनेनिक्ष्वेत्य᳘साव᳘वनेनिक्ष्वे᳘ति पितामहम᳘साव᳘वनेनिक्ष्वे᳘ति प्र᳘पितामहं तद्य᳘था जक्षु᳘षे ऽभिषिञ्चे᳘देवं तत्तद्यत्पु᳘नः प्रसलवि त्रिः᳘ परिषिञ्च᳘न्पर्ये᳘ति प्रसलवि᳘ न इदं क᳘र्मानु स᳘न्तिष्ठाता ऽइ᳘ति त᳘स्मात्पु᳘नः प्रसलवि त्रिः᳘ परिषिञ्चन्प᳘र्येति॥  
## ४२
(त्य᳘) अ᳘थ नीवि᳘मुद्वृ᳘ह्य न᳘मस्करोति॥  
पितृदेव᳘त्या वै᳘ नीविस्त᳘स्मान्नीवि᳘मुद्वृ᳘ह्य न᳘मस्करोति यज्ञो वै न᳘मो यज्ञि᳘याने᳘वैनानेत᳘त्करोति षट्कृत्वो न᳘मस्करोति [[???]] षड्वा᳘ ऽऋत᳘व ऋत᳘वः पित᳘रस्त᳘दृतुष्वे᳘वैत᳘द्यज्ञं प्र᳘तिष्ठापयति त᳘स्मात्षट्कृत्वो न᳘मस्करोति गृहा᳘न्नः पितरो दत्ते᳘ति गृहा᳘णाᳫं ह पित᳘र ईशत ऽए᳘षो ऽएत᳘स्याशीः क᳘र्मणः॥  
## ४३
(स्ते) ते स᳘र्व्व ऽएव᳘ यज्ञोपवीति᳘नो भू᳘त्वा॥  
(त्वा ऽनु) अनुयाजाभ्यां प्रचरिष्य᳘न्त इत्थाद्य᳘जमानश्च ब्रह्मा᳘ च पश्चा᳘त्परीतः᳘ पुर᳘स्तादग्नीदु᳘पविशति हो᳘ता होतृष᳘दने॥  
## ४४
(ने ऽथा) अ᳘थाह ब्र᳘ह्मन् प्र᳘स्थास्यामि॥  
समिध᳘माधा᳘याग्नि᳘मग्नीत्स᳘म्मृड्ढी᳘ति स्रु᳘चावादा᳘य प्रत्यङ्ङ᳘तिक्रामत्यतिक्र᳘म्याश्रा᳘व्याह देवा᳘न्यजे᳘ति सो᳘ ऽपबर्हिषौ द्वा᳘वनुयाजौ᳘ यजति प्रजा वै᳘ बर्हिर्ने᳘त्प्रजाः᳘ पितृ᳘षु द᳘धानी᳘ति त᳘स्माद᳘पबर्हिषौ द्वा᳘वनुयाजौ᳘ यजति॥  
## ४५
(त्य᳘) अ᳘थ सादयित्वा स्रु᳘चौ᳘ व्यूहति॥  
स्रु᳘चौ᳘ व्यु᳘ह्य परिधी᳘न्त्सम᳘ज्य परिधि᳘मभिप᳘द्याश्रा᳘व्याहेषिता दै᳘व्या हो᳘तारो भद्रवा᳘च्याय प्रे᳘षितो मा᳘नुषः सूक्तवाकाये᳘ति सूक्तवाकᳫँ᳭ हो᳘ता प्रतिप᳘द्यते᳘ नाध्वर्युः᳘ प्रस्तर᳘ᳫँ᳘समु᳘ल्लुम्पती᳘त्येवो᳘पास्ते यदा हो᳘ता सूक्तवाकमाह॥  
## ४६
(हा᳘) अ᳘थाग्नी᳘दाहानुप्र᳘हरे᳘ति॥  
स न कि᳘ञ्च᳘नानुप्र᳘हरति तूष्णी᳘मे᳘वात्मा᳘नमु᳘पस्पृशति॥  
## ४७
(त्य᳘) अ᳘थाह सं᳘वदस्वेति॥  
(त्य᳘) अ᳘गानग्नीद᳘गञ्छ्राव᳘य श्रौ᳘षट् स्वगा दै᳘व्या हो᳘तृभ्यः स्वस्तिर्मा᳘नुषेभ्यः शंयो᳘र्ब्रूहीत्यु᳘पस्पृशत्येव᳘ परिधी᳘न्नानुप्र᳘हरत्य᳘थैत᳘द्बर्हि᳘रनुस᳘मस्यति परिधीं᳘श्च॥  
## ४८
तद्धै᳘के॥  
हविरुच्छिष्ट᳘मनुस᳘मस्यन्ति त᳘दु त᳘था न᳘ कुर्याद्धुतोच्छिष्टं वा᳘ ऽएतन्ने᳘द्धुतोच्छिष्ट᳘मग्नौ᳘ जुह᳘वामे᳘ति त᳘स्मादपो᳘ वै᳘वाभ्यवह᳘रेयुः प्रा᳘श्नीयुर्व्वा॥ 
