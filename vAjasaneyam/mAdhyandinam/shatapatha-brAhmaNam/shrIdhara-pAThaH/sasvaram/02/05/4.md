+++
title = "४"

+++
## ०१
महाहवि᳘षा ह वै᳘ देवा᳘ वृत्रं᳘ जघ्नुः॥  
(स्ते᳘) ते᳘नो ऽएव᳘ व्यजयन्त᳘[[!!]] येय᳘मेषां व्वि᳘जितिस्तां त᳘थो ऽए᳘वैष᳘ एते᳘न पाप्मा᳘नं द्विष᳘न्तं भ्रा᳘तृव्यᳫँ᳭ हन्ति त᳘थो एव वि᳘जयते त᳘स्माद्वा᳘ ऽएष᳘ ऽएते᳘न यजते॥  
## ०२
त᳘स्यायृ᳘त्॥  
(दु᳘) उ᳘पकिरन्त्युत्तरवेदिं᳘ गृह्ण᳘न्ति पृषदाज्यं म᳘न्थन्त्यग्निं न᳘वप्रयाजं भवति न᳘वानुयाजं त्री᳘णि समिष्टयजू᳘ᳫं᳘षि भवन्त्य᳘थैता᳘न्येव प᳘ञ्च हवी᳘ᳫं᳘षि भवन्ति॥  
## ०३
स य᳘दाग्ने᳘यो ऽष्टा᳘कपालः पुरोडा᳘शो भ᳘वति॥  
(त्य) अग्नि᳘ना ह वा᳘ ऽएनं ते᳘जसा ऽघ्नन्त्स ते᳘जो ऽग्नि᳘र्नाव्यथत त᳘स्मादाग्नेयो᳘ भवति॥  
## ०४
(त्य᳘) अ᳘थ य᳘त्सौम्य᳘श्चरुर्भ᳘वति॥  
सो᳘मेन ह वा᳘ ऽएनᳫँ᳭ रा᳘ज्ञा ऽघ्नन्त्सो᳘मराजान एव त᳘स्मात्सौम्य᳘श्चरु᳘र्भवति॥  
## ०५
(त्य᳘) अ᳘थ य᳘त्सावित्रः॥  
(त्रो) द्वा᳘दशकपालो वा ऽष्टा᳘कपालो वा पुरोडा᳘शो भ᳘वति सविता वै᳘ देवा᳘नां प्रसविता᳘ सवितृ᳘प्रसूता है᳘वैनमघ्नंस्त᳘स्मात्सावित्रो᳘ भवति॥  
## ०६
(त्य᳘) अ᳘थ य᳘त्सारस्वत᳘श्चरुर्भ᳘वति॥  
व्वाग्वै स᳘रस्वती व्वा᳘गु हैवा᳘नुममाद प्र᳘हर जही᳘ति त᳘स्मात्सारस्वत᳘श्चरु᳘र्भवति॥  
## ०७
(त्य᳘) अ᳘थ य᳘त्पौष्ण᳘श्चरुर्भ᳘वति॥  
(ती) इयं वै᳘ पृथिवी᳘ पू᳘षेय᳘ᳫँ᳘ है᳘वैनं व्वधा᳘य प्रति प्र᳘ददावन᳘या है᳘वैनं प्रतिप्र᳘त्तं जघ्नुस्त᳘स्मात्पौष्ण᳘श्चरु᳘र्भवति॥  
## ०८
(त्य᳘) अ᳘थैन्द्राग्नो द्वा᳘दशकपालः पुरोडा᳘शो भवति॥  
(त्ये) एते᳘न है᳘वैनमघ्नंस्ते᳘जो वा᳘ अग्नि᳘रिन्द्रियं᳘ व्वीर्यमि᳘न्द्र एता᳘भ्यामेनमुभा᳘भ्यां व्वी᳘र्याभ्यामघ्नन्ब्र᳘ह्म वा᳘ ऽअग्निः᳘ क्षत्रमि᳘न्द्रस्ते᳘ ऽउभे᳘ सᳫँ᳭र᳘भ्य ब्र᳘ह्म च क्षत्रं᳘ च सयु᳘जौ कृत्वा ता᳘भ्यामेनमुभा᳘भ्यां व्वी᳘र्याभ्यामघ्नंस्त᳘स्मादैन्द्राग्नो द्वा᳘दशकपालः पुरोडा᳘शो भवति॥  
## ०९
(त्य᳘) अ᳘थ माहेन्द्र᳘श्चरु᳘र्भवति॥  
(ती᳘) इ᳘न्द्रो वा᳘ ऽएष᳘ पुरा᳘ व्वृत्र᳘स्य व्वधाद᳘थ व्वृत्र᳘ᳫं᳘हत्वा य᳘था महाराजो᳘ व्विजिग्यान᳘ ऽएवं᳘ महे᳘न्द्रो ऽभवत्त᳘स्मान्माहेन्द्र᳘श्चरु᳘र्भवति महा᳘न्तमु चै᳘वैनमेतत्ख᳘लु करोति व्वृत्र᳘स्य व्वधा᳘य त᳘स्माद्वेव᳘ माहेन्द्र᳘श्चरु᳘र्भवति॥  
## १०
(त्य᳘) अ᳘थ व्वैश्वकर्मण ऽए᳘ककपालः पुरोडा᳘शो भवति॥  
व्वि᳘श्वं वा᳘ ऽएतत्क᳘र्म कृतᳫँ᳭ स᳘र्व्वं जितं᳘ देवा᳘नामासीत्साकमेधै᳘रीजाना᳘नां व्विजिग्याना᳘नां व्वि᳘श्वम्वे᳘वैत᳘स्यैतत्क᳘र्म कृतᳫँ᳭ स᳘र्व्वं जितं᳘ भवति साकमेधै᳘रीजान᳘स्य व्विजिग्यान᳘स्य त᳘स्माद्वैश्वकर्मण ऽए᳘ककपालः पुरोडा᳘शो भवति॥  
## ११
(त्ये) एते᳘न वै᳘ देवाः᳘॥  
(०) यज्ञे᳘नेष्ट्वा᳘ येयं᳘ देवानां प्रजातिर्या श्री᳘रेत᳘द्बभूवुरेता᳘ᳫं ह वै प्र᳘जातिं प्र᳘जायत एताᳫँ᳭ श्रि᳘यं गच्छति य᳘ ऽएवं᳘ व्विद्वा᳘नेते᳘न यज्ञे᳘न य᳘जते त᳘स्माद्वा᳘ ऽएते᳘न यजेत॥  
