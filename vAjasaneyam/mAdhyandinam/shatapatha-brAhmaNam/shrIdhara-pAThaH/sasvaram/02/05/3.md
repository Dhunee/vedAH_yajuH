+++
title = "३"

+++
## ०१
व्वरुणप्रघासैर्व्वै᳘ प्रजा᳘पतिः॥  
प्रजा᳘ व्वरुणपाशात्प्रा᳘मुञ्चत्ता᳘ ऽअस्यानमीवा᳘ ऽअकिल्विषाः᳘ प्रजाः प्रा᳘जायन्ता᳘थैतैः᳘ साकमेधै᳘रेतैर्व्वै᳘ देवा᳘ व्वृत्र᳘मघ्नन्नैतै᳘र्वेव᳘ व्यजयन्त᳘[[!!]] येय᳘मेषां वि᳘जितिस्तां त᳘थो ऽए᳘वैष᳘ ऽएतैः᳘ पाप्मा᳘नं द्विष᳘न्तं भ्रा᳘तृव्यᳫँ᳭हन्ति त᳘थो ऽएव व्वि᳘जयते त᳘स्माद्वा᳘ ऽएष᳘ एतै᳘श्चतुर्थे᳘ मासि᳘ यजते स वै᳘ द्व्यहमनूचीनाहं᳘[[!!]] यजते॥  
## ०२
स᳘ पूर्वेद्युः᳘॥  
(र) अग्नये᳘ ऽनीकवते ऽष्टा᳘कपालं पुरोडा᳘शं नि᳘र्व्वपत्यग्नि᳘ᳫँ᳘ह वै᳘ देवा ऽअ᳘नीकं कृ᳘त्वोपप्रे᳘युर्व्वृत्र᳘ᳫँ᳘हनिष्य᳘न्तः स ते᳘जो ऽग्नि᳘र्नाव्यथत त᳘थो ए᳘वैष᳘ ऽएत᳘त्पाप्मा᳘नं द्विष᳘न्तं भ्रा᳘तृव्यᳫँ᳭ हनिष्य᳘न्नग्नि᳘मेवा᳘नीकं कृ᳘त्वोपप्रै᳘ति स ते᳘जो ऽग्निर्न᳘ व्यथते त᳘स्मादग्नये᳘ ऽनीकवते॥  
## ०३
(ते᳘ ऽथ) अ᳘थ मरु᳘द्भ्यः सान्तपने᳘भ्यः॥  
(भ्यो) मध्य᳘न्दिने चरुं नि᳘र्व्वपति मरु᳘तो ह वै᳘ सान्तपना᳘ मध्य᳘न्दिने व्वृत्रᳫँ᳭ स᳘न्तेपुः स स᳘न्तप्तो᳘ ऽनन्नेव प्रा᳘णन्प᳘रिदीर्णः शिश्ये त᳘थो ऽए᳘वैत᳘स्य पाप्मा᳘नं द्विष᳘न्तं भ्रा᳘तृव्यं मरु᳘तः सान्तपनाः स᳘न्तपन्ति त᳘स्मान्मरु᳘द्भ्यः सान्त᳘पनेभ्यः॥  
## ०४
(भ्यो᳘ ऽ) अ᳘थ मरु᳘द्भ्यो गृहमेधि᳘भ्यः॥  
शा᳘खया व्वत्सा᳘नपाकृ᳘त्य पवि᳘त्रवति सन्दो᳘ह्य तं᳘ चरु᳘ᳫं᳘ श्रपयति चरु᳘रु᳘ह्येव स य᳘त्र᳘ क्व[[!!]] च तण्डुला᳘नाव᳘पन्ति तन्मे᳘धो देवा᳘ दधिरे प्रात᳘र्व्वृत्र᳘ᳫँ᳘हनिष्य᳘न्तस्त᳘थो ऽए᳘वै᳘ष[[!!]] ऽएत᳘त्पाप्मा᳘नं द्विष᳘न्तं भ्रा᳘तृव्यᳫँ᳭ हनिष्यन्मे᳘धो धत्ते तद्य᳘त्क्षीरौदनो भ᳘वति मे᳘धो वै प᳘यो मेधस्त᳘ण्डुलास्तमुभ᳘यं[[!!]] मे᳘धमात्म᳘न्धत्ते त᳘स्मात्क्षीरौदनो᳘ भवति॥  
## ०५
त᳘स्यावृ᳘त्॥  
(त्सै) सैव᳘ स्तीर्णा व्वे᳘दिर्भवति या᳘ मरु᳘द्भ्यः सान्तपने᳘भ्यस्त᳘स्यामेव᳘ स्तीर्णा᳘यां व्वे᳘दौ परिधीं᳘श्च श᳘कलांश्चोपनि᳘दधति त᳘था सन्दो᳘ह्य चरु᳘ᳫं᳘ श्रपयति श्रपयि᳘त्वा ऽभिघार्यो᳘द्वासयति॥  
## ०६
(त्य᳘) अ᳘थ द्वे᳘ पिशी᳘ले वा पा᳘त्र्यौ वा नि᳘र्णेनिजति॥  
त᳘योरेनं द्वेधो᳘द्धरन्ति त᳘योर्म᳘ध्ये सर्पिरासेचने[[!!]] कृत्वा᳘ सर्पिरा᳘सिञ्चति स्रुवं᳘ च स्रु᳘चं च स᳘म्मार्ष्ट्य᳘थैता᳘ ऽओदना᳘वादा᳘योदै᳘ति स्रुवं᳘ च स्रु᳘चं चादा᳘योदै᳘ति स᳘ ऽइमा᳘मेव᳘ स्तीर्णां व्वे᳘दिमभिमृ᳘श्य परिधी᳘न्परिधा᳘य या᳘वतः श᳘कलान्काम᳘यते ता᳘वतो ऽभ्या᳘दधात्य᳘थैता᳘ ऽओदनावा᳘सादयति स्रुवं᳘ च स्रु᳘चं चा᳘सादयत्यु᳘पविशति हो᳘ता होतृष᳘दने स्रुवं᳘ च स्रु᳘चं चाद᳘दान ऽआह॥  
## ०७
(हा) अग्नये᳘ ऽनुब्रूहीति[[!!]]॥  
(त्या) आग्नेयमा᳘ज्यभागᳫँ᳭ स द᳘क्षिणस्यौदन᳘स्य सर्पिरासे᳘चनाच्चतुरा᳘ज्यस्यावदाया᳘तिक्रामत्यतिक्रम्याश्रा᳘व्याहाग्निं᳘[[!!]] यजे᳘ति व्व᳘षट्कृते जुहोति॥  
## ०८
(त्य᳘) अ᳘थाह सो᳘माया᳘नुब्रूही᳘ति॥  
सौम्यमा᳘ज्यभागᳫँ᳭ स ऽउ᳘त्तरस्यौदनस्य सर्पिरासे᳘चनाच्चतुरा᳘ज्यस्यावदाया᳘तिक्रामत्यतिक्र᳘म्याश्रा᳘व्याह सो᳘मं यजे᳘ति व्व᳘षट्कृते जुहोति॥  
## ०९
(त्य᳘) अ᳘थाह मरु᳘द्भ्यो गृहमेधिभ्यो᳘ ऽनुब्रूही᳘ति॥  
स द᳘क्षिणस्यौदन᳘स्य सर्पिरासे᳘चनात्त᳘त ऽआ᳘ज्यमु᳘पस्तृणीते त᳘स्य द्विरवद्यत्य᳘थोप᳘रिष्टादा᳘ज्यस्याभि᳘घारयत्य᳘तिक्रामत्यतिक्र᳘म्याश्रा᳘व्याह[[!!]] मरु᳘तो गृहमेधि᳘नो यजे᳘ति व्व᳘षट्कृते जुहोति॥  
## १०
(त्य᳘) अ᳘थाहाग्न᳘ये स्विष्टकृते᳘ ऽनुब्रूही᳘ति॥  
स ऽउ᳘त्तरस्यौदन᳘स्य सर्पिरासे᳘चनात्त᳘त ऽआ᳘ज्यमु᳘पस्तृणीते त᳘स्य द्विरवद्यत्य᳘थोप᳘रिष्टादा᳘ज्यस्याभि᳘घारयत्य᳘तिक्रामत्यतिक्र᳘म्याश्रा᳘व्याहाग्नि᳘ᳫं᳘[[!!]] स्विष्टकृ᳘तं यजे᳘ति व्व᳘षट्कृते जुहोत्यथे᳘डामे᳘वावद्य᳘ति न᳘ प्राशित्र᳘मुपहू᳘य मार्जयन्त ऽएतन्न्वे᳘कम᳘यनम्॥  
## ११
(म᳘) अ᳘थेदं᳘ द्विती᳘य᳘ᳫं᳘॥  
सैव᳘ स्तीर्णा व्वे᳘दिर्भवति या᳘ मरु᳘द्भ्यः सान्तपने᳘भ्यस्त᳘स्यामेव᳘ स्तीर्णा᳘यां व्वे᳘दौ परिधीं᳘श्च श᳘कलांश्चोपनि᳘दधति त᳘था सन्दो᳘ह्य चरु᳘ᳫं᳘ श्रपयति त᳘देव प्र᳘तिवेशमा᳘ज्यम᳘धिश्रयति श्रपयि᳘त्वा ऽभिघा᳘र्योद्वा᳘स्यानक्ति स्थाल्यामा᳘ज्यमु᳘द्वासयति स्रुवं᳘ च स्रु᳘चं च स᳘म्मार्ष्ट्य᳘थैतᳫँ᳭ सो᳘खमेव᳘ चरु᳘मादा᳘योदै᳘ति स्थाल्यामा᳘ज्यमादा᳘योदैति[[!!]] स्रुवं᳘ च स्रु᳘चं चादा᳘योदै᳘ति स᳘ ऽइमा᳘मेव᳘ स्तीर्णां व्वे᳘दिमभिमृ᳘श्य परिधी᳘न्परिधा᳘य या᳘वतः श᳘कलान्काम᳘यते ता᳘वतो ऽभ्या᳘दधात्य᳘थैतᳫँ᳭सो᳘खमेव᳘ चरुमा᳘सादयति स्थाल्यामा᳘ज्यमा᳘सादयति स्रुवं᳘ च स्रु᳘चं चा᳘सादयत्यु᳘पविशति हो᳘ता होतृष᳘दने स्रुवं᳘ च स्रु᳘चं चाद᳘दान ऽआह॥  
## १२
(हा᳘) अ᳘ग्नये[[!!]] ऽनुब्रूही᳘ति॥  
(त्या) आग्नेयमा᳘ज्यभागᳫँ᳭ स᳘ स्थाल्यै᳘ चतुरा᳘ज्यस्यावदाया᳘तिक्रामत्यतिक्र᳘म्याश्रा᳘व्याहाग्निं᳘ यजे᳘ति व्व᳘षट्कृते जुहोति
## १३
(त्य᳘) अ᳘थाह सो᳘माया᳘नुब्रूही᳘ति॥  
सौम्यमा᳘ज्यभागᳫँ᳭स᳘ स्थाल्या᳘ ऽएव᳘ चतुरा᳘ज्यस्यावदाया᳘तिक्रामत्यतिक्र᳘म्याश्रा᳘व्याह सो᳘मं यजे᳘ति व्व᳘षट्कृते जुहोति॥  
## १४
(त्य᳘) अ᳘थाह मरु᳘द्भ्यो गृहमेधिभ्यो᳘ ऽनुब्रूही᳘ति॥  
स ऽउ᳘पस्तृणीत ऽआ᳘ज्यम᳘थास्य᳘ चरोर्द्विर᳘वद्यत्य᳘थोप᳘रिष्टादा᳘ज्यस्याभि᳘घारयति प्र᳘त्यनक्त्यवदा᳘ने ऽअ᳘तिक्रामत्यतिक्र᳘म्याश्रा᳘व्याह मरु᳘तो गृहमेधि᳘नो यजे᳘ति व्व᳘षट्कृते जुहोति॥  
## १५
(त्य᳘) अ᳘थाहाग्न᳘ये स्विष्टकृते᳘ ऽनुब्रूही᳘ति॥  
स उ᳘पस्तृणीत ऽआ᳘ज्यम᳘थास्य[[!!]] चरोः᳘ सकृद᳘वद्यत्य᳘थोप᳘रिष्टाद्द्विरा᳘ज्यस्याभि᳘घारयति न प्र᳘त्यनक्त्यवदा᳘नम᳘तिक्रामत्यतिक्र᳘म्याश्रा᳘व्याहाग्नि᳘ᳫं᳘ स्विष्टकृ᳘तं यजे᳘ति व्व᳘षट्कृते जुहोति॥  
## १६
(त्य᳘) अ᳘थेडा᳘मे᳘वावद्य᳘ति न᳘ प्राशित्र᳘म्॥  
(मु) उपहू᳘य प्रा᳘श्नन्ति या᳘वन्तो गृ᳘ह्या हविरुच्छिष्टाशाः स्युस्ता᳘वन्तः प्रा᳘श्नीयुर᳘थो ऽअ᳘प्यृत्वि᳘जः प्रा᳘श्नीयुर᳘थो ऽअ᳘प्यन्ये᳘ ब्राह्मणाः प्रा᳘श्नीयुर्य᳘दि बहु᳘रोदनः स्याद᳘थैताम᳘निरशितां कुम्भी᳘मपिधा᳘य नि᳘दधति पूर्णदर्व्वा᳘य मातृ᳘भिर्व्वत्सा᳘न्त्सम᳘वार्ज्जन्ति त᳘दु पश᳘वो मे᳘धमात्म᳘न्दधते यवा᳘ग्वैताᳫँ᳭ रा᳘त्रिमग्निहोत्रं᳘ जुहोति निवा᳘न्यां प्रात᳘र्दुहन्ति पितृयज्ञाय॥  
## १७
(या᳘) अ᳘थ प्रात᳘र्हुते वा᳘ ऽहुते वा॥  
यतर᳘था काम᳘येत᳘ सो ऽस्या ऽअ᳘निरशितायै कुम्भ्यै दर्व्यो᳘पहन्ति पूर्णा᳘ दर्व्वि पराप᳘त स᳘पूर्णा पु᳘नरा᳘पत। व्व᳘स्नेव व्वि᳘क्रीणावहा ऽइ᳘षमू᳘र्जᳫँ᳭ शतक्रतवि᳘ति य᳘था पुरो ऽनुवा᳘क्यैव᳘मे᳘षैत᳘यै᳘वैनमेत᳘स्मै भागा᳘य ह्वयति॥  
## १८
(त्य᳘) अ᳘थ ऽर्षभमा᳘ह्वयितवै᳘ ब्रूयात्॥  
(त्स) स य᳘दि रुयात्स᳘ व्वषट्कार ऽइ᳘त्यु है᳘क ऽआहुस्त᳘स्मिन्वषट्कारे᳘ जुहुयादित्य᳘थो ऽइ᳘न्द्रमे᳘वैतत्स्वे᳘न रू᳘पेण ह्वयति व्वृत्र᳘स्य वधा᳘यैतद्वा ऽइ᳘न्द्रस्य रूपं य᳘दृषभस्तत्स्वे᳘नै᳘वैनमेत᳘द्रूपे᳘ण ह्वयति व्वृत्र᳘स्य व्वधा᳘य स य᳘दि रुयादा᳘ म ऽइ᳘न्द्रो यज्ञ᳘मगन्त्से᳘न्द्रो मे यज्ञ ऽइ᳘ति ह व्विद्याद्य᳘द्यु न᳘ रुया᳘द्ब्राह्मण᳘ एव᳘ दक्षिणत ऽआ᳘सीनो ब्रूयाज्जुहुधी᳘ति[[!!]] सै᳘वैन्द्री वाक्॥  
## १९
(क्स᳘) स᳘ जुहोति॥  
देहि᳘ मे द᳘दामि ते नि᳘ मे धेहि नि᳘ ते दधे॥ निहा᳘रं च ह᳘रासि मे निहा᳘रं नि᳘हराणि ते स्वाहे᳘ति॥  
## २०
(त्य᳘) अ᳘थ मरु᳘द्भ्यः क्रीडि᳘भ्यः सप्त᳘कपालं पुरोडा᳘शं नि᳘र्व्वपति॥  
मरु᳘तो ह वै᳘ क्रीडि᳘नो व्वृत्र᳘ᳫँ᳭ हनिष्य᳘न्तमिन्द्रमा᳘गतं[[!!]] त᳘मभि᳘तः प᳘रिचिक्रीडुर्मह᳘यन्तस्त᳘थो ऽए᳘वैतं᳘ पाप्मा᳘नं द्विष᳘न्तं भ्रा᳘तृव्यᳫँ᳭ हनिष्य᳘न्तमभि᳘तः प᳘रिक्रीडन्ते मह᳘यन्तस्त᳘स्मान्मरु᳘द्भ्यः क्रीडिभ्यो ऽथा᳘तो महाहवि᳘ष ऽएव तद्य᳘था महाहवि᳘षस्त᳘थो त᳘स्य॥  
