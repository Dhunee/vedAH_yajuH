+++
title = "१"

+++
## ०१
प्रजा᳘पतिर्व्वा᳘ ऽएष य᳘दᳫँ᳭शुः᳘॥  
सो ऽस्यैष᳘ आ᳘त्मै᳘वात्मा ह्ययं᳘[[!!]] प्रजा᳘पतिस्त᳘दस्यैत᳘मात्मा᳘नं कुर्व्वन्ति य᳘त्रैतं᳘ गृह्ण᳘न्ति त᳘स्मिन्नेता᳘न्प्राणा᳘न्दधाति य᳘थायथैते᳘ प्राणा ग्र᳘हा व्याख्याय᳘न्ते स᳘ ह स᳘र्व्वतनूरेव य᳘जमानो ऽमु᳘ष्मिँल्लोके स᳘म्भवति॥  
## ०२
त᳘दार᳘म्भणवत्॥  
(द्य᳘) य᳘त्रैतं᳘ गृह्णन्त्य᳘थैत᳘दनारम्भण᳘मिव य᳘त्रैतं न᳘ गृह्ण᳘न्ति त᳘स्माद्वा᳘ ऽअᳫँ᳭शुं᳘ गृह्णाति॥  
## ०३
तं वा ऽऔ᳘दुम्बरेण पा᳘त्रेण गृह्णाति॥  
प्रजा᳘पतिर्व्वा᳘ ऽएष᳘ प्राजापत्य᳘ ऽउदुम्ब᳘रस्त᳘स्मादौ᳘दुम्बरेण पा᳘त्रेण गृह्णाति॥  
## ०४
तं वै च᳘तुःस्रक्तिना पा᳘त्रेण गृह्णाति॥  
त्र᳘यो वा᳘ ऽइमे᳘ लोकास्त᳘दिमा᳘नेव᳘ लोकां᳘स्तिसृ᳘भिराप्नो᳘ति प्रजा᳘पतिर्वा ऽअ᳘तीमाँ᳘ल्लोकां᳘श्चतुर्थस्त᳘त्प्रजा᳘पतिमेव᳘ चतु᳘र्थ्या ऽऽप्नोति त᳘स्माच्च᳘तुःस्रक्तिना पा᳘त्रेण गृह्णाति॥  
## ०५
स वै᳘ तूष्णी᳘मेव ग्रा᳘वाणमादत्ते᳘॥  
तूष्णी᳘मᳫँ᳭शून्नि᳘वपति तूष्णी᳘मप ऽउ᳘पसृजति तूष्णी᳘मुद्य᳘त्य सकृदभि᳘षुणोति[[!!]] तूष्णी᳘मेनम᳘नवानञ्जुहोति त᳘देनं प्रजा᳘पतिं करोति॥  
## ०६
(त्य᳘) अ᳘थास्याᳫँ᳭ हि᳘रण्यं बद्धं᳘ भवति॥  
तदु᳘पजिघ्रति स य᳘देवा᳘त्र क्षणुते᳘ वा व्वि᳘ वा लिश᳘ते ऽमृ᳘तमा᳘युर्हि᳘रण्यं त᳘दमृ᳘तमा᳘युरात्म᳘न्धत्ते॥  
## ०७
त᳘दु होवाच राम औ᳘पतस्विनिः॥  
का᳘ममेव᳘ प्राण्यात्का᳘ममु᳘दन्याद्यद्वै᳘ तूष्णीं᳘ जुहो᳘ति त᳘दे᳘वैनं प्रजा᳘पतिं करोती᳘ति॥  
## ०८
(त्य᳘) अ᳘थास्याᳫं हि᳘रण्यं बद्धं᳘ भवति॥  
तदु᳘पजिघ्रति स य᳘देवा᳘त्र क्षणुते᳘ वा व्वि᳘ वा लिश᳘ते ऽमृ᳘तमा᳘युर्हि᳘रण्यं त᳘दमृ᳘तमा᳘युरात्म᳘न्धत्ते॥  
## ०९
त᳘दु होवाच बुडिल आ᳘श्वतराश्विः॥  
(रु) उद्य᳘त्यैव᳘ गृह्णीया᳘न्नाभि᳘षुणुयादभि᳘षुण्वन्ति वा᳘ ऽअन्या᳘भ्यो देव᳘ताभ्यस्त᳘दन्य᳘था त᳘तः करोति य᳘थो चा ऽन्या᳘भ्यो देव᳘ताभ्यो᳘ ऽथ य᳘दुद्य᳘च्छति त᳘दे᳘वास्याभि᳘षुतं भव᳘तीति॥  
## १०
त᳘दु होवाच या᳘ज्ञवल्क्यः॥  
(ल्क्यो᳘ ऽभ्ये) अ᳘भ्येव᳘षुणुयान्न सो᳘म इ᳘न्द्रम᳘सुतो ममाद ना᳘ब्रह्माणो मघ᳘वानᳫं सुता᳘स इत्यृ᳘षिणाभ्य᳘ ऽनूक्तं न वा᳘ ऽअन्य᳘स्यै क᳘स्यै चन᳘ देव᳘तायै सकृ᳘दभि᳘षुणोति त᳘दन्य᳘था त᳘तः करोति य᳘थो चान्या᳘भ्यो देव᳘ताभ्यस्त᳘स्माद᳘भ्येव᳘षुणुयादि᳘ति॥  
## ११
त᳘स्य द्वा᳘दश प्रथम᳘गर्भाः॥  
षष्ठौ᳘ह्यो द᳘क्षिणा द्वा᳘दश वै मा᳘साः संव्वत्सर᳘स्य संव्वत्सरः᳘ प्रजा᳘पतिः प्रजा᳘पतिरᳫँ᳭शुस्त᳘देनं प्रजा᳘पतिं करोति॥(शतम्॥ २८००॥)  
## १२
ता᳘सां द्वा᳘दश ग᳘र्भाः॥  
(स्ता) ताश्च᳘तुर्विᳫं᳭शतिश्चतुर्विᳫं᳭ शतिर्व्वै᳘ संव्वत्सर᳘स्यार्धमासाः᳘ संव्वत्सरः᳘ प्रजा᳘पतिः प्रजा᳘पतिरᳫँ᳭शुस्त᳘देनं प्रजा᳘पतिं करोति॥  
## १३
त᳘दु ह कौकूस्तः[[!!]]॥  
(श्च᳘) च᳘तुर्विᳫँ᳭शतिमे᳘वैताः᳘ प्रथम᳘गर्भाः पष्ठौहीर्द᳘क्षिणा ददावृषभं᳘ पञ्चविᳫँ᳭शᳫँ᳭ हि᳘रण्यमेत᳘दु ह स᳘ ददौ॥  
## १४
स वा᳘ ऽएष न स᳘र्व्वस्यैव ग्रहीत᳘व्यः॥  
(ऽ) आत्मा᳘ ह्यस्यैष[[!!]] यो᳘ न्वेव᳘ ज्ञातस्त᳘स्य ग्रहीत᳘व्यो यो᳘ वा ऽस्य प्रियः स्याद्यो᳘ वा ऽनूचानो᳘ ऽनूक्तेनैनं प्राप्नुया᳘त्॥  
## १५
(त्स) सह᳘स्रे ग्रहीत᳘व्यः॥  
स᳘र्व्वं वै᳘ सह᳘स्रᳫँ᳭ स᳘र्व्वमेष᳘ स᳘र्व्ववेदसे᳘ ग्रहीत᳘व्यः स᳘र्व्वं वै᳘ सर्व्ववेदसᳫँ᳭ स᳘र्व्वमेष᳘ व्विश्वजि᳘ति स᳘र्व्वपृष्ठे ग्रहीतव्यः स᳘र्व्वं वै᳘ व्विश्वजित्स᳘र्व्वपृष्ठः स᳘र्व्वमेष᳘ व्वाजपे᳘ये राजसू᳘ये ग्रहीत᳘व्यः स᳘र्व्वᳫँ᳭ हि त᳘त्सत्रे᳘ ग्रहीत᳘व्यः स᳘र्व्वं वै᳘ सत्रᳫँ᳭ स᳘र्व्वमेष᳘ एता᳘नि ग्र᳘हणानि॥  
