+++
title = "७"

+++
## ०१
त्रयी वै᳘ व्विद्या [[???]]॥  
(द्य᳘र्चो) ऋचो [[???]] य᳘जूᳫँ᳭षि सा᳘मानीय᳘मेव᳘ ऽर्चो ऽस्याᳫं ह्य᳘र्चति यो᳘ ऽर्चति स व्वा᳘गेव᳘ ऽर्चो व्वाचा ह्य᳘ ऽर्चति यो᳘ ऽर्चति᳘ सो ऽन्त᳘रिक्षमेव य᳘जूᳫँ᳭षि द्यौः सा᳘मानि᳘ सैषा᳘ त्रयी व्विद्या᳘ सौ᳘म्ये ऽध्वरे प्र᳘युज्यते॥  
## ०२
(त ऽ) इम᳘मेव᳘ लोक᳘मृचा ज᳘यति॥  
(त्य) अन्त᳘रिक्षं य᳘जुषा दि᳘वमेव सा᳘म्ना त᳘स्माद्यस्यै᳘का व्विद्या᳘नूक्ता स्याद᳘न्वेवापी᳘तरयोर्नि᳘र्मितं व्विवक्षेतेम᳘मेव᳘ लोक᳘मृचा ज᳘यत्यन्त᳘रिक्षं य᳘जुषा दि᳘वमेव सा᳘म्ना॥  
## ०३
तद्वा᳘ ऽएत᳘त्॥  
(त्स) सह᳘स्रं व्वाचः प्र᳘जातं द्वे ऽइ᳘न्द्रस्तृ᳘तीये तृ᳘तीयं व्वि᳘ष्णुर्ऋ᳘चश्च सा᳘मानि चे᳘न्द्रो य᳘जूᳫँ᳭षि व्वि᳘ष्णुस्त᳘स्मात्स᳘दस्यृक्सामा᳘भ्यां कुर्व्वन्त्यैन्द्रᳫँ᳭ हि स᳘दः॥ (अर्धप्रपाठकः)॥  
## ०४
(दो᳘ ऽथै) अ᳘थैतं व्वि᳘ष्णुं यज्ञ᳘म्॥  
(मे) एतैर्य᳘जुर्भिः पुर᳘ ऽइवैव᳘ बिभ्रति त᳘स्मात्पुरश्च᳘रणं ना᳘म॥  
## ०५
व्वा᳘गेव᳘ ऽर्चश्च सा᳘मानि च॥  
म᳘न एव य᳘जूᳫँ᳭षि सा य᳘त्रेयं व्वागा᳘सीत्स᳘र्व्वमेव तत्रा᳘क्रियत स᳘र्व्वं प्रा᳘ज्ञायता᳘थ य᳘त्र म᳘न आ᳘सी᳘न्नैव त᳘त्र किं᳘ चना᳘क्रियत न प्रा᳘ज्ञायत नो हि म᳘नसा ध्या᳘यतः क᳘श्च᳘नाजाना᳘ति॥  
## ०६
ते᳘ देवा व्वा᳘चमब्रुवन्॥  
(न्प्रा᳘) प्रा᳘ची प्रे᳘हीदं प्र᳘ज्ञपये᳘ति सा᳘ होवाच किं᳘ मे त᳘तः स्यादि᳘ति यत्किंचा᳘वषट्कृतᳫं स्वाहाकारे᳘ण यज्ञे᳘ हूय᳘ते त᳘त इ᳘ति त᳘स्माद्यत्किंचा᳘वषट्कृतᳫंस्वाहाकारे᳘ण यज्ञे᳘ हूय᳘ते त᳘द्वाचः सा प्रा᳘ची प्रै᳘त्सैतत्प्रा᳘ज्ञपयदि᳘तीदं᳘ कुरुते᳘तीदं᳘ कुरुते᳘ति॥  
## ०७
त᳘स्मादु कुर्व्व᳘न्त्ये᳘व ऽर्चा᳘ [[???]] हविर्धा᳘ने॥  
प्रातरनुवाकम᳘न्वाह सामिधेनीर᳘न्वाह ग्रा᳘व्णो ऽभि᳘ष्टौत्येवᳫँ᳭ हि᳘ सयु᳘जाव᳘भवताम्॥  
## ०८
त᳘स्मादु कुर्व्व᳘न्त्येव स᳘दसि॥  
य᳘जुषौ᳘दुम्बरीमु᳘च्छ्रयन्ति स᳘दः सं᳘मिन्वन्ति धि᳘ष्ण्यानुपकिरन्त्येवᳫँ᳭ [[???]] हि᳘ सयु᳘जाव᳘भवताम्॥  
## ०९
तद्वा᳘ ऽएतत्स᳘दः प᳘रिश्रयन्ति॥  
(न्त्ये) एत᳘स्मै मिथुना᳘य तिर᳘ ऽइवेदं᳘ मिथुनं᳘ चर्याता ऽइ᳘ति᳘ व्यृद्धं वा᳘ ऽएत᳘न्मिथुनं य᳘दन्यः प᳘श्यति त᳘स्माद्यद्य᳘पि जायापती᳘ मिथुनं च᳘रन्तौ प᳘श्यन्ति᳘ व्येव᳘ द्रवत आ᳘ग ऽएव᳘ कुर्व्वाते त᳘स्माद᳘द्वारेण स᳘दः प्रे᳘क्षमाणं ब्रूयान्मा प्रे᳘क्षथा इ᳘ति य᳘था ह मिथुनं᳘ चर्य᳘माणं प᳘श्ये᳘देवं तत्का᳘मं द्वा᳘रेण देव᳘कृतᳫँ᳭ हि द्वा᳘रम्॥  
## १०
(मे) एव᳘मे᳘वैत᳘द्धविर्धा᳘नं प᳘रिश्रयन्ति॥  
(न्त्ये) एत᳘स्मै मिथुना᳘य तिर᳘ ऽइवेदं᳘ मिथुनं᳘ चर्याता ऽइ᳘ति᳘ व्यृद्धं वा᳘ ऽएत᳘न्मिथुनं य᳘दन्यः प᳘श्यति त᳘स्माद्यद्य᳘पि जायापती᳘ मिथुनं च᳘रन्तौ प᳘श्यन्ति᳘ व्येव᳘ द्रवत ऽआ᳘ग ऽएव᳘ कुर्व्वाते त᳘स्माद᳘द्वारेण हविर्धानं प्रे᳘क्षमाणं ब्रूयान्मा प्रे᳘क्षथा ऽइ᳘ति य᳘था ह मिथुनं᳘ चर्य᳘माणं प᳘श्येदेवं तत्का᳘मं द्वा᳘रेण देव᳘कृतᳫँ᳭ हि द्वा᳘रम्॥  
## ११
तद्वा᳘ ऽएतद्वृ᳘षा सा᳘म॥  
यो᳘षामृ᳘चᳫँ᳭ स᳘दस्य᳘ध्येति त᳘स्मान्मिथुनादि᳘न्द्रो जातस्ते᳘जसो वै तत्ते᳘जो जातं य᳘दृच᳘श्च सा᳘म्नश्चे᳘न्द्र ऽइ᳘न्द्र ऽइ᳘ति᳘ ह्येत᳘माच᳘क्षते य᳘ ऽएष त᳘पति॥  
## १२
(त्य᳘) अ᳘थैतद्वृ᳘षा सो᳘मः॥  
(मो) यो᳘षा ऽअपो᳘ हविर्धाने᳘ ऽध्येति त᳘स्मान्मिथुना᳘च्चन्द्र᳘मा जातो᳘ ऽन्नाद्वै तद᳘न्नं जातं य᳘दद्भ्य᳘श्च सो᳘माच्च चन्द्र᳘माश्चन्द्र᳘मा᳘ ह्येतस्या᳘न्नं य᳘ एष त᳘पति तद्य᳘जमानं चै᳘वैत᳘ज्जन᳘यत्यन्ना᳘द्यं चास्मै जनयत्यृच᳘श्च सा᳘म्नश्च य᳘जमानं जन᳘यत्यद्भ्य᳘श्च सो᳘माच्चास्मा ऽअन्ना᳘द्यम्॥  
## १३
य᳘जुषा ह वै᳘ देवाः [[???]]॥  
(ऽ) अ᳘ग्रे यज्ञं᳘ तेनिरे᳘ ऽथर्चा᳘थ सा᳘म्ना त᳘दिदम᳘प्येत᳘र्हि य᳘जुषैवा᳘ग्रे यज्ञं᳘ तन्वते᳘ ऽथर्चा᳘थ सा᳘म्ना य᳘जो ह वै ना᳘मैतद्यद्य᳘जुरि᳘ति॥  
## १४
य᳘त्र वै᳘ देवाः᳘॥  
(ऽ) इमा᳘ व्विद्याः का᳘मान्दुदुह्रे त᳘द्ध यजुर्व्वि᳘द्यैव भू᳘यिष्ठान्का᳘मान्दुदुहे सा नि᳘र्धीततमेवास सा ने᳘तरे व्विद्ये᳘ प्रत्या᳘स᳘ नान्तरिक्षलोक ऽइ᳘तरौ लोकौ प्र᳘त्यास॥  
## १५
ते᳘ देवा᳘ ऽअकामयन्त॥  
कथं᳘ न्वियं᳘ व्विद्ये᳘तरे व्विद्ये᳘ प्रतिस्या᳘त्कथ᳘मन्तरिक्षलोक इ᳘तरौ लोकौ प्र᳘तिस्यादि᳘ति॥  
## १६
ते᳘ होचुः॥  
(रु) उपा᳘ᳫं᳘श्वेव य᳘जुर्भिश्चराम त᳘त ऽएषा᳘ व्विद्ये᳘तरे व्विद्ये᳘ प्रतिभविष्य᳘ति त᳘तो ऽन्तरिक्षलोक इ᳘तरौ लोकौ प्र᳘तिभविष्यती᳘ति॥  
## १७
तै᳘रुपा᳘ᳫं᳘श्वचरन्॥  
(न्ना᳘) आ᳘प्याययन्ने᳘वैनानि तत्त᳘त एषा᳘ व्विद्ये᳘तरे व्विद्ये᳘ प्रत्या᳘सीत्त᳘तो ऽन्तरिक्षलोक इ᳘तरौ लोकौ प्र᳘त्यासीत्त᳘स्माद्य᳘जूᳫंषि नि᳘रुक्तानि सन्त्य᳘निरुक्तानि त᳘स्मादय᳘मन्तरिक्षलोको नि᳘रुक्तः सन्न᳘निरुक्तः॥  
## १८
स य᳘ उपाᳫंशु य᳘जुर्भिश्च᳘रति॥  
(त्या᳘) आ᳘प्याययत्ये᳘वैनानि स ता᳘न्येन मा᳘पीनान्या᳘प्याययन्त्य᳘थ य᳘ ऽउच्चैश्च᳘रति रूक्ष᳘यत्ये᳘वैनानि स ता᳘न्येनᳫं रूक्षा᳘णि रूक्षयन्ति॥  
## १९
व्वा᳘गेव᳘ ऽर्चश्च सा᳘मानि च॥  
म᳘न एव य᳘जूᳫँषि स य᳘ ऽऋचा᳘ च सा᳘म्ना च च᳘रन्ति व्वाक्ते᳘ भवन्त्य᳘थ ये य᳘जुषा च᳘रन्ति म᳘नस्ते᳘ भवन्ति त᳘स्मान्ना᳘नभिप्रेषितमध्वर्यु᳘णा किं᳘ चन᳘ क्रियते य᳘दै᳘वाध्वर्युराहा᳘नुब्रूहि यजेत्य᳘थैव ते᳘ कुर्व्वन्ति य᳘ ऽऋचा᳘ कुर्व्व᳘न्ति य᳘दै᳘वाध्वर्युरा᳘ह सो᳘मः पवत ऽउपा᳘वर्तध्वमित्य᳘थैव ते᳘ कुर्व्वन्ति ये सा᳘म्ना कुर्व्व᳘न्ति᳘ नो ह्य᳘नभिगतं म᳘नसा व्वाग्व᳘दति॥  
## २०
तद्वा᳘ ऽएतन्म᳘नो ऽध्वर्युः᳘॥  
पुर᳘ ऽइवैव᳘ चरति त᳘स्मात्पुरश्च᳘रणं ना᳘म पुर᳘ ऽइव ह वै᳘ श्रिया य᳘शसा भवति य᳘ एव᳘मेतद्वे᳘द॥  
## २१
तद्वा᳘ ऽएत᳘देव᳘ पुरश्च᳘रणम्॥  
य᳘ ऽएष त᳘पति स᳘ ऽएत᳘स्यै᳘वावृ᳘ता चरेद्ग्र᳘हं गृही᳘त्वैत᳘स्यै᳘वावृ᳘तमन्वा᳘वर्तेत प्रतिगी᳘र्यैत᳘स्यै᳘वावृ᳘तमन्वा᳘वर्तेत ग्र᳘हᳫं हु᳘त्वैत᳘स्यै᳘वावृ᳘तमन्वा᳘वर्तेत स᳘ हैष᳘ भर्ता स यो᳘ हैवं᳘ व्विद्वा᳘नेत᳘स्यावृता᳘ [[???]] शक्नो᳘ति च᳘रितुᳫं शक्नो᳘ति हैव᳘ भा᳘र्यान्भ᳘र्तुम्॥  
