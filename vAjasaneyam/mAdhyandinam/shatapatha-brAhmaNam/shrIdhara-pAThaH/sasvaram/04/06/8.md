+++
title = "८"

+++
## ०१
या वै᳘ दीक्षा सा᳘ निषत् [[???]]॥  
(त्त᳘) त᳘त्सत्रं त᳘स्मादेनाना᳘सत ऽइ᳘त्याहुर᳘थ यत्त᳘तो यज्ञं᳘ तन्व᳘ते त᳘द्यन्ति त᳘न्नयति यो᳘ नेता भ᳘वति स त᳘स्मादेनान्यन्ती᳘त्याहुः॥  
## ०२
(र्या᳘) या᳘ ह दीक्षा सा᳘ निषत् [[???]]॥  
(त्त᳘) त᳘त्सत्रं तद᳘यनं त᳘त्सत्रायणम᳘थ यत्त᳘तो यज्ञ᳘स्योदृचं [[???]] ग᳘त्वोत्ति᳘ष्ठन्ति त᳘दुत्था᳘नं त᳘स्मादेनानु᳘दस्थुरि᳘त्याहुरि᳘ति नु᳘ पुर᳘स्ताद्वदनम् [[???]]॥  
## ०३
(म᳘) अ᳘थ दीक्षिष्य᳘माणाः सम᳘वस्यन्ति॥  
ते य᳘द्यग्निं᳘ चेष्य᳘माणा भ᳘वन्त्यर᳘णिष्वे᳘वाग्नी᳘न्त्समारो᳘ह्योपसमा᳘यन्ति य᳘त्र प्राजापत्ये᳘न पशु᳘ना यक्ष्य᳘माणा भ᳘वन्ति मथि᳘त्वोपसमाधा᳘योद्धृ᳘त्याहवनी᳘यं य᳘जन्त ऽएते᳘न प्राजापत्ये᳘न पशु᳘ना॥  
## ०४
त᳘स्य शि᳘रो नि᳘दधति॥  
ते᳘षां य᳘दि तद᳘हर्दीक्षा न᳘ समै᳘त्यर᳘णिष्वेवाग्नी᳘न्त्समारो᳘ह्य यथायथं᳘ व्विपरे᳘त्य जुह्वति॥  
## ०५
(त्य᳘) अ᳘थ यद᳘हरेषां दीक्षा᳘ समै᳘ति॥  
(त्य) अर᳘णिष्वे᳘वाग्नी᳘न्त्समारो᳘ह्योपसमा᳘यन्ति य᳘त्र दीक्षिष्य᳘माणा भ᳘वन्ति गृह᳘पतिरेव᳘ प्रथमो᳘ मन्थते म᳘ध्यं प्र᳘ति शा᳘लाया ऽअथे᳘तरेषामर्धा᳘ दक्षिणत᳘ ऽउपविश᳘न्त्यर्धा᳘ ऽउत्तरतो᳘ मथि᳘त्वोपसमाधायै᳘कैकमेवो᳘ल्मुकमादा᳘योपसमा᳘यन्ति गृह᳘पतेर्गा᳘र्हपत्यं गृ᳘हपतेरेव [[???]] गा᳘र्हपत्यादुद्धृ᳘त्याहवनी᳘यं दीक्षन्ते ते᳘षाᳫं समान᳘ ऽआहवनी᳘यो भ᳘वति ना᳘ना गा᳘र्हपत्या दीक्षोपसत्सु [[???]]॥  
## ०६
(त्स्व᳘) अ᳘थ यद᳘हरेषां क्र᳘यो भ᳘वति॥  
तद᳘हर्गा᳘र्हपत्यां चि᳘तिमु᳘पदधात्यथे᳘तरेभ्य ऽउपवसथे धि᳘ष्ण्यान्वैसर्जिना᳘नां काले प्रा᳘च्यः प᳘त्न्य ऽउपसमा᳘यन्ति प्रज᳘हत्येतान᳘परानग्नी᳘न्हुत᳘ ऽएव᳘ व्वैसर्जिने [[???]]॥  
## ०७
रा᳘जानं प्र᳘णयति॥  
(त्यु᳘) उ᳘द्यत ए᳘वैष᳘ ऽआग्नीध्री᳘यो ऽग्निर्भ᳘वत्य᳘थैत᳘ ऽए᳘कैकमेवो᳘ल्मुकमादा᳘य यथाधिष्ण्यं᳘ व्विप᳘रायन्ति तै᳘रेव ते᳘षामु᳘ल्मुकैः प्र᳘घ्नन्ती᳘ति ह स्माह या᳘ज्ञवल्क्यो ये त᳘था कुर्व्वन्ती᳘त्येतन्न्वे᳘कम᳘यनम्॥  
## ०८
(म᳘) अ᳘थेदं᳘ द्विती᳘यम्॥  
(म) अर᳘णिष्वे᳘वाग्नी᳘न्त्समारो᳘ह्योपसमा᳘यन्ति य᳘त्र प्राजापत्ये᳘न पशु᳘ना यक्ष्य᳘माणा भ᳘वन्ति मथि᳘त्वोपसमाधा᳘योद्धृ᳘त्याहवनी᳘यं य᳘जन्त ऽएते᳘न प्राजापत्ये᳘न पशु᳘ना॥  
## ०९
त᳘स्य शि᳘रो नि᳘दधति॥  
ते᳘षां य᳘दि तद᳘हर्दीक्षा न᳘ समै᳘त्यर᳘णिष्वे᳘वाग्नी᳘न्त्समारो᳘ह्य यथायथं᳘ व्विपरे᳘त्य जुह्वति॥  
## १०
(त्य᳘) अ᳘थ यद᳘हरेषां दीक्षा᳘ समै᳘ति॥  
(त्य) अर᳘णिष्वे᳘वाग्नी᳘न्त्समारो᳘ह्योपसमा᳘यन्ति य᳘त्र दीक्षिष्य᳘माणा भ᳘वन्ति गृह᳘पतिरेव᳘ प्रथमो᳘ मन्थते ऽथे᳘तरे पर्युपवि᳘श्य मन्थन्ते ते᳘ जातं᳘ जातमे᳘वानुप्र᳘हरन्ति गृह᳘पतेर्गा᳘र्हपत्ये गृह᳘पतेरेव गा᳘र्हपत्यादुद्धृत्याहवनी᳘यं [[???]] दीक्षन्ते ते᳘षाᳫं समान᳘ आहवनी᳘यो भ᳘वति समानो गा᳘र्हपत्यो दीक्षोपसत्सु [[???]]॥  
## ११
(त्स्व᳘) अ᳘थ यद᳘हरेषां क्र᳘यो भ᳘वति॥  
तद᳘हर्गा᳘र्हपत्यां चि᳘तिमु᳘पदधात्यथे᳘तरेभ्य ऽउपवसथे धिष्ण्यान्वैसर्जिना᳘नां काले प्रा᳘च्यः प᳘त्न्य ऽउपसमा᳘यन्ति प्र᳘जहत्येतम᳘परमग्नि᳘ᳫँ᳘ हुत᳘ ऽएव᳘ व्वैसर्जिने [[???]]॥  
## १२
रा᳘जानं प्र᳘णयति॥  
(त्यु᳘) उ᳘द्यत ऽए᳘वैष᳘ ऽआग्नीध्री᳘यो ऽग्निर्भ᳘वत्य᳘थैत ऽए᳘कैकमेवो᳘ल्मुकमादा᳘य यथाधिष्ण्यं᳘ व्विप᳘रायन्ति सम᳘दमु हैव ते᳘ कुर्वन्ति सम᳘द्धैनान्विन्दत्य᳘र्तुका ह भवन्त्य᳘पि ह तम᳘र्धᳫँ᳭ सम᳘द्विन्दति य᳘स्मिन्न᳘र्धे य᳘जन्ते ये त᳘था कुर्व᳘न्त्येत᳘द्द्विती᳘यम᳘यनम्॥  
## १३
(म᳘) अ᳘थेदं᳘ तृती᳘यम्॥  
गृह᳘पतेरे᳘वार᳘ण्योः सं᳘व्वदन्ते य᳘ इ᳘तो ऽग्नि᳘र्जनिष्य᳘ते स᳘ नः सह य᳘दने᳘न य᳘ज्ञे᳘न जेष्या᳘मो ऽने᳘न पशुबन्धे᳘न त᳘न्नः सह᳘ सह᳘ नः साधुकृत्या य᳘ ऽएव᳘ पापं᳘ कर᳘वत्त᳘स्यैव तदि᳘त्येव᳘मुक्त्वा᳘ गृह᳘पतिरेव᳘ प्रथमः᳘ समा᳘रोहयते ऽथे᳘तरेभ्यः समा᳘रोहयति स्वयं᳘ वैव᳘ समा᳘रोहयन्ते त ऽआ᳘यन्ति य᳘त्र प्राजापत्ये᳘न पशु᳘ना यक्ष्य᳘माणा भ᳘वन्ति मथि᳘त्वोपसमाधा᳘योद्धृ᳘त्याहवनी᳘यं य᳘जन्त ऽएते᳘न प्राजापत्ये᳘न पशु᳘ना॥  
## १४
त᳘स्य शि᳘रो नि᳘दधति॥  
ते᳘षां य᳘दि तद᳘हर्दीक्षा न᳘ समै᳘त्यर᳘णिष्वे᳘वाग्नी᳘न्त्समारो᳘ह्य यथायथं᳘ व्विपरे᳘त्य जुह्वति॥  
## १५
(त्य᳘) अ᳘थ यद᳘हरेषां दीक्षा᳘ समै᳘ति॥  
गृह᳘पतेरे᳘वार᳘ण्योः सं᳘व्वदन्ते य᳘ इ᳘तो ऽग्नि᳘र्जनिष्य᳘ते स᳘ नः सह य᳘दने᳘न य᳘ज्ञे᳘न जेष्या᳘मो ऽने᳘न सत्रे᳘ण त᳘न्नः सह᳘ सह᳘ नः साधुकृत्या य᳘ एव᳘ पापं᳘ कर᳘वत्त᳘स्यैव तदि᳘त्येव᳘मुक्त्वा᳘ गृह᳘पतिरेव᳘ प्रथमः᳘ समा᳘रोहयते ऽथे᳘तरेभ्यः समा᳘रोहयति स्वयं᳘ वैव᳘ समा᳘रोहयन्ते त ऽआ᳘यन्ति य᳘त्र दीक्षिष्य᳘माणा भ᳘वन्ति मथि᳘त्वोपसमाधा᳘योद्धृ᳘त्याहवनी᳘यं दीक्षन्ते ते᳘षाᳫं᳭ समान᳘ आहवनी᳘यो भ᳘वति समानो गा᳘र्हपत्यो दीक्षोपसत्सु [[???]]॥  
## १६
(त्स्व᳘) अ᳘थ यद᳘हरेषां क्र᳘यो भ᳘वति॥  
तद᳘हर्गा᳘र्हपत्यां चि᳘तिमु᳘पदधात्यथे᳘तरेभ्य ऽउपवसथे धि᳘ष्ण्यान्वैसर्जिना᳘नां काले प्रा᳘च्यः प᳘त्न्य ऽउपसमा᳘यन्ति प्र᳘जहत्येतम᳘परमग्नि᳘ᳫँ᳘ हुत᳘ ऽएव᳘ व्वैसर्जिने [[???]]॥  
## १७
रा᳘जानं प्र᳘णयति॥  
(त्यु᳘) उ᳘द्यत ऽए᳘वैष᳘ ऽआग्नीध्री᳘यो ऽग्निर्भ᳘वत्य᳘थैत ऽए᳘कैकमेवो᳘ल्मुकमादा᳘य यथाधिष्ण्यं᳘ व्विप᳘रायन्ति तत्त᳘त्कृतं ना᳘नाकृतं यन्ना᳘नाधिष्ण्या भ᳘वन्ति व्व᳘रीयानाका᳘शो ऽसत्परिच᳘रणायेत्य᳘थ यन्ना᳘नापुरोडाशा भू᳘यो हविरुच्छिष्टमसत्स᳘माप्त्या ऽइति [[???]]॥  
## १८
(त्य᳘) अ᳘थ ये᳘न सत्रे᳘ण देवाः᳘॥  
क्षिप्र᳘ ऽएव᳘ पाप्मा᳘नमपा᳘घ्नतेमां जि᳘तिम᳘जय᳘न्यैषामियं जि᳘तिस्तद᳘त ऽउद्यत ए᳘कगृहपतिका वै᳘ देवा ऽए᳘कपुरोडाशा ऽए᳘कधिष्ण्याः क्षिप्र᳘ ऽएव᳘ पाप्मा᳘नमपा᳘घ्नत क्षिप्रे प्रा᳘जायन्त त᳘थो ऽए᳘वैत ऽए᳘कगृहपतिका ए᳘कपुरोडाशा ए᳘कधिष्ण्याः क्षिप्र᳘ ऽएव᳘ पाप्मा᳘नमपघ्नते᳘ [[???]] क्षिप्रे प्र᳘जायन्ते॥  
## १९
(न्ते᳘ ऽथा) अ᳘थादः पू᳘र्व्वस्मिन्नुदीची᳘नवᳫँ᳭शा शा᳘ला भवति॥  
त᳘न्मानुष᳘ᳫँ᳘ समान᳘ आहवनी᳘यो भवति ना᳘ना गा᳘र्हपत्यास्तद्वि᳘कृष्टं गृह᳘पतेरेव गा᳘र्हपत्ये जा᳘घन्या प᳘त्नीः संयाज᳘यन्त्या᳘ज्येने᳘तरे प्रतिय᳘जन्त ऽआसते तद्वि᳘कृष्टम्॥  
## २०
(म) अथा᳘त्र प्राची᳘नवᳫँ᳭शा शा᳘ला भवति॥  
त᳘द्देवत्रा᳘ समान᳘ ऽआहवनी᳘यो भ᳘वति समानो गा᳘र्हपत्यः समान᳘ ऽआग्नीध्री᳘यस्त᳘देत᳘त्सत्रᳫँ᳭स᳘मृद्धं य᳘थैकाहः स᳘मृद्ध ऽएवं त᳘स्य न᳘ ह्व᳘ला ऽस्ति त᳘स्यै᳘षैव᳘ समा᳘न्यावृद्य᳘दन्यद्धि᳘ष्ण्येभ्यः॥  
