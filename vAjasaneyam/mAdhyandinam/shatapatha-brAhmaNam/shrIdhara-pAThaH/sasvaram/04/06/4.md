+++
title = "४"

+++
## ०१
अथा᳘तो महाव्रती᳘यस्यैव᳘॥  
प्रजा᳘पतेर्ह वै᳘ प्रजाः᳘ ससृजान᳘स्य प᳘र्व्वाणि व्वि᳘सस्रᳫँ᳭सुः स व्वि᳘स्रस्तैः प᳘र्व्वभिर्न᳘ शशाक स᳘ᳫँ᳘हातुं त᳘तो देवा ऽअ᳘र्चन्तः श्रा᳘म्यन्तश्चेरुस्त᳘ ऽएतं᳘ महाव्रती᳘यं ददृशुस्त᳘मस्मा ऽअगृह्णंस्ते᳘नास्य प᳘र्व्वाणि स᳘मदधुः॥  
## ०२
स स᳘ᳫँ᳘हितैः प᳘र्व्वभिः॥  
(रि) इद᳘मन्ना᳘द्यमभ्यु᳘त्तस्थौ य᳘दिदं᳘ प्रजा᳘पतेरन्ना᳘द्यं यद्वै᳘ मनु᳘ष्याणाम᳘शनं त᳘द्देवा᳘नां व्व्रतं᳘ महद्वा᳘ ऽइदं᳘ व्व्रत᳘मभूद्ये᳘नाय᳘ᳫँ᳘ सम᳘हास्ते᳘ति त᳘स्मान्महाव्रती᳘यो ना᳘म॥  
## ०३
(मै) एवं वा᳘ ऽएते᳘ भवन्ति॥  
ये᳘ संव्वत्सरमा᳘सते य᳘थैव त᳘त्प्रजा᳘पतिः प्रजाः᳘ ससृजान ऽआ᳘सीत्स य᳘थैव त᳘त्प्रजा᳘पतिः संव्वत्स᳘रे ऽन्ना᳘द्यमभ्युद᳘तिष्ठदेव᳘मे᳘वैत᳘ ऽएत᳘त्संव्वत्स᳘रे ऽन्ना᳘द्यमभ्यु᳘त्तिष्ठन्ति[[!!]] ये᳘षामेवं᳘ व्विदुषामेतं[[!!]] ग्र᳘हं गृह्ण᳘न्ति॥  
## ०४
तं वा ऽइ᳘न्द्रायैव᳘ व्विमृ᳘धे गृह्णीयात्॥  
(त्स᳘) स᳘र्व्वा वै ते᳘षां मृ᳘धो हता᳘ भवन्ति स᳘र्व्वं जितं ये᳘ संव्वत्सरमा᳘सते त᳘स्माद्विमृ᳘धे व्वि᳘ न इन्द्र मृ᳘धो जहि नीचा᳘ यच्छ पृत᳘न्यतः[[!!]]॥ यो᳘ ऽअस्मा᳘२ँ॥ ऽअभिदा᳘सत्य᳘धरं गमया त᳘मः॥ उपयाम᳘गृहीतो ऽसी᳘न्द्राय त्वा व्विमृ᳘ध ऽएष᳘ ते यो᳘निरि᳘न्द्राय[[!!]] त्वा विमृ᳘ध ऽइति[[!!]]॥  
## ०५
(त्य᳘) अ᳘थो व्विश्व᳘कर्मणे॥  
व्वि᳘श्वं वै ते᳘षां क᳘र्म कृतᳫँ᳭ स᳘र्व्वं जितं᳘ भवति ये᳘ संवत्सरमा᳘सते त᳘स्माद्विश्व᳘कर्मणे व्वाचस्प᳘तिं व्विश्व᳘कर्माणमूत᳘ये मनोजु᳘वं व्वा᳘जे ऽअद्या᳘ हुवेम॥ स᳘ नो व्वि᳘श्वानि ह᳘वनानि जोषद्विश्व᳘शम्भूर᳘वसे साधुकर्मा[[!!]]॥ उपयाम᳘गृहीतो ऽसी᳘न्द्राय त्वा व्विश्व᳘कर्मण ऽएष᳘ ते यो᳘निरि᳘न्द्राय त्वा व्विश्व᳘कर्मण इ᳘ति॥  
## ०६
य᳘द्यु ऽऐन्द्रीं᳘ व्वैश्वकर्मणीं᳘ व्विद्यात्[[!!]]॥  
(त्त᳘) त᳘यैव गृह्णीयाद्वि᳘श्वकर्मन्हवि᳘षा व्व᳘र्धनेन त्राता᳘रमि᳘न्द्रमकृणोरवध्यम्[[!!]]॥ त᳘स्मै व्वि᳘शः स᳘मनमन्त पूर्व्वी᳘रय᳘मुग्रो᳘[[!!]] व्विह᳘व्यो यथा᳘सत्॥ उपयाम᳘गृहीतो ऽसी᳘न्द्राय त्वा व्विश्व᳘कर्मण ऽएष᳘ ते यो᳘निरि᳘न्द्राय त्वा व्विश्व᳘कर्मण ऽइ᳘ति॥  
