+++
title = "६"

+++


## ०१
<details><summary>मूलम् - श्रीधरादि</summary>

देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य आसङ्गा᳘द्बिभयां᳘चक्रुस्ते᳘ होचुः को᳘ नो दक्षिणत᳘ आसिष्यते ऽथा᳘भये ऽनाष्ट्र᳘ ऽउत्तरतो᳘ यज्ञमु᳘पचरिष्याम इ᳘ति॥
</details>

## ०२
<details><summary>मूलम् - श्रीधरादि</summary>

ते᳘ होचुः॥  
(र्य᳘) य᳘ एव᳘ नो व्वीर्य᳘वत्तमः स᳘ दक्षिणत᳘ आस्तामथा᳘भये ऽनाष्ट्र᳘ ऽउत्तरतो᳘ यज्ञमु᳘पचरिष्याम इ᳘ति॥
</details>

## ०३
<details><summary>मूलम् - श्रीधरादि</summary>

ते᳘ होचुः॥  
(रि᳘) इ᳘न्द्रो वै᳘ नो व्वीर्य᳘वत्तम ऽइ᳘न्द्रो दक्षिणत᳘ ऽआस्तामथा᳘भये ऽनाष्ट्र᳘ ऽउत्तरतो᳘ यज्ञमु᳘पचरिष्याम इ᳘ति॥
</details>

## ०४
<details><summary>मूलम् - श्रीधरादि</summary>

ते हे᳘न्द्रमूचुः॥  
(स्त्वं) त्वंवै᳘ नो व्वी᳘र्यवत्तमो ऽसि[[!!]] त्वं᳘ दक्षिणत᳘ आस्वाथा᳘भये ऽनाष्ट्र᳘ ऽउत्तरतो᳘ यज्ञमु᳘पचरिष्याम इ᳘ति॥
</details>

## ०५
<details><summary>मूलम् - श्रीधरादि</summary>

स᳘ होवाच॥  
किं᳘ मे ततः᳘ स्यादि᳘ति ब्राह्मणच्छ᳘ᳫँ᳘स्या[[!!]] ते ब्रह्मसाम᳘ त ऽइ᳘ति त᳘स्माद्ब्राह्मणाच्छᳫँ᳭सि᳘नं प्र᳘वृणीत ऽइ᳘न्द्रो ब्रह्मा ब्रा᳘ह्मणादिती᳘न्द्रस्य᳘ ह्येषा स इ᳘न्द्रो दक्षिणत᳘ ऽआस्ताथा᳘भये ऽनाष्ट्र᳘ ऽउत्तरतो᳘[[!!]] यज्ञमु᳘पाचरंस्त᳘स्माद्य᳘ एव᳘ व्वीर्य᳘वत्तमः स्यात्स᳘ दक्षिणत᳘ ऽआसीताथा᳘भये ऽनाष्ट्र᳘ ऽउत्तरतो᳘ यज्ञमु᳘पचरेयुर्यो[[!!]] वै᳘ ब्राह्मणा᳘नामनूचान᳘तमः स᳘ ऽएषां व्वीर्य᳘वत्तमो᳘ ऽथ य᳘दिदं य᳘ एव क᳘श्च ब्रह्मा भ᳘वति कुवि᳘त्तूष्णीमा᳘स्त ऽइ᳘ति त᳘स्माद्य᳘ एव᳘ व्वी᳘र्यवत्तमः[[!!]] स्यात्स᳘ दक्षिणत᳘ ऽआसीता᳘थाभये ऽनाष्ट्र᳘ ऽउत्तरतो᳘ यज्ञमु᳘पचरेयुस्त᳘स्माद्ब्राह्मणा᳘ दक्षिणत᳘ ऽआसते ऽथा᳘भये ऽनाष्ट्र᳘ ऽउत्तरतो᳘ यज्ञमुपचरन्ति[[!!]]॥
</details>

## ०६
<details><summary>मूलम् - श्रीधरादि</summary>

स यत्रा᳘ह॥  
ब्र᳘ह्मन्त्स्तोष्या᳘मः प्र᳘शास्तरि᳘ति त᳘द्ब्रह्मा᳘ जपत्येतं᳘ ते देव सवितर्यज्ञं प्रा᳘हुर्बृ᳘हस्प᳘तये ब्रह्म᳘णे। ते᳘न यज्ञ᳘मव ते᳘न यज्ञ᳘पतिं ते᳘न मा᳘म। स्तुत᳘ सवितुः᳘ प्रसव ऽइ᳘ति᳘ सो ऽसा᳘वेव ब᳘न्धुरेते᳘न न्वेव भू᳘यिष्ठा ऽइवो᳘पचरन्ति॥
</details>

## ०७
<details><summary>मूलम् - श्रीधरादि</summary>

(न्त्य) अने᳘न᳘ त्वेवो᳘पचरेत्॥  
(द्दे᳘) दे᳘व सवितरेतद्बृ᳘हस्पते प्रे᳘ति त᳘त्सविता᳘रं प्रसवायो᳘पधावति स हि᳘ देवा᳘नां प्रसविता बृ᳘हस्पते प्रे᳘ति ब्बृ᳘हस्प᳘तिर्व्वै᳘ देवा᳘नां ब्रह्मा तद्य᳘ ऽएव᳘ देवा᳘नां ब्रह्मा त᳘स्मा ऽए᳘वैतत्प्रा᳘ह त᳘स्मादाह ब्बृ᳘हस्प᳘ते प्रेति[[!!]]॥
</details>

## ०८
<details><summary>मूलम् - श्रीधरादि</summary>

(त्य᳘) अ᳘थ मैत्रावरुणो᳘ जपति॥  
प्र᳘सूतं देवे᳘न सवित्रा जु᳘ष्टं मित्राव᳘रुणाभ्यामि᳘ति त᳘त्सविता᳘रं प्रसवायो᳘पधावति स हि᳘ देवा᳘नां प्रसविता जु᳘ष्टं मित्राव᳘रुणाभ्यामि᳘ति मित्राव᳘रुणौ वै᳘ मैत्रावरुण᳘स्य देव᳘ते त᳘द्ये᳘ ऽएव᳘ मैत्रावरुण᳘स्य देव᳘ते ता᳘भ्यामे᳘वैतत्प्रा᳘ह त᳘स्मादाह जु᳘ष्टं मित्राव᳘रुणाभ्यामि᳘ति॥
</details>