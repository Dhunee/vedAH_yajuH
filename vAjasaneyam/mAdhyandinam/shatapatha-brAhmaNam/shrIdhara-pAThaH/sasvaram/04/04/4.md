+++
title = "४"

+++
## ०१
ता᳘नि वा᳘ ऽएता᳘नि॥  
न᳘व समिष्टयजू᳘ᳫँ᳘षि जुहोति तद्यन्न᳘व समिष्टयजू᳘ᳫँ᳘षि जुहो᳘ति न᳘व वा᳘ ऽअमू᳘र्बहिष्पवमाने᳘[[!!]] स्तोत्रि᳘या भवन्ति᳘ सै᳘षोभय᳘तो᳘ न्यूना व्विरा᳘ट् प्रज᳘ननायै त᳘स्माद्वा᳘ ऽउभय᳘तो᳘ न्यूनात्प्रज᳘ननात्प्रजा᳘पतिः प्रजाः᳘ ससृज ऽइत᳘श्चोर्ध्वा᳘ ऽइतश्चा᳘वाचीस्त᳘थो ऽए᳘वैष᳘ एत᳘स्मादुभय᳘त एव᳘ न्यूनात्प्रज᳘ननात्प्रजाः᳘ सृजत ऽइत᳘श्चोर्ध्वा᳘ ऽइतश्चा᳘वाचीः॥  
## ०२
(र्हि) हिङ्कारः᳘ स्तोत्रि᳘याणां दशमः᳘॥  
स्वाहाकार᳘ ऽएते᳘षां त᳘थो हास्यैषा᳘ न्यूना विरा᳘ड्दशंदशि᳘नी भवति॥  
## ०३
(त्य᳘) अ᳘थ य᳘स्मात्समिष्टयजू᳘ᳫँ᳘षि ना᳘म॥  
या वा᳘ ऽएते᳘न यज्ञे᳘न देव᳘ता ह्व᳘यति या᳘भ्य ऽएष᳘ यज्ञ᳘स्ताय᳘ते स᳘र्व्वा वै तत्ताः स᳘मिष्टा भवन्ति तद्यत्ता᳘सु स᳘र्व्वासु स᳘मिष्टास्व᳘थैता᳘नि जुहो᳘ति त᳘स्मात्समिष्टयजू᳘ᳫँ᳘षि ना᳘म॥  
## ०४
(मा᳘) अ᳘थ य᳘स्मात्समिष्टयजू᳘ᳫँ᳘षि जुहो᳘ति॥  
रिरिचान᳘ ऽइव वा᳘ ऽएत᳘दीजान᳘स्यात्मा᳘ भवति य᳘द्ध्यस्य[[!!]] भ᳘वति त᳘स्य हि द᳘दाति त᳘मेवा᳘तस्त्रिभिः पु᳘नराप्याययति॥  
## ०५
(त्य᳘) अ᳘थ यान्यु᳘त्तराणि त्री᳘णि जुहो᳘ति॥  
या वा᳘ ऽएते᳘न यज्ञे᳘न देव᳘ता ह्व᳘यति या᳘भ्य एष᳘ यज्ञ᳘स्तायत ऽउ᳘प[[!!]] हैव ता᳘ ऽआसते या᳘वन्न᳘ समिष्टयजू᳘ᳫँ᳘षि जु᳘ह्वतीमा᳘नि नु᳘ नो जुह्वत्वि᳘ति ता᳘ ऽए᳘वैत᳘द्यथायथं व्य᳘वसृजति य᳘त्रयत्रासां च᳘रणं तद᳘नु॥  
## ०६
(न्व᳘) अ᳘थ यान्यु᳘त्तमानि त्री᳘णि जुहो᳘ति॥  
यज्ञं वा᳘ ऽएत᳘दजीजनत य᳘देनम᳘तत तं᳘ जनयित्वा य᳘त्रास्य प्रतिष्ठा तत्प्र᳘तिष्ठापयति त᳘स्मात्समिष्टयजू᳘ᳫँ᳘षि जुहोति॥  
## ०७
स᳘ जुहोति॥  
स᳘मिन्द्र णो म᳘नसा नेषि गो᳘भिरि᳘ति म᳘नसे᳘ति तन्म᳘नसा रिरिचानमा᳘प्याययति गो᳘भिरि᳘ति तद्गो᳘भी रि᳘रिचानमा᳘प्याययति स᳘ᳫं᳘ सूरि᳘भिर्मघवन्त्स᳘ᳫं᳘ स्वस्त्या[[!!]]। सं ब्र᳘ह्मणा देव᳘कृतं यदस्ती᳘ति ब्र᳘ह्मणे᳘ति तद् ब्र᳘ह्मणा रिरिचानमा᳘प्याययति सं᳘ देवा᳘नाᳫं᳭ सुमतौ᳘ यज्ञि᳘यानाᳫं᳭ स्वा᳘हा॥  
## ०८
सं व्व᳘र्चसा॥  
प᳘यसा सं᳘ तनू᳘भिरि᳘ति व्व᳘र्चसे᳘ति तद्व᳘र्चसा रिरिचानमा᳘प्याययति प᳘यसे᳘ति र᳘सो वै प᳘यस्तत्प᳘यसा रिरिचानमा᳘प्याययत्य᳘गन्म᳘हि मनसा[[!!]] स᳘ᳫं᳘ शिवे᳘न। त्व᳘ष्टा सुद᳘त्रो व्वि᳘दधातु रायो᳘ ऽनुमार्ष्टु त᳘न्वो यद्वि᳘लिष्टमि᳘ति यद्वि᳘वृढं तत्सं᳘दधाति॥  
## ०९
धाता᳘ रातिः᳘॥
सवि᳘तेदं᳘ जुषन्तां प्रजा᳘पतिर्निधिपा᳘ देवो᳘ ऽअग्निः[[!!]]॥ त्व᳘ष्टा व्वि᳘ष्णुः प्रज᳘या सᳫँ᳭रराणा य᳘जमानाय द्र᳘विणं दधात स्वाहे᳘ति त᳘द्वेव᳘ रिरिचानं पु᳘नरा᳘प्याययति यदा᳘ह य᳘जमानाय द्र᳘विणं दधात स्वाहे᳘ति॥  
## १०
सुगा᳘वो देवाः॥  
स᳘दना अकर्म य᳘ ऽआज᳘ग्मेदᳫँ᳭ स᳘वनं जुषाणा इ᳘ति सुगा᳘नि वो देवाः स᳘दनान्यकर्म य ऽआ᳘गन्तेदᳫँ᳭ स᳘वनं जुषाणा इ᳘त्ये᳘वैत᳘दाह भ᳘रमाणा व्व᳘हमाना हवीᳫँ᳭षी᳘ति त᳘द्देव᳘ता व्य᳘वसृजति भ᳘रमाणा अ᳘ह ते य᳘न्तु᳘ ये ऽवाहना व्व᳘हमाना उते᳘ यन्तु ये व्वा᳘हनवन्त ऽइ᳘त्ये᳘वैत᳘दाह त᳘स्मादाह भ᳘रमाणा व्व᳘हमाना हवीᳫं᳘ष्यस्मे᳘ धत्त व्वसवो व्वसूनि[[!!]] स्वा᳘हा॥  
## ११
या२ँ॥ आ᳘वहः॥  
(ऽ) उशतो᳘ देव देवांस्तान्प्रे᳘रय स्वे᳘ ऽअग्ने सध᳘स्थ ऽइ᳘त्यग्निं वा᳘ ऽआहामू᳘न्देवाना᳘वहामू᳘न्देवाना᳘वहे᳘ति त᳘मे᳘वैत᳘दाह या᳘न्देवाना᳘वाक्षीस्ता᳘न्गमय᳘ य᳘त्रयत्रैषां च᳘रणं तदन्वि᳘ति जक्षिवा᳘ᳫं᳘सः पपिवा᳘ᳫं᳘सश्च व्वि᳘श्व ऽइ᳘ति जक्षिवा᳘ᳫं᳘सो हि᳘ पशुं᳘ पुरोडा᳘शं भ᳘वन्ति पपिवा᳘ᳫं᳘स इ᳘ति पपिवा᳘ᳫं᳘सो हि सो᳘मᳫँ᳭ रा᳘जानं भ᳘वन्ति त᳘स्मादाह जक्षिवा᳘ᳫं᳘सः पपिवा᳘ᳫं᳘सश्च᳘ व्विश्वे᳘ ऽसुं घर्म᳘ᳫँ᳘ स्वरा᳘तिष्ठता᳘नु[[!!]] स्वाहे᳘ति त᳘द्वेव᳘ देव᳘ता व्य᳘वसृजति॥  
## १२
व्वयᳫँ᳭ हि᳘ त्वा॥  
प्रयति᳘ यज्ञे᳘ ऽअस्मिन्न᳘ग्ने हो᳘तारम᳘वृणीमहीह[[!!]]. ऋ᳘धगया ऽऋ᳘धगु᳘ताशमिष्ठाः प्रजान᳘न्यज्ञमु᳘पयाहि व्विद्वान्त्स्वाहे᳘त्यग्नि᳘मे᳘वैत᳘या व्विमुञ्च᳘त्यग्निं व्य᳘वसृजति॥  
## १३
दे᳘वा गातुविद इ᳘ति॥  
गातुवि᳘दो हि᳘ देवा᳘ गातुं᳘ व्वित्त्वे᳘ति यज्ञं᳘ व्वित्त्वे᳘त्ये᳘वैत᳘दाह गातु᳘मिते᳘ति त᳘देते᳘न यथायथं व्य᳘वसृजति म᳘नसस्पत ऽइमं᳘ देव यज्ञᳫँ᳭ स्वा᳘हा व्वा᳘ते धा इ᳘त्ययं वै᳘ यज्ञो᳘ यो ऽयं प᳘वते त᳘दिमं᳘ यज्ञ᳘ᳫँ᳘ सम्भृ᳘त्यैत᳘स्मिन्यज्ञे प्र᳘तिष्ठापयति यज्ञे᳘न यज्ञᳫँ᳭ सं᳘दधाति त᳘स्मादाह स्वा᳘हा व्वा᳘ते धा इ᳘ति॥  
## १४
य᳘ज्ञ यज्ञं᳘ गच्छ॥  
यज्ञ᳘पतिं गच्छ स्वां यो᳘निं गच्छ स्वाहे᳘ति तत्प्र᳘तिष्ठितमे᳘वैत᳘द्यज्ञᳫँ᳭ स᳘न्तᳫँ᳭ स्वा᳘यां यो᳘नौ प्र᳘तिष्ठापयत्येष᳘ ते यज्ञो᳘ यज्ञपते सह᳘सूक्तवाकः स᳘र्व्ववीरस्तं᳘ जुषस्व स्वाहेति[[!!]] तत्प्र᳘तिष्ठितमे᳘वैत᳘द्यज्ञᳫँ᳭ स᳘न्तᳫँ᳭ सह᳘सूक्तवाकᳫँ᳭ स᳘र्व्ववीरं य᳘जमाने ऽन्ततः प्र᳘तिष्ठापयति॥  
