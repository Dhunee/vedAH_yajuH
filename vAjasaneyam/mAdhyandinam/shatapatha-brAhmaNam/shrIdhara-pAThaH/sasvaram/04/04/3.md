+++
title = "३"

+++
## ०१
पश᳘वो वै᳘ देवा᳘नां छ᳘न्दाᳫँ᳭सि॥  
तद्य᳘थेदं᳘ पश᳘वो युक्ता᳘ मनु᳘ष्येभ्यो व्व᳘हन्त्येवं छ᳘न्दाᳫँ᳭सि युक्ता᳘नि देवे᳘भ्यो यज्ञं᳘ व्वहन्ति तद्य᳘त्र च्छ᳘न्दाᳫँ᳭सि देवा᳘न्त्सम᳘तर्पयन्न᳘थ च्छ᳘न्दाᳫँ᳭सि देवाः स᳘मतर्पयंस्तद᳘तस्तत्प्रा᳘गभूद्यच्छ᳘न्दाᳫँ᳭सि युक्ता᳘नि देवे᳘भ्यो यज्ञम᳘वाक्षुर्य᳘देनान्त्सम᳘तीतृपन्॥  
## ०२
(न्न᳘) अ᳘थ हारियोजनं᳘ गृह्णाति॥  
च्छ᳘न्दाᳫँ᳭सि वै᳘ हारियोजनश्छ᳘न्दाᳫँ᳭स्ये᳘वैतत्सं᳘तर्पयति त᳘स्माद्धारियोजनं᳘ गृह्णाति॥  
## ०३
तं वा ऽअ᳘तिरिक्तं गृह्णाति॥  
यदा हि᳘ शंयोराहा᳘थैनं गृह्णा᳘तीदं वै᳘ देवा ऽअ᳘थ च्छ᳘न्दाᳫँ᳭स्य᳘तिरिक्तान्य᳘थ मनु᳘ष्या ऽअ᳘थ पशवो᳘ ऽतिरिक्तास्त᳘स्माद᳘तिरिक्तं गृह्णाति॥  
## ०४
द्रोणकलशे᳘ गृह्णाति॥  
व्वृत्रो वै सो᳘म ऽआसीत्तं य᳘त्र देवा अ᳘घ्नंस्त᳘स्य मूर्धो᳘द्ववर्त स᳘ द्रोणकल᳘शो ऽभवत्त᳘स्मिन्या᳘वान्वा या᳘वान्वा र᳘सः स᳘मस्रवद᳘तिरिक्तो वै स᳘ ऽआसीद᳘तिरिक्त ऽएष ग्र᳘हस्तद᳘तिरिक्त ऽए᳘वैतद᳘तिरिक्तं दधाति त᳘स्माद्द्रोणकलशे᳘ गृह्णाति॥  
## ०५
तं वा᳘ ऽअपुरोरु᳘क्कं गृह्णाति॥  
च्छ᳘न्दोभ्यो᳘ ह्येनं गृह्णा᳘ति स य᳘दे᳘वैनं च्छ᳘न्दोभ्यो गृह्णा᳘ति ते᳘नो हास्यैष᳘ पुरोरु᳘ङ्नान्भवति त᳘स्मादपुरोरु᳘क्कं गृह्णाति॥  
## ०६
(त्य) अथा᳘तो गृह्णा᳘त्येव᳘॥  
(वो) उपयाम᳘गृहीतो ऽसि ह᳘रिरसि हारियोजनो ह᳘रिभ्यां त्वे᳘त्यृक्सामे वै ह᳘री ऽऋक्सामा᳘भ्या᳘ᳫँ᳘ ह्येनं गृह्णा᳘ति॥  
## ०७
(त्य᳘) अ᳘थ धाना ऽआ᳘वपति॥  
ह᳘र्योर्धाना᳘ स्थ सह᳘सोमा ऽइ᳘न्द्राये᳘ति तद्य᳘देवा᳘त्र मितं᳘ च च्छन्दो᳘ ऽमितं च त᳘दे᳘वैतत्स᳘र्व्वं भक्षयति॥  
## ०८
त᳘स्योन्नेता᳘ ऽऽश्रावयति॥  
(त्य᳘) अ᳘तिरिक्तो वा᳘ ऽउन्नेता न᳘ ह्ये᳘षो ऽन्य᳘स्याश्रायव᳘यत्य᳘तिरिक्त एष ग्र᳘हस्तस्माद᳘तिरिक्त ऽएवैतद᳘तिरिक्तं[[!!]] दधाति त᳘स्मादुन्नेता᳘ ऽऽश्रावयति॥  
## ०९
मूर्ध᳘न्नभिनिधाया᳘श्रावयति॥  
मूर्धा᳘[[!!]] ह्यस्यैषो᳘ ऽथाह धानासोमेभ्यो᳘ ऽनुब्रूही᳘त्याश्रा᳘व्याह धानासोमान्प्र᳘स्थितान्प्रेष्ये᳘ति व्व᳘षट्कृते᳘ जुहोत्यनुव᳘षट्कृते᳘ ऽथ धाना व्वि᳘लिप्सन्ते भक्षा᳘य॥  
## १०
तद्धै᳘के॥  
हो᳘त्रे द्रोणकलशं᳘ प्रतिप᳘राहरन्ति व्वषट्कर्तु᳘र्भक्ष इ᳘ति व्व᳘दन्तस्त᳘दु त᳘था न᳘ कुर्याद्यथाचमसं[[!!]] वा᳘ ऽअन्ये᳘ भक्षा ऽअ᳘थैषो᳘ ऽतिरिक्तस्त᳘स्मादेत᳘स्मिन्त्स᳘र्वेषामेव᳘ भ᳘क्षस्त᳘स्माद्धाना व्वि᳘लिप्सन्ते भक्षा᳘य॥  
## ११
ता न᳘ दद्भिः᳘ खादेयुः॥  
पश᳘वो वा᳘ ऽएते ने᳘त्पशू᳘न्प्रम्रदे᳘ कर᳘वामहा ऽइ᳘ति प्राणै᳘रेव᳘ भक्षयन्ति य᳘स्ते ऽअश्वस᳘निर्भक्षो यो᳘ गोस᳘निरि᳘ति पश᳘वो᳘ ह्येते त᳘स्मादाह य᳘स्ते ऽअश्वस᳘निर्भक्षो यो᳘ गोस᳘निरि᳘ति त᳘स्य त ऽइष्ट᳘यजुष स्तुत᳘स्तोमस्ये᳘तीष्टा᳘नि हि य᳘जूᳫं᳭षि भ᳘वन्ति स्तुता स्तो᳘माः शस्तो᳘क्थस्ये᳘ति शस्ता᳘नि᳘ ह्युक्था᳘नि भ᳘वन्त्यु᳘पहूतस्यो᳘पहूतो भक्षयामीत्यु᳘पहूतस्य᳘ ह्येतदु᳘पहूतो भक्ष᳘यति॥  
## १२
ता᳘ नाग्नौ प्र᳘किरेयुः॥  
(र्ने) नेदु᳘च्छिष्टमग्नौ᳘ जुह᳘वामे᳘त्युत्तरवेदा᳘वेव नि᳘वपन्ति त᳘था न᳘ बहिर्धा᳘ यज्ञा᳘द्भवन्ति॥  
## १३
(न्त्य᳘) अ᳘थ पूर्णपात्रा᳘न्त्सम᳘वमृशन्ति॥  
याने᳘के ऽप्सुषोमा ऽइ᳘त्याच᳘क्षते य᳘था वै᳘ युक्तो व्व᳘हेदेव᳘मेते य ऽआ᳘र्त्विज्यं कुर्व्व᳘न्त्युत वै᳘ युक्तः᳘ क्षणुते᳘ वा व्वि᳘ वा लिशते शा᳘न्तिरा᳘पो भेषजं तद्य᳘देवा᳘त्र क्षण्व᳘ते वा व्वि᳘ वा लिश᳘न्ते शा᳘न्तिरा᳘पस्त᳘दद्भिः शा᳘न्त्या शमयन्ते त᳘दद्भिः सं᳘दधते त᳘स्मात्पूर्णपात्रा᳘न्त्सम᳘वमृशन्ति॥  
## १४
ते᳘ सम᳘वमृशन्ति॥  
सं व्व᳘र्चसा प᳘यसा सं᳘ तनू᳘भिर᳘गन्महि म᳘नसा स᳘ᳫँ᳘ शिवे᳘न। त्व᳘ष्टा सुद᳘त्रो व्वि᳘दधातु रायो᳘ ऽनुमार्ष्टु त᳘न्वो यद्वि᳘लिष्टमि᳘ति यद्वि᳘वृढं तत्सं᳘दधते॥  
## १५
(ते᳘ ऽथ) अ᳘थ मु᳘खान्यु᳘पस्पृशन्ते॥  
द्वयं तद्य᳘स्मान्मु᳘खान्युपस्पृश᳘न्ते ऽमृ᳘तं वा ऽआ᳘पो ऽमृ᳘तेनै᳘वैतत्स᳘ᳫँ᳘स्पृशन्त ऽएत᳘दु चै᳘वैतत्क᳘र्मात्म᳘न्कुर्वते त᳘स्मान्मु᳘खान्यु᳘पस्पृशन्ते॥  
