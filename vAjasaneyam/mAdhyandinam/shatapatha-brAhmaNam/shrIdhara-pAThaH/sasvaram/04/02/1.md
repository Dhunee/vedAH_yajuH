+++
title = "१"

+++


## ०१
<details><summary>मूलम् - श्रीधरादि</summary>

च᳘क्षुषीह वा᳘ ऽअस्य शुक्रा᳘मन्थि᳘नौ॥  
तद्वा᳘ ऽएष᳘ ऽएव᳘ शुक्रो य᳘ ऽएष त᳘पति तद्य᳘देष᳘ ऽएतत्त᳘पति ते᳘नैष᳘ शुक्र᳘श्चन्द्र᳘मा ऽएव᳘ मन्थी[[!!]]॥
</details>

## ०२
<details><summary>मूलम् - श्रीधरादि</summary>

तᳫँ᳭ स᳘क्तुभिः श्रीणाति॥  
त᳘देनं मन्थं᳘ करोति ते᳘नो ऽएष᳘ म᳘न्थ्येतौ᳘ ह वा᳘ ऽआसां᳘ प्रजा᳘नां च᳘क्षुषी स य᳘द्धैतौ᳘ नोदिया᳘तां न᳘ है᳘वेह स्वौ᳘ चन᳘ पाणी नि᳘र्जानीयुः॥
</details>

## ०३
<details><summary>मूलम् - श्रीधरादि</summary>

(स्त᳘) त᳘योर᳘त्तै᳘वान्यतरः᳘॥  
(ऽ) आ᳘द्यो ऽन्यत᳘रो᳘ ऽत्तैव᳘ शुक्र᳘ ऽआ᳘द्यो मन्थी[[!!]]॥
</details>

## ०४
<details><summary>मूलम् - श्रीधरादि</summary>

त᳘योर᳘त्तै᳘वान्यतरम᳘नु[[!!]]॥  
(न्वा᳘) आ᳘द्यो ऽन्यतरम᳘न्व᳘त्तैव᳘ शुक्रम᳘न्वा᳘द्यो मन्थि᳘नम᳘नु तौ वा᳘ ऽअन्य᳘स्मै गृह्ये᳘ते ऽअन्य᳘स्मै हूयेते श᳘ण्डाम᳘र्कावि᳘त्यसुररक्षसे ता᳘भ्यां गृह्ये᳘ते देव᳘ताभ्यो हूयेते तद्यत्त᳘था॥
</details>

## ०५
<details><summary>मूलम् - श्रीधरादि</summary>

य᳘त्र वै᳘ देवाः᳘॥  
(ऽ) असुररक्षसा᳘न्यपजघ्निरे त᳘देता᳘वेव न᳘ शेकुर᳘पहन्तुं य᳘द्ध स्म देवाः किं᳘ च क᳘र्म कुर्व्व᳘ते त᳘द्ध स्म मोहयित्वा᳘ क्षिप्र᳘ ऽएव पु᳘नर᳘पद्रवतः॥
</details>

## ०६
<details><summary>मूलम् - श्रीधरादि</summary>

(स्ते᳘) ते᳘ ह देवा᳘ ऊ᳘चुः॥  
(रु) उपजानीत[[!!]] य᳘थेमा᳘वपह᳘नामहा ऽइ᳘ति ते᳘ होचुर्ग्र᳘हावे᳘वाभ्यां गृह्णाम ता᳘वभ्य᳘वैष्यतस्तौ᳘ स्वीकृत्या᳘पहनिष्यामह ऽइ᳘ति ता᳘भ्यां ग्र᳘हौ जगृहुस्ता᳘वभ्य᳘वैतां तौ᳘ स्वीकृत्या᳘पाघ्नत᳘ त᳘स्माच्छ᳘ण्डाम᳘र्काभ्यामि᳘ति गृह्ये᳘ते देव᳘ताभ्यो हूयेते॥
</details>

## ०७
<details><summary>मूलम् - श्रीधरादि</summary>

(ते ऽअ᳘) अ᳘पि होवाच या᳘ज्ञवल्क्यः᳘॥  
(ल्क्यो᳘) नो स्विद्देव᳘ताभ्य ऽएव᳘ गृह्णियामा ३ व्वि᳘जितरूपमिव᳘ हीदमि᳘ति तद्वै स त᳘न्मीमाᳫँ᳭सा᳘मेव᳘ चक्रे नेत्तु᳘ चकार॥
</details>

## ०८
<details><summary>मूलम् - श्रीधरादि</summary>

(रे) इमा᳘मु है᳘के शुक्र᳘स्य पुरोरु᳘चं कुर्व्वन्ति॥  
(न्त्य) अयं᳘ व्वेन᳘श्चोदयत्पृ᳘श्निगर्भा ज्यो᳘तिर्जरायू र᳘जसो व्विमा᳘न ऽइ᳘ति त᳘देत᳘स्य रूपं᳘ कुर्मो य᳘ ऽएष त᳘पती᳘ति यदा᳘ह ज्यो᳘तिर्जरायुरि᳘ति॥
</details>

## ०९
<details><summary>मूलम् - श्रीधरादि</summary>

(ती) इमां᳘ त्वेव᳘ शुक्र᳘स्य पुरोरु᳘चं कुर्यात्॥  
(त्तं᳘) तं᳘ प्रत्न᳘था पूर्व्व᳘था व्विश्व᳘थेम᳘था ज्येष्ठ᳘तातिं बर्हिष᳘दᳫं᳭ स्वर्व्वि᳘दमि᳘त्यत्ता᳘ ह्येतम᳘न्वत्ता हि᳘ ज्येष्ठ᳘स्त᳘स्मादाह ज्येष्ठ᳘तातिं बर्हिष᳘दᳫं᳭ स्वर्व्वि᳘दम्। प्रतीचीनं᳘ व्वृज᳘नं दोहसे धु᳘निमाशुं ज᳘यन्तम᳘नु या᳘सु व्व᳘र्धसे। उपया᳘म᳘गृहीतो ऽसि श᳘ण्डाय त्वै᳘ष ते यो᳘निर्व्वीर᳘तां पाही᳘ति सादयत्यत्ता᳘ ह्येतम᳘न्वत्ता हि᳘ व्वीरस्त᳘स्मादाहैष᳘ ते यो᳘निर्व्वीर᳘तां पाही᳘ति दक्षिणार्धे᳘ सादयत्येता᳘ᳫं᳭ ह्येष दि᳘शम᳘नु संच᳘रति॥
</details>

## १०
<details><summary>मूलम् - श्रीधरादि</summary>

(त्य᳘) अ᳘थ मन्थि᳘नं गृह्णाति॥  
(त्य) अयं᳘ व्वेन᳘श्चोदयत्पृ᳘श्निगर्भा ज्यो᳘तिर्जरायू र᳘जसो व्विमा᳘ने। इम᳘मपा᳘ᳫं᳘ संगमे सू᳘र्यस्य शि᳘शुं न व्वि᳘प्रा मति᳘भी रिहन्ति। उपयाम᳘गृहीतो ऽसि म᳘र्काय त्वे᳘ति॥
</details>

## ११
<details><summary>मूलम् - श्रीधरादि</summary>

तंꣳ स᳘क्तुभिः श्रीणाति॥  
तद्यत्स᳘क्तुभिः श्रीणा᳘ति व्व᳘रुणो ह वै सो᳘मस्य रा᳘ज्ञो᳘ ऽभीवा᳘क्षि प्र᳘तिपिपेष त᳘दश्वयत्ततो᳘ ऽश्वः स᳘मभवत्तद्य᳘च्छ्वय᳘थात्सम᳘भवत्त᳘स्माद᳘श्वो[[!!]] ना᳘म तस्या᳘श्रु प्रा᳘स्कन्दत्त᳘तो य᳘वः स᳘मभवत्त᳘स्मादाहुर्व्वरु᳘ण्यो य᳘व ऽइ᳘ति तद्य᳘दे᳘वास्या᳘त्र च᳘क्षुषो᳘ ऽमीयत ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मात्स᳘क्तुभिः श्रीणाति॥
</details>

## १२
<details><summary>मूलम् - श्रीधरादि</summary>

स᳘ श्रीणाति॥  
म᳘नो न ये᳘षु ह᳘वनेषु तिग्मं व्वि᳘पः श᳘च्या व्वनुथो द्र᳘वन्ता। आ यः श᳘र्याभिस्तुविनृम्णो᳘ ऽअस्या᳘श्रीणीता दि᳘शं ग᳘भस्तावेष᳘ ते यो᳘निः प्रजाः᳘ पाही᳘ति सादयत्या᳘द्यो᳘ ह्येतम᳘न्वा᳘द्या᳘ हीमाः᳘ प्रजा व्वि᳘शस्त᳘स्मादाहैष᳘ ते यो᳘निः प्रजाः᳘ पाही᳘ति॥
</details>

## १३
<details><summary>मूलम् - श्रीधरादि</summary>

द्वौ प्रो᳘क्षितौ यूपशकलौ भ᳘वतः॥  
(तो) द्वाव᳘प्रो᳘क्षितौ प्रोक्षितं[[!!]] चै᳘वाध्वर्यु᳘रादत्ते᳘ ऽप्रोक्षितं चैव᳘मेव᳘ प्रतिप्रस्थाता प्रो᳘क्षितं चै᳘वादत्ते᳘ ऽप्रोक्षितं च शुक्र᳘मे᳘वाध्वर्ध्यु᳘रादत्ते᳘ मन्थि᳘नं प्रतिप्रस्थाता᳘॥
</details>

## १४
<details><summary>मूलम् - श्रीधरादि</summary>

सो ऽध्वर्युः[[!!]]॥  
(र᳘) अ᳘प्रोक्षितेन यूपशकलेना᳘पमार्ष्ट्य᳘पमृष्टः श᳘ण्ड ऽइ᳘त्येव᳘मेव᳘ प्रतिप्रस्थाता᳘पमृष्टौ म᳘र्क ऽइ᳘ति त᳘दाद᳘दानावे᳘वासुररक्षसे ऽअ᳘पहतो देवा᳘स्त्वा शुक्रपाः प्र᳘णयन्त्वि᳘त्ये᳘वाध्वर्यु᳘र्निष्क्रामति[[!!]] देवा᳘स्त्वा मन्थिपाः प्र᳘णयन्त्वि᳘तिप्रतिप्रस्थाता त᳘देतौ[[!!]] देव᳘ताभ्य ऽएव प्र᳘णयतः॥
</details>

## १५
<details><summary>मूलम् - श्रीधरादि</summary>

(स्तौ᳘) तौ᳘ जघ᳘नेनाहवनी᳘यमरत्नी सं᳘धत्तः॥  
(स्ता᳘) ता᳘ ऽउत्तरवेदौ᳘ सादयतो द᳘क्षिणायामेव श्रो᳘णावध्वर्युः᳘ साद᳘यत्यु᳘त्तरायां प्रतिप्रस्थाता᳘ननुसृजन्तावेवा᳘नाधृष्टासी᳘ति तद्र᳘क्षोभिरे᳘वैत᳘दुत्तरवेदिम᳘नाधृष्टां कुरुतो विपर्येष्य᳘न्तौ वा᳘ ऽएता᳘वग्निं᳘ भवतो ऽत्येष्य᳘न्तौ त᳘स्मा ऽए᳘वैतन्नि᳘ह्नुवाते त᳘थो हैनौ विपरिय᳘न्तावग्निर्न᳘ हिनस्ति᳘॥
</details>

## १६
<details><summary>मूलम् - श्रीधरादि</summary>

सो ऽध्वर्युः प᳘र्येति॥  
सुवी᳘रो व्वीरा᳘न्प्रजन᳘यन्प᳘रीही᳘त्यत्ता᳘ ह्येतम᳘न्वत्ता हि᳘ व्वीरस्त᳘स्मादाह सुवी᳘रो व्वीरा᳘न्प्रजन᳘यन्परीही᳘त्यभि᳘ रायस्पो᳘षेण य᳘जमानमि᳘ति तद्य᳘जमानायाशि᳘षमा᳘शास्ते यदा᳘हाभि᳘ रायस्पो᳘षेण य᳘जमानमिति[[!!]]॥
</details>

## १७
<details><summary>मूलम् - श्रीधरादि</summary>

(त्य᳘) अ᳘थ प्रतिप्रस्थाता प᳘र्येति॥  
सुप्रजाः᳘ प्रजाः᳘ प्रजन᳘यन्प᳘रीहीत्या᳘द्यो᳘[[!!]] ह्येतम᳘न्वा᳘द्या᳘ हीमाः᳘ प्रजा व्वि᳘शस्त᳘स्मादाह सुप्रजाः᳘ प्रजाः᳘ प्रजन᳘यन्प᳘रीही᳘त्यभि᳘ रायस्पो᳘षेण य᳘जमानमि᳘ति तद्य᳘जमानायाशि᳘षमा᳘शास्ते यदा᳘हाभि᳘ रायस्पो᳘षेण य᳘जमानमि᳘ति॥
</details>

## १८
<details><summary>मूलम् - श्रीधरादि</summary>

ता᳘वपिधा᳘य नि᳘ष्क्रामतः॥  
(स्ति) तिर᳘ ऽए᳘वैनावेत᳘त्कुरुतस्त᳘स्मादिमौ᳘ सूर्याचन्द्रम᳘सौ प्रा᳘ञ्चौ य᳘न्तौ न क᳘श्चन᳘ पश्यति तौ᳘ पुर᳘स्तात्परीत्या᳘पोर्णुतः पुर᳘स्तात्ति᳘ष्ठन्तौ जुहुत ऽआवि᳘रे᳘वैनावेत᳘त्कुरुतस्त᳘स्मादिमौ[[!!]] सूर्याचन्द्रम᳘सौ प्रत्य᳘ञ्चौ य᳘न्तौ स᳘र्व्व एव᳘ पश्यति त᳘स्मात्प᳘राग्रे᳘तः सिच्य᳘मानं न क᳘श्चन᳘ पश्यति त᳘दु पश्चा᳘त्प्रजा᳘यमानᳫँस᳘र्व्व एव᳘ पश्यति॥
</details>

## १९
<details><summary>मूलम् - श्रीधरादि</summary>

तौ᳘ जघ᳘नेन यू᳘पमरत्नी सं᳘धत्तः॥  
(त्तो) य᳘द्यग्नि᳘र्नोद्बा᳘धेत य᳘द्यु ऽअग्नि᳘रुद्बा᳘धेताप्य᳘ग्रेणैव यू᳘पमरत्नी सं᳘दध्याताᳫंसंजग्मानो᳘ दिवा᳘ पृथिव्या᳘ शुक्रः᳘ शुक्र᳘शोचिषे᳘त्ये᳘वाध्वर्युः᳘ संजग्मानो᳘ दिवा᳘ पृथिव्या᳘ मन्थी᳘ मन्थि᳘शोचिषे᳘ति प्रतिप्रस्थाता च᳘क्षुषोरे᳘वैते᳘ ऽआर᳘मणे कुरुतश्च᳘क्षुषी ऽए᳘वैतत्सं᳘धत्तस्त᳘स्मादिमे᳘ ऽअभितो᳘ ऽस्थिनी च᳘क्षुषी स᳘ᳫं᳘हिते᳘॥
</details>

## २०
<details><summary>मूलम् - श्रीधरादि</summary>

सो ऽध्वर्युः[[!!]]॥  
अ᳘प्रोक्षितं यूपशकलं नि᳘रस्यति नि᳘रस्तः श᳘ण्ड इ᳘त्येव᳘मेव᳘ प्रतिप्रस्थाता नि᳘रस्तो म᳘र्क इ᳘ति त᳘त्पुरा᳘हुतिभ्यो ऽअसुररक्षसे अअ᳘पहतः॥
</details>

## २१
<details><summary>मूलम् - श्रीधरादि</summary>

(तो᳘ ऽथा) अ᳘थाध्वर्युः[[!!]]॥  
प्रो᳘क्षितं यूपशकल᳘माहवनी᳘ये प्रा᳘स्यति शुक्र᳘स्याधिष्ठा᳘नमसी᳘त्येव᳘मेव᳘ प्रतिप्रस्थाता᳘ मन्थि᳘नो ऽधिष्ठा᳘नमसी᳘ति च᳘क्षुषोरे᳘वैते᳘ समि᳘धौ च᳘क्षुषी ऽए᳘वैतत्स᳘मिन्धे त᳘स्मादिमे स᳘मिद्धे च᳘क्षुषी॥
</details>

## २२
<details><summary>मूलम् - श्रीधरादि</summary>

त᳘त्र जपति॥  
(त्य᳘) अ᳘च्छिन्नस्य ते देव सोम सवी᳘र्यस्य रायस्पो᳘षस्य ददिता᳘रः स्यामे᳘त्याशी᳘रे᳘वै᳘षैत᳘स्य क᳘र्मण आशि᳘षमे᳘वैतदा᳘शास्ते॥
</details>

## २३
<details><summary>मूलम् - श्रीधरादि</summary>

(स्ते᳘ ऽथा) अ᳘थाश्रा᳘व्याह॥  
प्रातः᳘ प्रातः सव᳘स्य शुक्र᳘वतो मधुश्चु᳘त ऽइ᳘न्द्राय सो᳘मान्प्र᳘स्थितान्प्रेष्ये᳘ति व्व᳘षट्कृते ऽध्वर्यु᳘र्जुहोति तद᳘नु प्रतिप्रस्थाता तद᳘नु चमसा᳘ध्वर्यवः॥
</details>

## २४
<details><summary>मूलम् - श्रीधरादि</summary>

(स्तौ) तौ वै᳘ पुर᳘स्तात्ति᳘ष्ठन्तौ जुहुतः॥  
(श्च᳘) च᳘क्षुषी वा᳘ ऽएतौ त᳘त्पुर᳘स्तादे᳘वैतच्च᳘क्षुषी धत्तस्तस्मादिमे᳘[[!!]] पुर᳘स्ताच्च᳘क्षुषी॥
</details>

## २५
<details><summary>मूलम् - श्रीधरादि</summary>

(षी ऽअ) अभि᳘तो यू᳘पं ति᳘ष्ठन्तौ जुहुतः॥  
(तो) य᳘था वै ना᳘सिकैवं यू᳘पस्त᳘स्मादिमे᳘ ऽअभि᳘तो ना᳘सिकां च᳘क्षुषी॥
</details>

## २६
<details><summary>मूलम् - श्रीधरादि</summary>

तौ वै व्व᳘षट्कृतौ स᳘न्तौ म᳘न्त्रेण हूयेते॥  
(ऽ) एते᳘नो हैतौ तदु᳘दश्नुवाते य᳘देनौ स᳘र्व्वᳫं᳭ स᳘वनम᳘नु हूय᳘ते य᳘द्वे᳘वैतौ स᳘र्व्वᳫं᳭स᳘वनमनुहूय᳘त ऽएतौ वै᳘ प्रजा᳘पतेः प्रत्यक्षतमां च᳘क्षुषी᳘ ह्येतौ᳘ सत्यं वै च᳘क्षुः सत्यᳫं᳭हि᳘ प्रजा᳘पतिस्त᳘स्मादेनौ स᳘र्व्वᳫँ᳭ स᳘वनम᳘नु हूयते॥
</details>

## २७
<details><summary>मूलम् - श्रीधरादि</summary>

स जु᳘होति॥  
सा᳘ प्रथमा सं᳘स्कृतिर्व्विश्व᳘वारा स᳘ प्रथमो व्व᳘रुणो मित्रो᳘ ऽअग्निः[[!!]]। स᳘ प्रथमो बृ᳘हस्प᳘तिश्चिकित्वांस्त᳘स्मा ऽइ᳘न्द्राय सुतमा᳘जुहोत स्वाहे᳘ति॥
</details>

## २८
<details><summary>मूलम् - श्रीधरादि</summary>

स य᳘ज्जुहो᳘ति॥  
सा᳘ प्रथमा स᳘ प्रथम ऽइ᳘ति श᳘श्वद्ध वै रे᳘तसः सिक्त᳘स्य च᳘क्षुषी ऽएव᳘ प्रथमे संभवतस्त᳘स्माज्जुहोति सा᳘ प्रथमा स᳘ प्रथम ऽइति[[!!]]॥
</details>

## २९
<details><summary>मूलम् - श्रीधरादि</summary>

(त्य᳘) अ᳘थ संप्रे᳘ष्यति॥  
प्रै᳘तु हो᳘तुश्चमसः प्र᳘ ब्रह्म᳘णः᳘ प्रोद्गातॄणां[[!!]] प्र य᳘जमानस्य प्र᳘यन्तु सद᳘स्यानाᳫँ᳭ हो᳘त्राणां चमसाध्वर्यव उपा᳘वर्तध्वᳫँ᳭ शुक्र᳘स्याभ्यु᳘न्नयध्वमि᳘ति संप्रैष᳘ ऽए᳘वैष᳘ पर्ये᳘त्य प्रतिप्रस्था᳘ताध्वर्योः पा᳘त्रे सᳫँ᳭स्रवम᳘वनयत्यत्त्र ऽए᳘वैत᳘दा᳘द्यं[[!!]] बलि᳘ᳫं᳘ हारयति त᳘मध्वर्यु᳘र्होतृचमसे᳘ ऽवनयति भक्षा᳘य व्वषट्कर्तुर्हि᳘ भक्षः᳘ प्राणो वै᳘ व्वषट्का᳘रः सो ऽस्मादेत᳘द्वषट्कुर्व्वतः प᳘राङिवाभूत्प्राणो वै᳘ भक्षस्त᳘त्प्राणं पु᳘नरात्म᳘न्धत्ते॥
</details>

## ३०
<details><summary>मूलम् - श्रीधरादि</summary>

(त्ते᳘ ऽथ) अ᳘थ य᳘देते᳘ प्रती᳘ची पा᳘त्रे न ह᳘रन्ति॥  
ह᳘रन्त्यन्यान्ग्र᳘हांश्च᳘क्षुषी᳘ ह्येते᳘ सᳫं᳭स्रव᳘मेव᳘ होतृचमसे᳘ ऽवनयति॥
</details>

## ३१
<details><summary>मूलम् - श्रीधरादि</summary>

(त्य᳘) अ᳘थ हो᳘त्राणां चमसा᳘नभ्यु᳘न्नयन्ति॥  
हुतोच्छिष्टा वा᳘ ऽएते᳘ सᳫंस्रवा᳘ भवन्ति ना᳘लमा᳘हुत्यै ता᳘ने᳘वैतत्पु᳘नरा᳘प्याययन्ति तथा᳘लमा᳘हुत्यै भवन्ति त᳘स्माद्धो᳘त्राणां चमसा᳘नभ्यु᳘न्नयन्ति॥
</details>

## ३२
<details><summary>मूलम् - श्रीधरादि</summary>

(न्त्य᳘) अ᳘थ हो᳘त्राः सं᳘याजयन्ति॥  
हो᳘त्रा ह वै᳘ युक्ता᳘ देवे᳘भ्यो यज्ञं᳘ व्वहन्ति ता᳘ ए᳘वैतत्सं᳘तर्पयन्ति तृप्ताः᳘ प्रीता᳘ देवे᳘भ्यो यज्ञं᳘ व्वहानि᳘ति त᳘स्माद्धो᳘त्राः सं᳘याजयन्ति॥
</details>

## ३३
<details><summary>मूलम् - श्रीधरादि</summary>

स᳘ प्रथमा᳘यां वा हो᳘त्रायाम्॥  
(मि) इष्टा᳘यामुत्तमा᳘यां वा᳘ ऽनुमन्त्रयते तृम्पन्तु हो᳘त्रा म᳘ध्वो याः᳘ स्विष्टा याः सु᳘प्रीताः सु᳘हुता यत्स्वाहो᳘ति हो᳘त्राणामे᳘वैषा तृ᳘प्तिरथे᳘त्य प्रत्यङ्ङु᳘पविशत्य᳘याडग्नीदि᳘त्यग्नीद्ध्यत्र[[!!]] य᳘ज᳘तामुत्तमः᳘संय᳘जति त᳘स्मादाहा᳘याडग्नीदि᳘ति॥
</details>