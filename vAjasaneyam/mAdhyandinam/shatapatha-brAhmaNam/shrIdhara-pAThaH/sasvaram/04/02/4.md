+++
title = "४"

+++
## ०१
अय᳘ᳫं᳘ ह वा᳘ ऽअस्यैष᳘ प्राणः᳘॥  
(णो) यो ऽयं᳘ पुर᳘स्तात्स [[???]] वै᳘ व्वैश्वानर᳘ एवा᳘थ᳘ यो ऽयं᳘ पश्चात्स᳘ ध्रुवस्तौ᳘ ह स्मैतौ द्वा᳘वेवा᳘ग्रे ग्र᳘हौ गृह्णन्ति ध्रुववैश्वानरावि᳘ति त᳘योरयम᳘प्येत᳘र्ह्यन्यतर᳘ ऽएव᳘ गृह्यते ध्रु᳘व ऽएव [[???]] स य᳘दि तं च᳘रकेभ्यो वा य᳘तो वा ऽनुब्रुवीत य᳘जमानस्य तं᳘ चमसे᳘ ऽवनयेद᳘थैत᳘मेव᳘ होतृचमसे [[???]]॥  
## ०२
यद्वा᳘ ऽअस्यावाची᳘नं ना᳘भेः॥  
(स्त᳘) त᳘दस्यैष᳘ आत्म᳘नः᳘ सो ऽस्यैष आ᳘युरेव त᳘स्मादन᳘या गृह्णात्यस्यै हि᳘ स्थाली भ᳘वति स्थाल्या᳘ ह्येनं गृह्णा᳘त्यज᳘रा᳘ हीय᳘ममृ᳘ता ऽज᳘र᳘ᳫं᳘ ह्यमृ᳘तमा᳘युस्त᳘स्मादन᳘या [[???]] गृह्णाति॥  
## ०३
तं वै᳘ पूर्णं᳘ गृह्णाति॥  
स᳘र्व्वं वै तद्य᳘त्पूर्णᳫं᳭ स᳘र्व्वं तद्यदा᳘युस्त᳘स्मात्पूर्णं᳘ [[???]] गृह्णाति॥  
## ०४
व्वैश्वानरा᳘य गृह्णाति॥  
संव्वत्सरो वै᳘ व्वैश्वानरः᳘ संव्वत्सर ऽआ᳘युस्त᳘स्माद्वैश्वानरा᳘य गृह्णाति॥  
## ०५
स᳘ प्रातःसवने᳘ गृहीतः᳘॥  
(ऽ) एत᳘स्मात्कालादु᳘पशेते त᳘देनᳫँ᳭ स᳘र्व्वाणि स᳘वनान्य᳘तिनयति॥  
## ०६
तं न᳘ स्तूय᳘माने᳘ ऽवन᳘येत्॥  
(न्न᳘) न᳘ ह संव्वत्सरं य᳘जमानो᳘ ऽतिजीवेद्य᳘त्स्तूय᳘माने ऽवन᳘येत्॥  
## ०७
(त्त᳘ᳫँ᳘) त᳘ᳫं᳘ शस्य᳘माने᳘ ऽवनयति॥  
त᳘देनं द्वादश᳘ᳫं᳘ स्तोत्रम᳘तिनयति त᳘था प᳘रम्परमा᳘युः स᳘मश्नुते त᳘थो ह य᳘जमानो ज्यो᳘ग्जीवति त᳘स्माद्ब्राह्म᳘णो ऽग्निष्टोमस᳘त्स्या᳘दैत᳘स्य हो᳘मान्न स᳘र्पेन्न प्र᳘स्रावयेत त᳘था स᳘र्व्वमा᳘युः स᳘मश्नुत ऽआ᳘युर्व्वा᳘ ऽअस्यैष त᳘था स᳘र्व्वमा᳘युरेति॥  
## ०८
यद्वा᳘ ऽअस्यावाची᳘नं ना᳘भेः॥  
(स्त᳘) त᳘दस्यैष᳘ ऽआत्म᳘नः स य᳘त्पु᳘रैत᳘स्य हो᳘मात्स᳘र्पेद्वा प्र᳘ वा स्राव᳘येत ध्रुवᳫँ᳭ हा᳘वमेहेन्ने᳘द्ध्रुव᳘मवमे᳘हानी᳘ति त᳘स्माद्वा᳘ ऽअग्निष्टोमस᳘द्भवति तद्वैतद्य᳘जमान एव य᳘जमानस्य᳘ ह्येष त᳘दात्म᳘नः॥  
## ०९
स वा᳘ ऽअग्निष्टोमस᳘द्भवति॥  
य᳘शो वै सो᳘मस्त᳘स्माद्य᳘श्च सो᳘मे ल᳘भते य᳘श्च᳘ नोभा᳘वेवा᳘गच्छतो य᳘श ऽए᳘वैतद्द्र᳘ष्टुमा᳘गच्छन्ति तद्वा᳘ ऽएतद्य᳘शो ब्राह्मणाः᳘ [[???]] संप्रसृ᳘प्यात्म᳘न्दधते य᳘द्भक्ष᳘यन्ति स᳘ ह य᳘श एव᳘ भवति य᳘ एवं᳘ विद्वा᳘न्भक्ष᳘यति॥  
## १०
ते वा᳘ ऽएते [[???]]॥  
स᳘र्पन्त ए᳘वाग्निष्टोमस᳘द्ये तद्य᳘शः संनिधा᳘य सर्प᳘न्ति ते प᳘राञ्चो ऽय᳘शसो भवन्ति त᳘देष᳘ परिगृ᳘ह्यैव पु᳘नरात्मन्य᳘शो धत्ते ते᳘षाᳫँ᳭ हैष᳘ ऽएव᳘ यशस्वि᳘तमो भूत्वा प्रै᳘ति य᳘ एवं᳘ विद्वा᳘नग्निष्टोमसद्भ᳘वति॥  
## ११
देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिर ऽएत᳘स्मिन्यज्ञे᳘ प्रजा᳘पतौ पित᳘रि संव्वत्स᳘रे ऽस्मा᳘कमयं᳘ भविष्यत्यस्मा᳘कमयं᳘ भविष्यती᳘ति॥  
## १२
त᳘तो देवाः [[???]]॥  
(ऽ) अ᳘र्चन्तः श्रा᳘म्यन्तश्चेरुस्त᳘ ऽएत᳘दग्निष्टोमस᳘द्यं ददृशुस्त᳘ ऽएते᳘नाग्निष्टोमस᳘द्येन स᳘र्व्वं यज्ञᳫँ᳭ स᳘मवृञ्जन्तान्त᳘रायन्न᳘सुरान्यज्ञात्त᳘थो ऽए᳘वैष᳘ एते᳘नाग्निष्टोमस᳘द्येन स᳘र्व्वं यज्ञᳫँ᳭ सं᳘वृङ्क्ते ऽन्त᳘रेति सप᳘त्नान्यज्ञात्त᳘स्माद्वा᳘ ऽअग्निष्टोमस᳘द्भवति [[???]]॥  
## १३
तं᳘ गृहीत्वो᳘त्तरे हविर्धा᳘ने सादयति॥ 
प्राणा वै ग्र᳘हा ने᳘त्प्राणा᳘न्मोह᳘यानीत्यु᳘पकीर्णे वा ऽइ᳘तरान्ग्र᳘हान्सादयत्य᳘थैतं व्यु᳘ह्य न तृ᳘णं च᳘नान्तर्धा᳘य॥  
## १४
यद्वा᳘ ऽअस्योर्ध्वं ना᳘भेः॥  
(स्त᳘) त᳘दस्यैत᳘ ऽआत्म᳘न ऽउप᳘रीव वै तद्य᳘दूर्ध्वं ना᳘भेरुप᳘रीवैतद्यदु᳘पकीर्णं त᳘स्मादु᳘पकीर्णे सादयत्य᳘थैतं व्यु᳘ह्य न तृ᳘णं च᳘नान्तर्धा᳘य॥  
## १५
यद्वा᳘ ऽअस्यावाची᳘नं ना᳘भेः॥  
(स्त᳘) त᳘दस्यैष᳘ आत्म᳘नो ऽध᳘ ऽइव वै तद्य᳘दवाची᳘नं ना᳘भेरध᳘ ऽइवैतद्यद्व्यु᳘ह्य न तृ᳘णं च᳘नान्तर्धा᳘य त᳘स्मादेतं व्यु᳘ह्य न तृ᳘णं च᳘नान्तर्धा᳘य सादयति॥  
## १६
(त्ये) एष वै᳘ प्रजा᳘पतिः॥  
(र्य᳘) य᳘ एष᳘ यज्ञ᳘स्ताय᳘ते य᳘स्मादिमाः᳘ प्रजाः प्र᳘जाता ऽएत᳘म्वेवा᳘प्येतर्ह्य᳘नु प्र᳘जायन्ते स यानु᳘पकीर्णे साद᳘यति त᳘स्माद्या᳘स्तान᳘नु प्रजाः᳘ प्रजा᳘यन्ते ता᳘ अन्ये᳘नात्म᳘नो ऽस्यां प्र᳘तितिष्ठन्ति या वै᳘ शफैः᳘ प्रतिति᳘ष्ठन्ति ता᳘ ऽअन्ये᳘नात्म᳘नो ऽस्यां प्र᳘तितिष्ठन्त्य᳘थ य᳘देतं व्यु᳘ह्य न तृ᳘णं च᳘नान्तर्धा᳘य साद᳘यति त᳘स्माद्या᳘ ऽएतम᳘नु प्रजाः᳘ प्रजा᳘यन्ते ता᳘ आत्म᳘नै᳘वास्यां प्र᳘तितिष्ठन्ति मनु᳘ष्याश्च श्वा᳘पदाश्च॥  
## १७
तद्वा᳘ ऽएत᳘त्॥  
(द) अस्या᳘ ए᳘वान्यदु᳘तरं करोति य᳘दुपकिर᳘ति स यानु᳘पकीर्णे साद᳘यति त᳘स्माद्यास्तान᳘नु प्रजाः᳘ प्रजा᳘यन्ते ता᳘ अन्ये᳘नै᳘वात्म᳘नो ऽस्यां प्र᳘तितिष्ठन्ति शफैः [[???]]॥  
## १८
(स्त) तद्वा᳘ ऽएत᳘त्॥  
(दा) आहवनी᳘ये जुह्वति पुरोडा᳘शं धानाः᳘ करम्भं द᳘ध्यामि᳘क्षामि᳘ति तद्य᳘था मु᳘ख ऽआसिञ्चे᳘देवं तद᳘थैष ऽए᳘करूप ऽउ᳘पशेत ऽआ᳘प इवैव त᳘स्माद्य᳘दने᳘न मु᳘खेन ना᳘नारूपम᳘शनमश्नात्य᳘थैते᳘न प्राणेनै᳘करूपमेव प्र᳘स्रावयते ऽप᳘ इवैवा᳘थ य᳘स्माद्ध्रुवो ना᳘म॥  
## १९
दे᳘वा ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य ऽआसङ्गा᳘द्बिभयां᳘चक्रुस्ता᳘न्दक्षिण᳘तो ऽसुररक्षसान्या᳘सेजुस्ते᳘षामेतान्द᳘क्षिणान्ग्र᳘हानु᳘ज्जघ्नुर᳘प्येतद्द᳘क्षिणᳫँ᳭ [[???]] हविर्धा᳘नमु᳘ज्जघ्नुर᳘थैत᳘मेव न᳘ शेकुरु᳘द्धन्तुं तदु᳘त्तरमे᳘व हविर्धा᳘नं द᳘क्षिणᳫँ᳭ हविर्धा᳘नमदृᳫँ᳭ हत्तद्य᳘देतं न᳘ शेकुरु᳘द्धन्तुं त᳘स्माद्ध्रुवो ना᳘म॥  
## २०
तं वै᳘ गोपायन्ति॥  
शि᳘रो वा᳘ ऽएष᳘ ऽएत᳘स्यै गायत्र्यै᳘ यज्ञो वै᳘ गायत्री द्वा᳘दश स्तोत्रा᳘णि द्वा᳘दश शस्त्रा᳘णि तच्च᳘तुर्विᳫँ᳭शतिश्च᳘तुर्विᳫँ᳭शत्यक्षरा [[???]] वै᳘ गायत्री त᳘स्या ऽएष शि᳘रः श्रीर्वै शि᳘रः श्रीर्हि वै शि᳘रस्त᳘स्माद्यो᳘ ऽर्धस्य श्रे᳘ष्ठो भ᳘वत्यसा᳘वमुष्या᳘र्धस्य शि᳘र इ᳘त्याहुः श्रे᳘ष्ठो ह व्यथे᳘त य᳘देष व्य᳘थेत य᳘जमानो वै श्रे᳘ष्ठो नेद्य᳘जमानो व्यथाता ऽइ᳘ति त᳘स्माद्वै᳘ गोपायन्ति॥  
## २१
व्वत्सो वा᳘ ऽएषः᳘॥  
(ऽ) एत᳘स्यै गायत्र्यै᳘ यज्ञो वै᳘ गायत्री द्वा᳘दश स्तोत्रा᳘णि द्वा᳘दश शस्त्रा᳘णि तच्च᳘तुर्विᳫँ᳭शतिश्च᳘तुर्विᳫँ᳭शत्यक्षरा वै᳘ गायत्री त᳘स्या ऽएष᳘ व्वत्सस्तं य᳘द्गोपाय᳘न्ति गोपाय᳘न्ति वा᳘ ऽइमा᳘न्वत्सान्दो᳘हाय य᳘दिदं प᳘यो दुह्नु᳘ ऽएव᳘मियं᳘ गायत्री य᳘जमानाय स᳘र्व्वान्का᳘मान्दोहाता ऽइ᳘ति त᳘स्माद्वै᳘ गोपायन्ति॥  
## २२
(न्त्य᳘) अ᳘थ य᳘दध्वर्यु᳘श्च प्रतिप्रस्थाता᳘ च॥  
नि᳘श्च क्रा᳘मतः प्र᳘ च प᳘द्येते य᳘था बद्ध᳘वत्सोपाच᳘रेदेव᳘मेतं ग्र᳘हमुपा᳘चरतस्तम᳘वनयति गायत्री᳘मे᳘वैतत्प्र᳘स्रावयति [[???]] प्र᳘त्तेयं᳘ गायत्री य᳘जमानाय स᳘र्व्वान्का᳘मान्दोहाता ऽइ᳘ति त᳘स्माद्वा ऽअ᳘वनयति॥  
## २३
सो᳘ ऽवनयति॥  
ध्रुवं᳘ ध्रुवे᳘ण म᳘नसा व्वाचा सो᳘मम᳘वनयामी᳘ति गृह्णामी᳘ति वा᳘था न इ᳘न्द्र इद्वि᳘शो ऽस᳘पत्नाः सम᳘नसस्क᳘रदि᳘ति [[???]] य᳘था न इ᳘न्द्र इमाः᳘ प्रजा व्वि᳘शः श्रियै य᳘शसे ऽन्ना᳘द्यायासपत्नाः सं᳘मनसस्कर᳘वदि᳘त्ये᳘वैत᳘दाह॥  
## २४
(हा) अथा᳘तो गृह्णा᳘त्येव᳘॥  
मूर्धा᳘नं दिवो᳘ ऽअरतिं᳘ पृथिव्या᳘ व्वैश्वानर᳘मृत ऽआ᳘ जात᳘मग्नि᳘म्॥  
कवि᳘ᳫं᳘ सम्रा᳘जम᳘तिथिं ज᳘नानामासन्ना पा᳘त्रं जनयन्त देवाः᳘॥  
उपयाम᳘गृहीतो ऽसि ध्रु᳘वो ऽसि ध्रुव᳘क्षितिर्ध्रुवा᳘णां ध्रुव᳘तमो᳘ ऽच्युतानामच्युतक्षि᳘त्तम ऽएष᳘ ते यो᳘निर्व्वैश्वानरा᳘य त्वे᳘ति सादयति व्यु᳘ह्य न तृ᳘णं चनान्तर्धा᳘य व्वैश्वानरा᳘य᳘ ह्येनं गृह्णा᳘ति॥  
