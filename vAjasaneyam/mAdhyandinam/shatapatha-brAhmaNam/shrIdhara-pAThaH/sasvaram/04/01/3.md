+++
title = "३"

+++
## ०१
व्वा᳘ग्घ वा᳘ ऽअस्यैन्द्रवायवः᳘॥  
(ऽ) एतन्न्व᳘ध्यात्ममि᳘न्द्रो ह य᳘त्र व्वृत्रा᳘य व्व᳘ज्रं प्रजहा᳘र सो᳘ ऽबलीयान्म᳘न्यमानो᳘ नास्तृषी᳘तीव बि᳘भ्यन्निलया᳘ञ्चक्रे त᳘देवा᳘पि देवा᳘ ऽअपन्य᳘लयन्त॥  
## ०२
ते᳘ ह देवा᳘ ऊचुः॥  
(र्न) न वै᳘ हतं᳘ व्वृत्रं᳘ व्विद्म न᳘ जीवᳫँ᳭ ह᳘न्त न ए᳘को व्वे᳘त्तु य᳘दि हतो᳘ वा व्वृत्रो जी᳘वति वे᳘ति॥  
## ०३
ते᳘ व्वायु᳘मब्रुवन्॥  
(न्न) अयं वै व्वायु᳘र्यो ऽयं प᳘वते व्वा᳘यो त्व᳘मिदं᳘ व्विद्धि य᳘दि हतो᳘ वा व्वृत्रो जी᳘वति वा त्वं वै᳘ न आ᳘शिष्ठो ऽसि य᳘दि जीविष्य᳘ति त्व᳘मेव᳘ क्षिप्रं पु᳘नरा᳘गमिष्यसी᳘ति॥  
## ०४
स᳘ होवाच॥  
किं᳘ मे त᳘तः स्यादि᳘ति प्रथमवषट्कार᳘ एव᳘ ते सो᳘मस्य रा᳘ज्ञ इ᳘ति तथे᳘त्ये᳘याय व्वायुरै᳘द्धतं᳘ वृत्रᳫँ᳭ स᳘ होवाच हतो᳘ वृत्रो य᳘द्धते᳘ कुर्या᳘त्तत्कुरुते᳘ति॥  
## ०५
ते᳘ देवा᳘ अभ्य᳘सृज्यन्त॥  
य᳘था व्वि᳘त्तिं व्वेत्स्य᳘माना एवᳫँ᳭ स यमेको᳘ ऽलभत स᳘ एकदेव᳘त्यो ऽभवद्यं द्वौ स᳘ द्विदेव᳘त्यो यं᳘ बह᳘वः स᳘ ब᳘हुदेवत्यस्तद्य᳘देनं [[???]] पा᳘त्रैर्व्य᳘गृह्णत᳘ त᳘स्माद्ग्र᳘हा ना᳘म॥  
## ०६
स᳘ एषामा᳘पूयत्॥  
(त्स᳘) स᳘ एनाञ्छुक्तः पू᳘तिरभि᳘ववौ स ना᳘लमा᳘हुत्या ऽआ᳘स ना᳘लं भक्षा᳘य॥  
## ०७
ते᳘ देवा᳘ व्वायु᳘मब्रुवन्॥  
(न्वा᳘) व्वा᳘यविमं᳘ नो व्वि᳘वाहीमं᳘ [[???]] नः स्वदये᳘ति स᳘ होवाच किं᳘ मे त᳘तः स्यादि᳘ति त्व᳘यै᳘वैता᳘नि पा᳘त्राण्या᳘चक्षीरन्नि᳘ति तथे᳘ति होवाच यूयं तु᳘ मे सच्युपवाते᳘ति [[???]]॥  
## ०८
त᳘स्य देवाः᳘॥  
(वा᳘) यावन्मात्र᳘मिव गन्धस्या᳘पजघ्नुस्तं᳘ पशु᳘ष्वदधुः स᳘ एष᳘ पशु᳘षु कुणपगन्धस्त᳘स्मात्कुणपगन्धान्ना᳘पिगृह्णीत सो᳘मस्य हैष रा᳘ज्ञो गन्धः᳘॥  
## ०९
(न्धो᳘) नो ऽएव नि᳘ष्ठीवेत्॥  
(त्त᳘) त᳘स्माद्यद्यप्या᳘सक्त इव म᳘न्येताभिवातं प᳘रीयाच्छ्रीर्वै सो᳘मः पाप्मा य᳘क्ष्मः स य᳘था श्रे᳘यस्यायति पा᳘पीयान्प्रत्यवरो᳘हेदेव᳘ᳫं᳘ हास्माद्य᳘क्ष्मः प्रत्य᳘वरोहति॥  
## १०
(त्य) अथे᳘तरं वायु᳘र्व्यवात् [[???]]॥  
(त्त᳘) त᳘दस्वदयत्ततो᳘ ऽलमा᳘हुत्या ऽआसा᳘लं भक्षा᳘य त᳘स्मादेता᳘नि नानादेव᳘त्यानि सन्ति व्वाय᳘व्यानीत्या᳘चक्षते᳘ सो ऽस्यैष᳘ प्रथमवषट्कार᳘श्च सो᳘मस्य रा᳘ज्ञ एता᳘न्यु ऽएनेन पा᳘त्राण्या᳘चक्षते॥  
## ११
(त इ᳘) इ᳘न्द्रो ह वा᳘ ऽईक्षां᳘चक्रे॥  
व्वायुर्वै᳘ नो ऽस्य᳘ यज्ञ᳘स्य भूयिष्ठभाग्य᳘स्य प्रथमवषट्कार᳘श्च सो᳘मस्य रा᳘ज्ञ एता᳘न्यु ऽएनेन पा᳘त्राण्या᳘चक्षते ह᳘न्तास्मि᳘न्नपित्व᳘मिच्छा ऽइ᳘ति॥  
## १२
स᳘ होवाच॥  
व्वा᳘यवा᳘ मा ऽस्मिन्ग्र᳘हे भजे᳘ति किं त᳘तः स्यादि᳘ति नि᳘रुक्तमेव व्वा᳘ग्वदेदि᳘ति नि᳘रुक्तं चेद्वाग्व᳘देदा᳘ त्वा भजामी᳘ति त᳘त एष᳘ ऐन्द्रवायवो ग्र᳘हो ऽभवद्वाय᳘व्यो हैव त᳘तः पुरा [[???]]॥  
## १३
स इ᳘न्द्रो ऽब्रवीत्॥  
(द) अर्धं᳘ मे ऽस्य ग्र᳘हस्ये᳘ति तु᳘रीयमेव᳘ त ऽइ᳘ति व्वायु᳘रर्ध᳘मेव᳘ म ऽइती᳘न्द्रस्तु᳘रीयमेव᳘ त ऽइ᳘ति व्वायुः [[???]]॥ [अर्धप्रपाठकः॥६८ कंडिकाः]॥  
## १४
तौ᳘ प्रजा᳘पतिं प्रति प्रश्नमे᳘यतुः॥  
स᳘ प्रजा᳘पतिर्ग्र᳘हं द्वेधा᳘ चकार स᳘ होवाचेदं᳘ व्वायोरित्य᳘थ पु᳘नरर्धं᳘ द्वेधा᳘ चकार स᳘ होवाचेदं᳘ व्वायोरि᳘तीदं तवेती᳘न्द्रं तु᳘रीयमे᳘व᳘ भाजयां᳘चकार यद्वै च᳘तुर्थं तत्तु᳘रीयं त᳘त एष᳘ ऐन्द्रतुरीयो ग्र᳘हो ऽभवत्॥  
## १५
(त्त᳘) त᳘स्य वा᳘ ऽएत᳘स्य ग्र᳘हस्य॥  
द्वे᳘ पुरोरु᳘चौ व्वाय᳘व्यैव पू᳘र्वैन्द्रवायव्यु᳘त्तरा द्वे᳘ ऽअनुवा᳘क्ये व्वाय᳘व्यैव पू᳘र्वैन्द्रवायव्यु᳘त्तरा द्वौ᳘ प्रैषौ᳘ व्वाय᳘व्य एव पू᳘र्व ऐन्द्रवायव उ᳘त्तरो द्वे᳘ या᳘ज्ये वाय᳘व्यैव पू᳘र्वैन्द्रवायव्यु᳘त्तरैव᳘मेनं तु᳘रीयं तुरीयमेव᳘ भाजयां᳘चकार॥  
## १६
स᳘ होवाच॥  
तु᳘रीयं तुरीयं चेन्माम᳘बीभजुस्तु᳘रीयमेव त᳘र्हि व्वाङ्नि᳘रुक्तं व्वदिष्यती᳘ति त᳘देतत्तु᳘रीयं व्वाचो ऽनि᳘रुक्तं य᳘न्मनु᳘ष्या व्व᳘दन्त्य᳘थैतत्तु᳘रीयं व्वाचो᳘ ऽनिरुक्तं य᳘त्पश᳘वो व्व᳘दन्त्य᳘थैतत्तु᳘रीयं व्वाचो᳘ ऽनिरुक्तं यद्व᳘याᳫंसि व्व᳘दन्त्य᳘थै᳘तत्तु᳘रीयं व्वाचो᳘ ऽनिरुक्तं य᳘दिदं᳘ क्षुद्र᳘ᳫं᳘ सरीसृपं व्व᳘दति॥  
## १७
त᳘स्मादेतदृ᳘षिणा ऽभ्य᳘नूक्तम्॥  
(ञ्च) चत्वा᳘रि व्वाक्प᳘रिमिता पदा᳘नि ता᳘नि व्विदुर्ब्राह्मणा ये᳘ मनीषि᳘णः। गु᳘हा त्री᳘णि नि᳘हिता᳘ नेङ्गयन्ति तुरी᳘यं व्वाचो᳘ मनु᳘ष्या वदन्तीति [[???]]॥  
## १८
(त्य) अथा᳘तो गृह्णा᳘त्येव [[???]]॥  
(वा᳘) आ᳘ वायो भूष शुचिपा उ᳘प नः सह᳘स्रं ते नियु᳘तो व्विश्ववार। उ᳘पो ते ऽअ᳘न्धो म᳘द्यमयामि य᳘स्य देव दधिषे᳘ पूर्वपे᳘यं व्वाय᳘वे त्वेति [[???]]॥  
## १९
(त्य᳘) अ᳘थापगृ᳘ह्य पु᳘नरा᳘नयति॥  
(ती᳘) इ᳘न्द्रवायू ऽइमे᳘ सुता उ᳘प प्र᳘योभिरा᳘गतम्। इ᳘न्द्रवो वामुश᳘न्ति हि [[???]]। उपयाम᳘गृहीतो ऽसि व्वाय᳘व ऽइन्द्रवायु᳘भ्यां त्वैष᳘ ते यो᳘निः सजो᳘षोभ्यां त्वे᳘ति सादयति स यदा᳘ह सजो᳘षोभ्यां त्वे᳘ति यो वै᳘ व्वायुः स इ᳘न्द्रो य इ᳘न्द्रः स᳘ व्वायुस्त᳘स्मादाहैष᳘ ते यो᳘निः सजो᳘षोभ्यां त्वे᳘ति॥  
