+++
title = "२"

+++
## ०१
प्राणो᳘ ह वा᳘ ऽअस्योपाᳫंशु᳘॥  
(र्व्या) व्यान᳘ उपाᳫं᳭शुस᳘वन उदान᳘ ए᳘वान्तर्यामः [[???]]॥  
## ०२
(मो᳘) अ᳘थ य᳘स्मादन्तर्यामो ना᳘म॥  
यो वै᳘ प्राणः स᳘ उदानः स᳘ व्यानस्त᳘मे᳘वास्मिन्नेतत्प᳘राञ्चं प्राणं᳘ दधाति य᳘दुपाᳫं᳭शु᳘ गृह्णा᳘ति त᳘मे᳘वास्मिन्नेत᳘त्प्रत्य᳘ञ्चमुदानं᳘ दधाति य᳘दन्तर्यामं᳘ गृह्णा᳘ति᳘ सो ऽस्याय᳘मुदा᳘नो ऽन्त᳘रात्म᳘न्यतस्तद्य᳘दस्यै᳘षो ऽन्त᳘रात्म᳘न्यतो य᳘द्वैनेनेमाः᳘ प्रजा᳘ यतास्त᳘स्मादन्तर्यामो ना᳘म॥  
## ०३
त᳘मन्तःपवित्रा᳘द्गृह्णाति॥  
प्रत्य᳘ञ्चमे᳘वास्मिन्नेत᳘दुदानं᳘ दधाति᳘ सो ऽस्याय᳘मुदा᳘नो ऽन्त᳘रात्म᳘न्हित᳘ एते᳘नो हास्या᳘प्युपाᳫंशु᳘रन्तःपवित्रा᳘द्गृहीतो᳘ भवति समान᳘ᳫं᳘ [[???]] ह्येतद्य᳘दुपाᳫंश्वन्तर्यामौ᳘ प्राणोदानौ᳘ ह्येते᳘नो है᳘वास्यैषो ऽपी᳘तरेषु ग्र᳘हेष्व᳘नाक्षिद्भवति॥  
## ०४
(त्य᳘) अ᳘थ य᳘स्मात्सो᳘मं पवित्रे᳘ण पाव᳘यति॥  
य᳘त्र वै सो᳘मः स्वं᳘ पुरो᳘हितं बृ᳘हस्प᳘तिं जिज्यौ त᳘स्मै पु᳘नर्ददौ ते᳘न स᳘ᳫं᳘शशाम त᳘स्मिन्पुनर्ददुष्या᳘सैवा᳘तिशिष्टमे᳘नो [[???]] यदी᳘न्नूनं ब्र᳘ह्मज्या᳘नायाभिदध्यौ [[???]]॥  
## ०५
तं᳘ देवाः᳘ पवि᳘त्रेणापावयन्॥  
(न्स) स मे᳘ध्यः पूतो᳘ देवा᳘नाᳫं᳭ हविर᳘भवत्त᳘थो ऽए᳘वैनमेष᳘ एत᳘त्पवि᳘त्रेण पावयति स मेध्यः [[???]] पूतो᳘ देवा᳘नाᳫं᳭हवि᳘र्भवति॥  
## ०६
तद्य᳘दुपयामे᳘न ग्र᳘हा गृह्य᳘न्ते॥  
(न्त ऽ) इयं वा ऽअ᳘दितिस्त᳘स्या अदः᳘ प्रायणी᳘यᳫं हवि᳘रसा᳘वादित्य᳘श्चरुस्तद्वैत᳘त्पु᳘रेव सुत्या᳘यै सा᳘ हेयं᳘ देवे᳘षु सुत्या᳘यामपि त्व᳘मीषे᳘ ऽस्त्वेव मे᳘ ऽपि प्र᳘सुते भाग इ᳘ति॥  
## ०७
ते ह देवा᳘ ऊचुः॥  
(र्व्या᳘) व्या᳘दिष्टो ऽयं᳘ देव᳘ताभ्यो यज्ञस्त्व᳘यैव ग्र᳘हा गृह्य᳘न्तां देव᳘ताभ्यो हूयन्तामि᳘ति तथे᳘ति᳘ सो ऽस्या एष प्र᳘सुते भागः [[???]]॥  
## ०८
(स्त) तद्य᳘दुपयामे᳘न ग्र᳘हा गृह्य᳘न्ते॥  
(न्त ऽ) इयं वा᳘ ऽउपयाम᳘ इयं वा᳘ ऽइद᳘मन्ना᳘द्यमु᳘पयच्छति पशु᳘भ्यो मनु᳘ष्येभ्यो व्व᳘नस्प᳘तिभ्य इतो वा᳘ ऽऊर्ध्वा᳘ देवा᳘ दिवि हि᳘ देवाः [[???]]॥  
## ०९
(स्त) तद्य᳘दुपयामे᳘न ग्र᳘हा गृह्य᳘न्ते॥  
(न्ते ऽन᳘) अन᳘यैव त᳘द्गृह्यन्ते᳘ ऽथ यद्यो᳘नौ साद᳘यतीयं वा᳘ ऽअस्य स᳘र्व्वस्य यो᳘निरस्यै वा᳘ ऽइमाः᳘ प्रजाः प्र᳘जाताः॥  
## १०
(स्तं) तं वा᳘ ऽएत᳘ᳫँ᳭॥  
रे᳘तोभूतᳫँ᳭ सो᳘ममृत्वि᳘जो बिभ्रति यद्वा ऽअ᳘योनौ रे᳘तः सिच्य᳘ते प्र वै त᳘न्मीयते᳘ ऽथ यद्यो᳘नौ साद᳘यत्यस्या᳘मेव त᳘त्सादयति॥  
## ११
प्राणोदानौ᳘ ह वा᳘ ऽअस्यैतौ ग्र᳘हौ॥  
त᳘योरु᳘दिते ऽन्यतरं᳘ जुहोत्य᳘नुदिते ऽन्यतरं᳘ प्राणोदान᳘योर्व्या᳘कृत्यै प्राणोदाना᳘वे᳘वैतद्व्या᳘करोति [[???]] त᳘स्मादेतौ᳘ समाना᳘वेव स᳘न्तौ ना᳘नेवा᳘चक्षते प्राण इ᳘ति चोदान इ᳘ति च॥  
## १२
(चा) अहोरात्रे᳘ ह वा᳘ ऽअस्यैतौ ग्र᳘हौ॥  
त᳘योरु᳘दिते ऽन्यतरं᳘ जुहोत्य᳘नुदिते ऽन्यतर᳘महोरात्र᳘योर्व्या᳘कृत्या ऽअहोरात्रे᳘ ऽए᳘वैतद्व्या᳘करोति॥  
## १३
(त्य᳘) अ᳘हः स᳘न्तमुपाᳫँ᳭शुम् [[???]]॥  
(न्तᳫँ᳭) तᳫँ᳭ रा᳘त्रौ जुहोत्य᳘हरे᳘वैतद्रा᳘त्रौ दधाति त᳘स्माद᳘पि सु᳘तमिस्रायामु᳘पैव किंचित्ख्यायते [[???]]॥  
## १४
रा᳘त्रिᳫँ᳭ स᳘न्तमन्तर्यामं तमु᳘दिते जुहोति॥  
रा᳘त्रिमे᳘वैतद᳘हन्दधाति ते᳘नो हासा᳘वादित्य᳘ उद्य᳘न्ने᳘वेमाः᳘ प्रजा न प्र᳘दहति ते᳘नेमाः᳘ प्र᳘जा᳘स्त्राताः [[???]]॥  
## १५
(ऽ) अथा᳘तो गृह्णा᳘त्ये᳘व [[???]]॥  
(वो) उपयाम᳘गृहीतो ऽसी᳘त्युक्त᳘ ऽउपयाम᳘स्य ब᳘न्धुरन्त᳘र्यच्छ मघवन्पाहि सो᳘ममिती᳘न्द्रो वै᳘ मघ᳘वानि᳘न्द्रो यज्ञ᳘स्य नेता त᳘स्मादाह मघवन्नि᳘ति पाहि सो᳘ममि᳘ति गोपाय सो᳘ममि᳘त्ये᳘वैत᳘दाहोरुष्य रा᳘य ए᳘षो यजस्वे᳘ति पश᳘वो वै रा᳘यो गोपाय᳘ पशूनि᳘त्ये᳘वैत᳘दाहे᳘षो यजस्वे᳘ति प्रजा वा ऽइ᳘षस्ता᳘ ए᳘वैत᳘द्यायजू᳘काः करोति ता᳘ इमाः᳘ प्रजा य᳘जमाना अ᳘र्चन्त्यः श्रा᳘म्यन्त्यश्चरन्ति॥  
## १६
(न्त्य) अन्त᳘स्ते द्या᳘वापृथिवी᳘ दधामि॥  
(म्य) अन्त᳘र्दधाम्यु᳘र्व्वन्त᳘रिक्षम्॥ सजू᳘र्देवे᳘भिर᳘वरैः प᳘रैश्चे᳘ति त᳘देनं व्वैश्वदेवं᳘ करोति तद्य᳘देनेनेमाः᳘ प्रजाः᳘ प्राण᳘त्यश्चो᳘दन᳘त्यश्चान्त᳘रिक्षमनुच᳘रन्ति ते᳘न व्वैश्वदे᳘वो ऽन्तर्यामे᳘ मघवन्मादयस्वेती᳘न्द्रो वै᳘ मघ᳘वानि᳘न्द्रो यज्ञ᳘स्य नेता त᳘स्मादाह मघवन्नित्य᳘थ य᳘दन्त᳘रन्तरि᳘ति गृह्णा᳘त्यन्त᳘स्त्वा ऽऽत्म᳘न्दध ऽइ᳘त्ये᳘वैत᳘दाह॥  
## १७
तं᳘ गृहीत्वा प᳘रिमार्ष्टि॥  
ने᳘द्व्यवश्चो᳘तदि᳘ति तं न᳘ सादयत्युदानो᳘ ह्यस्यैष [[???]] त᳘स्मादयम᳘सन्न उदानः सं᳘चरति यदी᳘त्त्वभिच᳘रेद᳘थैनᳫँ᳭ [[???]] सादयेदमु᳘ष्य त्वोदान᳘ᳫं᳘ सादयामी᳘ति॥  
## १८
स य᳘द्युपाᳫँ᳭शु᳘ᳫं᳘ साद᳘येत्॥  
(द᳘) अ᳘थैनᳫँ᳭ सादयेद्य᳘द्युपाᳫँ᳭शुं न᳘ साद᳘ये᳘न्नैनᳫं सादयेद्यद्युपाᳫँ᳭शु᳘मपिदध्याद᳘प्येनं [[???]] दध्याद्य᳘द्युपाᳫँ᳭शुं᳘ नापिदध्या᳘न्नैनम᳘पिदध्याद्य᳘थोपाᳫँ᳭शोः क᳘र्म त᳘थैत᳘स्य समान᳘ᳫं᳘ [[???]] ह्येतद्य᳘दुपाᳫंश्वन्तर्यामौ᳘ प्राणोदानौ हि [[???]]॥  
## १९
ता᳘ ऽउ ह च᳘रकाः॥  
(का ना᳘) ना᳘नैव म᳘न्त्राभ्यां जुह्वति प्राणोदानौ वा᳘ ऽअस्यैतौ ना᳘नावीर्यौ प्राणोदानौ᳘ कुर्म इ᳘ति व्व᳘दन्तस्त᳘दु त᳘था न᳘ कुर्यान्मोह᳘यन्ति ह ते य᳘जमानस्य प्राणोदानावपीद्वा᳘ ऽएनं तूष्णीं᳘ जुहुयात्॥  
## २०
(त्स) स यद्वा᳘ ऽउपाᳫँ᳭शुं म᳘न्त्रेण जुहो᳘ति॥  
त᳘दे᳘वास्यैषो᳘ ऽपि म᳘न्त्रेण हुतो᳘ भवति कि᳘मु त᳘त्तूष्णीं᳘ जुहुयात्समान᳘ᳫं᳘ [[???]] ह्येतद्य᳘दुपाᳫंश्वन्तर्यामौ᳘ प्राणोदानौ हि [[???]]॥  
## २१
स ये᳘नै᳘वोपाᳫँ᳭शुं म᳘न्त्रेण जुहो᳘ति॥  
ते᳘नै᳘वैतं म᳘न्त्रेण जुहोति स्वां᳘कृतो ऽसि व्वि᳘श्वेभ्य इन्द्रिये᳘भ्यो दिव्ये᳘भ्यः पा᳘र्थिवेभ्यो म᳘नस्त्वा ऽष्टु स्वा᳘हा त्वा सुभव सूर्याये᳘त्युक्तो [[???]] य᳘जुषो ब᳘न्धुः॥  
## २२
(र᳘) अ᳘थ हुत्वा᳘ ऽवाञ्चं ग्र᳘हम᳘वमार्ष्टि॥  
(र्ष्टी) इदं वा᳘ ऽउपाᳫँ᳭शु᳘ᳫं᳘ हु᳘त्वोर्ध्वमु᳘न्माष्ट्यथात्रा᳘वाञ्चम᳘वमार्ष्टि प्रत्य᳘ञ्चमे᳘वास्मिन्नेत᳘दुदानं᳘ दधाति॥  
## २३
(त्य᳘) अ᳘थ नी᳘चा पाणि᳘ना॥  
मध्यमे᳘ परिधौ᳘ प्रत्यगु᳘पमार्ष्टीदं वा᳘ उपाᳫँ᳭शु᳘ᳫं᳘ हु᳘त्वोत्ताने᳘न पाणि᳘ना मध्यमे᳘ परिधौ प्रागु᳘पमार्ष्ट्यथा᳘त्र नी᳘चा पाणि᳘ना मध्यमे᳘ परिधौ᳘ प्रत्यगु᳘पमार्ष्टि प्रत्य᳘ञ्चमे᳘वास्मिन्नेत᳘दुदानं᳘ दधाति देवे᳘भ्यस्त्वा मरीचिपे᳘भ्य इ᳘ति᳘ सो ऽसा᳘वेव ब᳘न्धुः॥  
## २४
(स्तं᳘) तं᳘ प्रत्याक्र᳘म्य सादयति॥  
(त्यु) उदाना᳘य त्वे᳘त्युदानो᳘ ह्य᳘स्यैष ता᳘नि वै स᳘ᳫं᳘स्पृष्टानि सादयति प्राणोदाना᳘ने᳘वैत᳘त्सᳫँ᳭स्पर्श᳘यति प्राणोदानान्त्स᳘न्दधाति॥  
## २५
ता᳘नि वा ऽअ᳘निङ्ग्यमानानि शेरे॥  
(र ऽआ᳘) आ᳘ तृतीयसवनात्त᳘स्मादिमे᳘ मनु᳘ष्याः स्वपन्ति ता᳘नि पु᳘नस्तृतीयसवने प्र᳘युज्यन्ते त᳘स्मादिमे᳘ मनु᳘ष्याः सुप्त्वा [[???]] प्र᳘बुध्यन्ते ते᳘ ऽनिशिताश्चराचरा᳘ यज्ञ᳘स्यै᳘वैत᳘द्विधाम᳘नु व्व᳘य इव ह वै᳘ यज्ञो व्वि᳘धीयते त᳘स्योपाᳫँ᳭श्वन्तर्यामा᳘वेव᳘ पक्षा᳘वा᳘त्मोपाᳫँ᳭शुस᳘वनः॥  
## २६
(स्ता᳘) ता᳘नि वा ऽअ᳘निङ्ग्यमानानि शेरे॥  
(र ऽआ᳘) आ᳘ तृतीयसवना᳘त्ताय᳘ते यज्ञ ए᳘ति वै तद्य᳘त्ताय᳘ते त᳘स्मादिमा᳘नि व्व᳘याᳫँ᳭सि विगृ᳘ह्य पक्षाव᳘नायुवानानि पतन्ति ता᳘नि पु᳘नस्तृतीयसवने प्र᳘युज्यन्ते त᳘स्मादिमा᳘नि व्व᳘याᳫ᳭सि समा᳘सं पक्षा᳘वायुवाना᳘नि पतन्ति यज्ञ᳘स्यै᳘वैत᳘द्विधाम᳘नु॥ (शतम् २३००॥)
## २७
(न्वि) इय᳘ᳫं᳘ ह वा᳘ ऽउपाᳫँ᳭शुः᳘॥  
प्राणो᳘ ह्युपाᳫँ᳭शु᳘रिमा᳘ᳫं᳘ ह्येव प्रा᳘णन्नभिप्रा᳘णित्यसा᳘वे᳘वान्तर्याम᳘ उदानो᳘ ह्यन्तर्या᳘मो ऽमु᳘ᳫं᳘ [[???]] ह्येव᳘ लोक᳘मुद᳘नन्नभ्युद᳘नित्यन्त᳘रिक्षमे᳘वोपाᳫँ᳭शुस᳘वनो व्यानो᳘ ह्युपाᳫं᳭शुस᳘वनो ऽन्त᳘रिक्ष᳘ᳫं᳘ [[???]] ह्येव व्यनन्नभिव्य᳘निति [[???]]॥  
