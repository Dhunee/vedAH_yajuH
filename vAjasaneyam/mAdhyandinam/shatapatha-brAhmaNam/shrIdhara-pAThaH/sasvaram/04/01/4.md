+++
title = "४"

+++
## ०१
क्र᳘तूद᳘क्षौ ह वा᳘ ऽअस्य मित्राव᳘रुणौ॥  
(णावे) एत᳘न्न्वध्यात्मᳫँ᳭ [[???]] स य᳘देव म᳘नसा काम᳘यत ऽइदं᳘ मे स्यादिदं᳘ कुर्व्वीये᳘ति स᳘ एव क्र᳘तुर᳘थ य᳘दस्मै त᳘त्समृध्य᳘ते स द᳘क्षो मित्र᳘ एव क्र᳘तुर्व्व᳘रुणो द᳘क्षो ब्र᳘ह्मैव᳘ मित्रः᳘ क्षत्त्रं व्वरुणो ऽभिग᳘न्तैव [[???]] ब्र᳘ह्म कर्ता᳘ क्षत्त्रि᳘यः॥  
## ०२
(स्ते᳘) ते᳘ हैते ऽअ᳘ग्रे ना᳘नेवासतुः॥  
(र्ब्र᳘) ब्र᳘ह्म च क्षत्त्रं᳘ च त᳘तः शशा᳘कैव ब्र᳘ह्म मित्र᳘ ऋते᳘ क्षत्त्राद्व᳘रुणात्स्था᳘तुम्॥  
## ०३
न᳘ क्षत्रं व्व᳘रुणः॥  
(ऽ) ऋते ब्र᳘ह्मणो मित्राद्य᳘द्ध किं᳘ च व्व᳘रुणः क᳘र्म चक्रे᳘ ऽप्रसूतं ब्र᳘ह्मणा मित्रे᳘ण न᳘ है᳘वास्मै तत्स᳘मानृधे॥  
## ०४
स᳘ क्षत्रं व्व᳘रुणः॥  
(णो) ब्र᳘ह्म मित्र᳘मुपमन्त्रयां᳘चक्र ऽउ᳘प मा᳘ ऽऽवर्तस्व स᳘ᳫं᳘सृजावहै पुर᳘स्त्वा [[???]] करवै त्व᳘त्प्रसूतः क᳘र्म करवा ऽइ᳘ति तथे᳘ति तौ स᳘मसृजेतां त᳘त एष᳘ मैत्रावरुणो ग्र᳘हो ऽभव᳘त्॥  
## ०५
(त्सो) सो एव᳘ पुरोधा [[???]]॥  
त᳘स्मान्न᳘ ब्राह्मणः स᳘र्व्वस्येव᳘ क्षत्त्रि᳘यस्य पुरोधां᳘ कामयेत [[???]] स᳘ᳫं᳘ह्ये᳘वैतौ᳘ सृजे᳘ते सुकृतं᳘ च दुष्कृतं᳘ च᳘ नो ऽएव᳘ क्षत्रि᳘यः स᳘र्व्वमिव᳘ ब्राह्मणं᳘ पुरो᳘दधीत [[???]] स᳘ᳫं᳘ह्ये᳘वैतौ᳘ सृजे᳘ते सुकृतं᳘ च दुष्कृतं᳘ च स [[???]] यत्त᳘तो व्व᳘रुणः क᳘र्म चक्रे प्रसूतं [[???]] ब्र᳘ह्मणा मित्रे᳘ण [[???]] स᳘ᳫं᳘ है᳘वास्मै त᳘दानृधे॥  
## ०६
तत्तद᳘वकॢप्तमेव [[???]]॥  
य᳘द्ब्राह्म᳘णो ऽराजन्यः स्याद्यद्यु [[???]] रा᳘जानं ल᳘भेत स᳘मृद्धं त᳘देत᳘द्ध᳘ त्वेवा᳘नवकॢप्तं य᳘त्क्षत्रि᳘यो ब्राह्मणो भ᳘वति य᳘द्ध किं᳘ च क᳘र्म कुरुते᳘ ऽप्रसूतं ब्र᳘ह्मणा मित्रे᳘ण न᳘ है᳘वास्मै तत्स᳘मृध्यते त᳘स्मादु क्षत्रि᳘येण क᳘र्म करिष्य᳘माणेनोपसर्त᳘व्य एव᳘ ब्राह्मणः स᳘ᳫं᳘है᳘वास्मै तद्ब्र᳘ह्मप्रसूतं क᳘र्म ऽर्ध्यते॥  
## ०७
(ते ऽथा᳘) अथा᳘तो गृह्णा᳘त्ये᳘व [[???]]॥  
(वा) अयं᳘ वां मित्रावरुणा सुतः सो᳘म ऋतावृधा॥ ममे᳘दिह᳘ श्रुतᳫं᳭ ह᳘वम्। उपयाम᳘गृहीतो ऽसि मित्राव᳘रुणाभ्यां त्वे᳘ति॥  
## ०८
तं प᳘यसा श्रीणाति॥  
तद्यत्प᳘यसा श्रीणा᳘ति व्वृत्रो वै सो᳘म आसीत्तं य᳘त्र देवा अ᳘घ्नंस्तं᳘ मित्र᳘मब्रुवंस्त्वम᳘पि हᳫँ᳭सी᳘ति स न᳘ चकमे स᳘र्व्वस्य वा᳘ ऽअहं᳘ मित्र᳘मस्मि न᳘ मित्रᳫँ᳭ स᳘न्नमि᳘त्रो भविष्यामी᳘ति तं वै᳘ त्वा यज्ञा᳘दन्त᳘रेष्याम इ᳘त्यहम᳘पि हन्मी᳘ति होवाच त᳘स्मात्पशवो᳘ ऽपाक्रामन्मित्रᳫँ᳭ स᳘न्नमि᳘त्रो ऽभूदि᳘ति स᳘ पशु᳘भि᳘र्व्यार्ध्यत त᳘मेत᳘द्देवाः᳘ पशु᳘भिः स᳘मार्धयन्यत्प᳘यसा᳘ ऽश्रीणंस्त᳘थो ऽए᳘वैनमेष᳘ एत᳘त्पशु᳘भिः स᳘मर्धयति यत्प᳘यसा श्रीणा᳘ति॥  
## ०९
त᳘दाहुः॥  
श᳘श्वद्ध᳘ नैव᳘ चकमे हन्तुमि᳘ति तद्य᳘देवा᳘त्र प᳘यस्त᳘न्मित्र᳘स्य सो᳘म ऽएव व्व᳘रुणस्य त᳘स्मात्प᳘यसा श्रीणाति॥  
## १०
स᳘ श्रीणाति॥  
राया᳘ व्वय᳘ᳫँ᳘ ससवा᳘ᳫँ᳘सो मदेम हव्ये᳘न देवा य᳘वसेन गा᳘वः॥ तां᳘ धेनुं मित्रावरुणा यु᳘वं᳘ नो व्विश्वा᳘हा धत्तम᳘नपस्फुरन्तीमेष᳘ ते यो᳘निऋतायुभ्यां [[???]] त्वे᳘ति सादयति स यदा᳘ह ऽर्तायु᳘भ्यां त्वे᳘ति ब्र᳘ह्म वा᳘ ऽऋतं ब्र᳘ह्म हि᳘ मित्रो ब्र᳘ह्मो᳘ ह्यृतं व्व᳘रुण एवा᳘युः संव्वत्सरो हि व्व᳘रुणः संव्वत्सर आ᳘युस्त᳘स्मादाहैष᳘ ते यो᳘निर्ऋतायु᳘भ्यां त्वे᳘ति॥  
