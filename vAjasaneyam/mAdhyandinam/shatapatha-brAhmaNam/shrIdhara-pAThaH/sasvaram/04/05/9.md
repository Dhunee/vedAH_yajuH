+++
title = "९"

+++
## ०१
तद्य᳘त्रैत᳘द्द्वादशाहे᳘न᳘ व्यूढच्छन्दसा य᳘जते॥  
तद्ग्र᳘हा᳘न्व्यूहति᳘ व्यूहत ऽउद्गाता᳘ च हो᳘ता च च्छ᳘न्दाᳫँ᳭सि स᳘ ऽएष प्र᳘ज्ञात [[???]] ऽएव पू᳘र्व्वस्त्र्यहो᳘ भवति स᳘मूढच्छन्दास्त᳘दैन्द्रवायवा᳘ग्रान्गृह्णाति॥  
## ०२
(त्य᳘) अ᳘थ चतुर्थे᳘ ऽह᳘न्व्यूहति॥  
ग्र᳘हा᳘न्व्यूहन्ति च्छ᳘न्दाᳫँ᳭सि त᳘दाग्रयणा᳘ग्रान्गृह्णाति प्राजापत्यं वा᳘ ऽएत᳘च्चतुर्थम᳘हर्भवत्यात्मा वा᳘ ऽआग्रयण᳘ आत्मा वै᳘ प्रजा᳘पतिस्त᳘स्मादाग्रयणा᳘ग्रान्गृह्णाति॥  
## ०३
तं᳘ गृहीत्वा न᳘ सादयति॥  
प्राणा वै ग्र᳘हा ने᳘त्प्राणा᳘न्मोह᳘यानी᳘ति मोह᳘येद्ध प्राणान्य᳘साद᳘येत्तं᳘ धार᳘यन्त ऽएवो᳘पासते᳘ ऽथ ग्र᳘हान्गृह्णात्य᳘थ यदा ग्र᳘हान्गृह्णात्य᳘थ य᳘त्रै᳘वैत᳘स्य कालस्त᳘देनᳫँ᳭ हिङ्कृ᳘त्य सादयत्य᳘थैतत्प्र᳘ज्ञातमेव᳘ पञ्चमम᳘हर्भवति त᳘दैन्द्रवा᳘यवाग्रान्गृह्णाति [[???]]॥  
## ०४
(त्य᳘) अ᳘थ षष्ठे᳘ ऽह᳘न्व्यूहति॥  
ग्र᳘हा᳘न्व्यूहन्ति च्छ᳘न्दाᳫं᳭सि त᳘च्छुक्रा᳘ग्रान्गृह्णात्यैन्द्रं वा᳘ ऽएतत्षष्ठम᳘हर्भवत्येष वै᳘ शुक्रो य᳘ एष त᳘पत्येष᳘ ऽउ ऽएवे᳘न्द्रस्त᳘स्माच्छुक्रा᳘ग्रान्गृह्णाति॥  
## ०५
तं᳘ गृहीत्वा न᳘ सादयति॥  
प्राणा वै ग्र᳘हा ने᳘त्प्राणा᳘न्मोह᳘यानी᳘ति मोह᳘येद्ध प्राणान्य᳘त्साद᳘येत्तं᳘ धार᳘यन्त ऽएवो᳘पासते᳘ ऽथ ग्र᳘हान्गृह्णात्य᳘थयदा ग्र᳘हान्गृह्णात्य᳘थ य᳘त्रै᳘वैत᳘स्य कालस्त᳘देनᳫँ᳭ सादयति॥  
## ०६
(त्य᳘) अ᳘थ सप्तमे᳘ ऽह᳘न्व्यूहति॥  
ग्र᳘हा᳘न्व्यूहन्ति च्छ᳘न्दाᳫँ᳭सि त᳘च्छुक्रा᳘ग्रान्गृह्णाति बा᳘र्हतं वा᳘ ऽएत᳘त्सप्तमम᳘हर्भवत्येष वै᳘ शुक्रो य᳘ एष त᳘पत्येष उ ऽएव᳘ बृहंस्त᳘स्माच्छुक्रा᳘ग्रान्गृह्णाति॥  
## ०७
तं᳘ गृहीत्वा न᳘ सादयति॥  
प्राणा वै ग्र᳘हा ने᳘त्प्राणा᳘न्मोह᳘यानी᳘ति मोह᳘येद्ध प्राणान्य᳘त्साद᳘येत्तं᳘ धार᳘यन्त ऽएवो᳘पासते᳘ ऽथ ग्र᳘हान्गृह्णात्य᳘थ यदा ग्र᳘हान्गृह्णात्य᳘थ य᳘त्रै᳘वैत᳘स्य कालस्त᳘देनᳫँ᳭ सादयत्य᳘थैतत्प्र᳘ज्ञातमे᳘वाष्टमम᳘हर्भवति त᳘दैन्द्रवायवा᳘ग्रान्गृह्णाति॥  
## ०८
(त्य᳘) अ᳘थ नवमे᳘ ऽह᳘न्व्यूहति॥  
ग्र᳘हा᳘न्व्यूहन्ति च्छ᳘न्दाᳫँ᳭सि त᳘दाग्रयणा᳘ग्रान्गृह्णाति जा᳘गतं वा᳘ ऽएत᳘न्नवमम᳘हर्भवत्यात्मा वा᳘ ऽआग्रयणः स᳘र्व्वं वा᳘ ऽइद᳘मात्मा ज᳘गत्त᳘स्मादाग्रयणा᳘ग्रान्गृह्णाति॥  
## ०९
तं᳘ गृहीत्वा न᳘ सादयति॥  
प्राणा वै ग्र᳘हा ने᳘त्प्राणा᳘न्मोह᳘यानी᳘ति मोह᳘येद्ध प्राणान्य᳘त्साद᳘येत्तं᳘ धार᳘यन्त ए᳘वोपासते᳘ ऽथ ग्र᳘हान्गृह्णात्य᳘थ यदा ग्र᳘हान्गृह्णात्य᳘थ य᳘त्रै᳘वैत᳘स्य कालस्त᳘देनᳫँ᳭ हिङ्कृ᳘त्य सादयति॥  
## १०
त᳘दाहुः॥  
(र्न᳘) न᳘ व्यूहेद्ग्र᳘हान्प्राणा वै ग्र᳘हा ने᳘त्प्राणा᳘न्मोह᳘यानी᳘ति मोह᳘येद्ध प्राणान्यद्व्यू᳘हेत्त᳘स्मान्न᳘ व्यूहेत्॥  
## ११
(त्त᳘) त᳘दु᳘ व्यूहेदेव [[???]]॥  
(वा᳘ ऽ) अ᳘ङ्गानि वै ग्र᳘हाः का᳘मं वा᳘ ऽइमान्य᳘ङ्गानि व्यत्या᳘सᳫँ᳭शेते त᳘स्मादु᳘ व्यूहेदेव [[???]]॥  
## १२
त᳘दु᳘ नैव᳘ व्यूहेत्॥  
(त्प्रा) प्राणा वै ग्र᳘हा ने᳘त्प्राणा᳘न्मोह᳘यानी᳘ति मोह᳘येद्ध प्राणान्यद्व्यू᳘हेत्त᳘स्मान्न᳘ व्यूहेत्॥  
## १३
(त्किं) किं नु त᳘त्राध्वर्योः [[???]]॥  
(र्य᳘) य᳘दुद्गाता᳘ च हो᳘ता च च्छ᳘न्दाᳫँ᳭सि व्यू᳘हत एतद्वा᳘ अध्वर्यु᳘र्व्यूहति ग्र᳘हान्य᳘दैन्द्रवायवा᳘ग्रान्प्रातःसवने᳘ गृह्णा᳘ति शुक्रा᳘ग्रान्मा᳘ध्यन्दिने स᳘वन ऽआग्रयणा᳘ग्रांस्तृतीयसवने [[???]]॥  
