+++
title = "३"

+++
## ०१
इ᳘न्द्रो ह वै᳘ षोडशी[[!!]]॥  
तं नु᳘ सकृदि᳘न्द्रं भूतान्य᳘त्यरिच्यन्त प्रजा वै᳘ भूता᳘नि ता᳘ हैनेन सदृग्भ᳘वमिवासुः॥  
## ०२
(रि᳘) इ᳘न्द्रो ह वा᳘ ऽईक्षां᳘चक्रे॥  
कथं᳘ न्वह᳘मिदᳫँ᳭[[!!]] स᳘र्व्वम᳘तितिष्ठेयमर्व्वा᳘गेव म᳘दिदᳫँ᳭ स᳘र्व्वᳫँ᳭ स्यादि᳘ति स᳘ ऽएतं ग्र᳘हमपश्यत्त᳘मगृह्णीत स᳘ इदᳫँ᳭स᳘र्व्वमेवा᳘त्यतिष्ठदर्व्वा᳘गे᳘वास्मादिदᳫँ᳭ स᳘र्व्वमभवत्स᳘र्व्वᳫँ᳭ ह वा᳘ ऽइदम᳘तितिष्ठत्यर्व्वा᳘गे᳘वास्मादिदᳫँ᳭ स᳘र्व्वं भवति य᳘स्यैवं᳘ व्विदु᳘ष ऽएतं ग्र᳘हं गृह्ण᳘न्ति॥  
## ०३
त᳘स्मादेतदृ᳘षिणाभ्या᳘नूक्तम्॥  
न᳘ ते महित्वम᳘नुभूद᳘ध द्यौर्य᳘दन्य᳘या स्फि᳘ग्या क्षाम᳘वस्था ऽइ᳘ति न᳘ ह वा᳘ ऽअस्यासौ द्यौ᳘रन्यतरां᳘ चन᳘ स्फिचीम᳘नुबभूव त᳘थेदᳫँ᳭स᳘र्व्वमेवा᳘त्यतिष्ठदर्व्वा᳘गे᳘वास्मादिदᳫँ᳭ स᳘र्व्वमभवत्स᳘र्वᳫँ᳭ ह वा᳘ ऽइदम᳘तितिष्ठत्यर्व्वा᳘गे᳘वा᳘स्मादिदᳫं᳭ स᳘र्व्वं भवति यस्यैवं᳘ विदु᳘ष ऽएतं ग्र᳘हं गृह्ण᳘न्ति॥  
## ०४
तं वै ह᳘रिवत्य ऽर्चा᳘ गृह्णा᳘ति॥  
ह᳘रिवतीषु स्तुवते ह᳘रिवतीर᳘नुशᳫं᳭सति व्वी᳘र्यं[[!!]] वै ह᳘र इन्द्रो᳘ ऽसुराणाᳫं᳭ सप᳘त्नानाᳫँ᳭ स᳘मवृङ्क्त त᳘थो ऽए᳘वैष᳘ एत᳘द्वी᳘र्यᳫँ᳭[[!!]] ह᳘रः सप᳘त्नानाᳫँ᳭ सं᳘वृङ्क्ते त᳘स्माद्ध᳘रिवत्य ऽर्चा᳘ गृह्णा᳘ति ह᳘रिवतीषु स्तुवते ह᳘रिवतीर᳘नुशᳫँ᳭ सति॥  
## ०५
तं वा᳘ ऽअनुष्टु᳘भा गृह्णाति॥  
गायत्रं वै᳘ प्रातःसवनं त्रै᳘ष्टुभं मा᳘ध्यन्दिनᳫँ᳭ स᳘वनं जा᳘गतं तृतीयसवनमथा᳘तिरिक्तानुष्टुब᳘त्ये᳘वैनमेत᳘द्रेचयति त᳘स्मादनुष्टु᳘भा गृह्णाति॥  
## ०६
तं वै च᳘तुःस्रक्तिना पा᳘त्रेण गृह्णाति॥  
त्र᳘यो वा᳘ ऽइमे᳘ लोकास्त᳘दिमा᳘नेव᳘ लोकां᳘स्तिसृ᳘भिः स्रक्ति᳘भिराप्नोत्य᳘त्ये᳘वैनं चतुर्थ्या᳘ स्रक्त्या᳘ रेचयति त᳘स्माच्च᳘तुःस्रक्तिना पा᳘त्रेण गृह्णाति॥ [अर्धप्रपाठकः]॥  
## ०७
तं वै᳘ प्रातःसवने᳘ गृह्णीयात्॥  
(दा) आग्रयणं᳘ गृहीत्वा स᳘ प्रातःसवने᳘ गृहीत᳘ ऐत᳘स्मात्कालादु᳘पशेते त᳘देनᳫँ᳭ स᳘र्व्वाणि स᳘वनान्य᳘तिरेचयति॥  
## ०८
मा᳘ध्यन्दिने वैनᳫँ᳭ स᳘वने गृह्णीयात्॥  
(दा) आग्रयणं᳘ गृहीत्वा᳘ सो ऽएषा᳘ मीमा᳘ᳫँ᳘ सैव᳘ प्रातःसवन᳘ ऽए᳘वैनं गृह्णीयादाग्रयणं᳘ गृहीत्वा स᳘ प्रातःसवने᳘ गृहीत᳘ ऐत᳘स्मात्कालादु᳘पशेते॥  
## ०९
(ते ऽथा᳘) अथा᳘तो गृह्णा᳘त्येव[[!!]]॥  
(वा᳘) आ᳘तिष्ठ व्वृत्रहन्र᳘थं युक्ता᳘ ते ब्र᳘ह्मणा ह᳘री। अर्व्वाची᳘नᳫँ᳭ सु᳘ ते म᳘नो ग्रा᳘वा कृणोतु व्वग्नु᳘ना। उपयाम᳘गृहीतो ऽसी᳘न्द्राय त्वा षोडशि᳘न ऽएष᳘ ते यो᳘निरि᳘न्द्राय त्वा षोडशि᳘न ऽइ᳘ति॥  
## १०
(त्य) अन᳘या वा॥  
युक्ष्वा हि᳘ केशि᳘ना ह᳘री व्वृ᳘षणा कक्ष्यप्रा᳘। अ᳘था न इन्द्र सोमपा गिरामु᳘पश्रुतिं चर। उपयाम᳘गृहीतो ऽसी᳘न्द्राय त्वा षोडशि᳘न ऽएष᳘ ते यो᳘निरि᳘न्द्राय त्वा षोडशि᳘न ऽइ᳘ति॥  
## ११
(त्य) अथे᳘त्य स्तोत्र᳘मुपा᳘करोति॥  
सो᳘मो᳘ ऽत्यरेच्युपा᳘वर्तध्वमित्य᳘त्ये᳘वैनमेत᳘द्रेचयति तं वै᳘ पु᳘रास्तमया᳘दुपाकरोत्य᳘स्तमिते᳘ ऽनुशᳫँ᳭ सति त᳘देनेना ऽहोरात्रे सं᳘दधाति त᳘स्मात्पु᳘रास्तमया᳘दुपाकरोत्य᳘स्तमिते᳘ ऽनुशᳫँ᳭सति॥  
