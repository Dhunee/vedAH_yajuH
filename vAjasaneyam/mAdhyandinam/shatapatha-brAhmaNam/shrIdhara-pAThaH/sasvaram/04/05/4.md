+++
title = "४"

+++


## ०१
<details><summary>मूलम् - श्रीधरादि</summary>

स᳘र्व्व ह वै᳘ देवाः[[!!]]॥  
(ऽ) अ᳘ग्रे सदृ᳘शा आसुः स᳘र्व्वे पु᳘ण्यास्ते᳘षाᳫँ᳭ स᳘र्वेषाᳫँ᳭सदृ᳘शानाᳫँ᳭ स᳘र्व्वेषां पु᳘ण्यानां त्र᳘यो ऽकामयन्तातिष्ठा᳘वानः स्यामे᳘त्यग्निरि᳘न्द्रः सू᳘र्यः॥
</details>

## ०२
<details><summary>मूलम् - श्रीधरादि</summary>

(स्ते᳘) ते᳘ ऽर्चन्तः श्रा᳘म्यन्तश्चेरुः॥  
(स्त᳘) त᳘ ऽएता᳘नतिग्रा᳘ह्यान्ददृशुस्तान᳘त्यगृह्णत तद्य᳘देनानत्य᳘गृह्णत त᳘स्मादतिग्रा᳘ह्या ना᳘म᳘ ते ऽतिष्ठा᳘वानो ऽभवन्य᳘थैत᳘ ऽएत᳘दति᳘ष्ठेवाति᳘ष्ठेव ह वै᳘ भवति य᳘स्यैवं᳘ विदु᳘ष ऽएतान्ग्र᳘हान् गृह्ण᳘न्ति᳘॥
</details>

## ०३
<details><summary>मूलम् - श्रीधरादि</summary>

नो ह वा᳘ ऽइदम᳘ग्रे ऽग्नौ व्व᳘र्च आस॥  
य᳘दिद᳘मस्मिन्व᳘र्चः᳘[[!!]] सो ऽकामयतेदं म᳘यि व्व᳘र्चः स्यादि᳘ति स᳘ ऽएतं ग्र᳘हमपश्यत्त᳘मगृह्णीत त᳘तो ऽस्मिन्नेतद्व᳘र्च ऽआस᳘॥
</details>

## ०४
<details><summary>मूलम् - श्रीधरादि</summary>

नो ह वा᳘ ऽइदम᳘ग्र ऽइ᳘न्द्र ऽओ᳘ज आस॥  
य᳘दिद᳘मस्मिन्नो᳘जः᳘ सो ऽकामयतेदं मय्यो᳘जः स्यादि᳘ति स᳘ एतं ग्र᳘हमपश्यत्त᳘मगृह्णीत त᳘तो ऽस्मिन्नेतदो᳘ज आस᳘॥
</details>

## ०५
<details><summary>मूलम् - श्रीधरादि</summary>

नो ह वा᳘ ऽइदम᳘ग्रे सू᳘र्ये भ्रा᳘ज ऽआस॥  
य᳘दिद᳘मस्मिन्भ्रा᳘जः सो ऽकाम᳘यतेदं म᳘यि भ्रा᳘जः स्यादि᳘ति स᳘ ऽएतं ग्र᳘हमपश्यत्त᳘मगृह्णीत त᳘तो ऽस्मिन्नेतद्भ्रा᳘ज ऽआसैता᳘नि ह वै ते᳘जाᳫँ᳭स्येता᳘नि व्वी᳘र्याण्यात्म᳘न्धत्ते य᳘स्यैवं᳘ विदु᳘ष ऽएतान्ग्र᳘हान्गृह्ण᳘न्ति॥
</details>

## ०६
<details><summary>मूलम् - श्रीधरादि</summary>

तान्वै᳘ प्रातःसवने᳘ गृह्णीयात्॥  
(दा) आग्रयणं᳘ गृही᳘त्वात्मा वा᳘ ऽआग्रयणो᳘ बहु वा᳘ ऽइद᳘मात्म᳘न ऽए᳘कैकम᳘तिरिक्तं क्लोम त्दृदयं᳘ त्वद्य᳘त्त्वत्॥
</details>

## ०७
<details><summary>मूलम् - श्रीधरादि</summary>

(न्मा᳘) मा᳘ध्यन्दिने वैनान्त्स᳘वने गृह्णीयात्॥  
(दु) उ᳘क्थ्यं[[!!]] गृही᳘त्वोपाकरिष्य᳘न्वा पूतभृ᳘तो ऽय᳘ᳫं᳘ ह वा᳘ ऽअस्यैषो᳘ ऽनिरुक्त ऽआत्मा य᳘दु᳘क्थ्यः᳘ सो ऽएषा᳘ मीमाᳫँ᳘सैव᳘ प्रातःसवन᳘ ऽए᳘वैनान्गृह्णीयादाग्रयणं᳘ गृहीत्वा॥
</details>

## ०८
<details><summary>मूलम् - श्रीधरादि</summary>

ते᳘ माहेन्द्र᳘स्यैवा᳘नु हो᳘मᳫँ᳭ हूयन्ते॥  
(न्त ऽ) एष वा ऽइ᳘न्द्रस्य नि᳘ष्केवल्यो ग्र᳘हो य᳘न्माहेन्द्रो᳘ ऽप्यस्यैतन्नि᳘ष्केवल्यमेव᳘ स्तोत्रं नि᳘ष्केवल्यᳫँ᳭ शस्त्रमि᳘न्द्रो वै य᳘जमानो य᳘जमानस्य वा᳘ ऽएते का᳘माय गृह्यन्ते त᳘स्मान्माहेन्द्रस्यैवा᳘नु हो᳘मᳫँ᳭ हूयन्ते॥
</details>

## ०९
<details><summary>मूलम् - श्रीधरादि</summary>

(न्ते ऽथा᳘) अथा᳘तो गृह्णा᳘त्येव[[!!]]॥  
(वा᳘) अ᳘ग्ने पवस्व[[!!]] स्व᳘पा ऽअस्मे व्व᳘र्चः सुवी᳘र्यम्॥ द᳘धद्रयिं म᳘यि पो᳘षम्॥ उपयाम᳘गृहीतो ऽस्य᳘ग्नये[[!!]] त्वा व्व᳘र्चस ऽएष᳘ ते यो᳘निरग्न᳘ये त्वा व्व᳘र्चसे॥
</details>

## १०
<details><summary>मूलम् - श्रीधरादि</summary>

(स ऽ) उ᳘त्तिष्ठन्नो᳘जसा[[!!]]॥  
सह᳘ पीत्वी शि᳘प्रे ऽअवेपयः॥ सो᳘ममिन्द्र चमू᳘सुतम्॥ उपयाम᳘गृहीतो ऽसी᳘न्द्राय त्वौ᳘जस ऽएष᳘ ते यो᳘निरि᳘न्द्राय त्वौ᳘जसे॥
</details>

## ११
<details><summary>मूलम् - श्रीधरादि</summary>

(से᳘ ऽदृ) अ᳘दृश्रमस्य केत᳘वः॥  
(वो) व्वि᳘रश्म᳘यो ज᳘ना२ँ॥ अ᳘नु॥ भ्रा᳘जन्तो अग्न᳘यो यथा॥ उपयाम᳘गृहीतो ऽसि सू᳘र्याय त्वा भ्राजा᳘यैष᳘ ते यो᳘निः सू᳘र्याय त्वा भ्राजाये᳘ति॥
</details>

## १२
<details><summary>मूलम् - श्रीधरादि</summary>

ते᳘षां भक्षः᳘[[!!]]॥  
(क्षो᳘ ऽग्ने) अ᳘ग्ने व्वर्चस्विन्व᳘र्चस्वांस्त्वं᳘ देवेष्व᳘सि व्व᳘र्चस्वानहं᳘ मनु᳘ष्येषु भूयासमि᳘न्द्रौजिष्ठौ᳘जिष्ठस्त्वं᳘ देवेष्वस्यो᳘जिष्ठो ऽहं᳘ मनु᳘ष्येषु भूयासम्॥ सू᳘र्य भ्राजिष्ठ भ्रा᳘जिष्ठस्त्वं᳘ देवेष्व᳘सि भ्रा᳘जिष्ठो ऽहं᳘ मनु᳘ष्येषु भूयासमि᳘त्येतानि[[!!]] ह वै भ्रा᳘जाᳫं᳭स्येता᳘नि व्वी᳘र्याण्यात्म᳘न्धत्ते य᳘स्यैवं᳘ व्विदु᳘ष ऽएतान्ग्र᳘हान्गृह्ण᳘न्ति॥
</details>

## १३
<details><summary>मूलम् - श्रीधरादि</summary>

तान्वै पृ᳘ष्ठ्ये षडहे᳘ गृह्णीयात्॥  
(त्पू᳘) पू᳘र्व्वे त्र्यह᳘ ऽआग्नेय᳘मेव᳘ प्रथमे᳘हन्नैन्द्रं᳘ द्विती᳘ये सौर्यं᳘ तृती᳘य ऽएव᳘मे᳘वान्वहम्[[!!]]॥
</details>

## १४
<details><summary>मूलम् - श्रीधरादि</summary>

ता᳘नु है᳘क ऽउ᳘त्तरे त्र्यहे᳘ गृह्णन्ति॥  
त᳘दु त᳘था न᳘ कुर्यात्पू᳘र्व्व ऽए᳘वैनांस्त्र्यहे᳘ गृह्णीयाद्यद्यु᳘त्तरे त्र्यहे᳘ ग्रही᳘ष्यन्त्स्यात्पू᳘र्व्व ऽए᳘वैनांस्त्र्यहे᳘ गृहीत्वाथो᳘त्तरे त्र्यहे᳘ गृह्णीया᳘देव᳘मेव᳘ यथापूर्व्वं᳘ व्विश्वजि᳘ति स᳘र्व्वपृष्ठ ऽएकाह᳘ ऽएव᳘ गृह्यन्ते॥
</details>