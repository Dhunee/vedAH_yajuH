+++
title = "८"

+++


## ०१
<details><summary>मूलम् - श्रीधरादि</summary>

तद्य᳘त्रैत᳘त्त्रिरात्रं᳘ सह᳘स्रं द᳘दाति॥  
त᳘देषा᳘ साहस्री᳘ क्रियते स᳘ प्रथमे᳘ ऽहंस्त्री᳘णि च शता᳘नि न᳘यति त्र᳘यस्त्रिᳫं᳭ शतं चैव᳘मेव᳘ द्वितीये᳘ ऽहंस्त्री᳘णि चैव᳘ शता᳘नि न᳘यति त्र᳘यस्त्रिᳫँ᳭शतं चैव᳘मेव᳘ तृतीये᳘ ऽहंस्त्री᳘णि चैव᳘ शता᳘नि न᳘यति त्र᳘यस्त्रिᳫँ᳭शतं चा᳘थैषा᳘ साहस्र्य᳘तिरिच्यते॥
</details>

## ०२
<details><summary>मूलम् - श्रीधरादि</summary>

सा वै त्रि᳘रूपा स्यादि᳘त्याहुः॥  
(रे) एत᳘द्ध्यस्यै[[!!]] रूप᳘तममिवे᳘ति रो᳘हिणी ह त्वे᳘वोपध्वस्ता᳘ स्यादेत᳘द्धै᳘वास्यै[[!!]] रूप᳘तममिव॥
</details>

## ०३
<details><summary>मूलम् - श्रीधरादि</summary>

सा᳘ स्याद᳘प्रवीता॥  
व्वाग्वा᳘ ऽएषा᳘ निदा᳘नेन य᳘त्साहस्र्य᳘यातयाम्नी वा᳘ ऽइयं व्वाग᳘यातयाम्न्य᳘प्रवीता त᳘स्माद᳘प्रवीता स्यात्॥
</details>

## ०४
<details><summary>मूलम् - श्रीधरादि</summary>

(त्तां᳘) तां᳘ प्रथमे᳘ ऽहन्नयेत्॥  
(द्वा) वाग्वा᳘ ऽएषा᳘ निदा᳘नेन य᳘त्साहस्री त᳘स्या एत᳘त्सह᳘स्रं व्वाचः प्र᳘जातं पूर्व्वा᳘ हैषै᳘ति पश्चा᳘देनां प्र᳘जातम᳘न्वेत्युत्त᳘मे᳘ वैनाम᳘हन्नयेत्पू᳘र्व्वम᳘हास्यै प्र᳘जातमे᳘ति पश्चा᳘देषा᳘न्वेति᳘ सो ऽएषा᳘ मीमा᳘ᳫँ᳘सै᳘वोत्तम᳘ ऽए᳘वैनाम᳘हन्नयेत्पू᳘र्व्वम᳘हास्यै प्र᳘जातमे᳘वैति पश्चा᳘देषा᳘न्वेति॥
</details>

## ०५
<details><summary>मूलम् - श्रीधरादि</summary>

तामु᳘त्तरेण हविर्धा᳘ने॥  
द᳘क्षिणेना᳘ग्नीध्नं[[!!]] द्रोणकलशम᳘वघ्रापयति यज्ञो वै᳘ द्रोणकलशो᳘ यज्ञ᳘मे᳘वैनामेत᳘द्दर्शयति॥
</details>

## ०६
<details><summary>मूलम् - श्रीधरादि</summary>

(त्या᳘) आ᳘जिघ्र कल᳘शम्॥  
(म्म) मह्या᳘ त्वा व्विशन्त्वि᳘न्दव इ᳘ति रिरिचान᳘ इव वा᳘ ऽएष᳘ भवति यः᳘ सह᳘स्रं द᳘दाति त᳘मे᳘वैत᳘द्रिरिचानं पु᳘नरा᳘प्याययति यदाहा᳘जिघ्र कल᳘शं मह्या᳘ त्वा व्विशन्त्वि᳘न्दव ऽइ᳘ति॥
</details>

## ०७
<details><summary>मूलम् - श्रीधरादि</summary>

पु᳘नरूर्जा नि᳘वर्तस्वे᳘ति॥  
त᳘द्वेव᳘ रिरिचानं पु᳘नरा᳘प्याययति यदा᳘ह पु᳘नरूर्जा नि᳘वर्तस्वे᳘ति॥
</details>

## ०८
<details><summary>मूलम् - श्रीधरादि</summary>

सा᳘ नः सह᳘स्रं धुक्ष्वे᳘ति॥  
त᳘त्सह᳘स्रेण रिरिचानं पु᳘नरा᳘प्याययति यदा᳘ह सा᳘ नः सह᳘स्रं धुक्ष्वे᳘ति॥
</details>

## ०९
<details><summary>मूलम् - श्रीधरादि</summary>

(त्यु) उरु᳘धारा प᳘यस्वती पु᳘नर्मा᳘विशताद्रयिरि᳘ति॥  
त᳘द्वेव᳘ रिरिचानं पुनरा᳘प्याययति[[!!]] यदा᳘ह पु᳘नर्मा᳘विशताद्रयिरिति[[!!]]॥
</details>

## १०
<details><summary>मूलम् - श्रीधरादि</summary>

(त्य᳘) अ᳘थ दक्षिणे क᳘र्ण ऽआ᳘जपति॥  
(ती᳘) इ᳘डे र᳘न्ते ह᳘व्ये का᳘म्ये च᳘न्द्रे ज्योते᳘ ऽदिति स᳘रस्वति म᳘हि व्वि᳘श्रुति॥ एता᳘ ते ऽअघ्न्ये ना᳘मानि देवे᳘भ्यो मा सुकृ᳘तं ब्रूतादि᳘ति व्वोचेरि᳘ति वैता᳘नि ह वा᳘ ऽअस्यै देवत्रा ना᳘मानि सा या᳘नि ते देवत्रा ना᳘मानि तै᳘र्मा देवे᳘भ्यः सुकृतं᳘ ब्रूतादि᳘त्ये᳘वैत᳘दाह॥
</details>

## ११
<details><summary>मूलम् - श्रीधरादि</summary>

ताम᳘वार्जन्ति॥  
सा यद्य᳘पुरुषाभिवीता प्रा᳘चीयात्त᳘त्रव्विद्याद᳘रात्सीदयं य᳘जमानः कल्या᳘णं लोक᳘मजैषीदि᳘ति यद्यु᳘दीचीयाच्छ्रे᳘यानस्मिँ᳘ल्लोके य᳘जमानो भविष्यती᳘ति व्विद्याद्य᳘दि प्रती᳘चीयादि᳘भ्यतिल्विल इव धा᳘न्यतिल्विलो भविष्यती᳘ति व्विद्याद्य᳘दि दक्षि᳘णेया᳘त्क्षि᳘प्रे ऽस्मा᳘ल्लोकाद्य᳘जमानः[[!!]] प्रै᳘ष्यती᳘तिव्विद्यादेता᳘नि व्विज्ञा᳘नानि॥
</details>

## १२
<details><summary>मूलम् - श्रीधरादि</summary>

तद्या᳘ ऽएता᳘स्तिस्र᳘स्तिस्रस्त्रिᳫँ᳭शत्य᳘धि भ᳘वन्ति॥  
ता᳘स्वेता᳘मुपसमा᳘कुर्वन्ति व्वि वा᳘ ऽएतां᳘ व्विरा᳘जं व्वृहन्ति यां᳘ व्याकुर्व्व᳘न्ति व्वि᳘च्छिन्नो ऽएषा᳘ व्विराड्या व्वि᳘वृढा द᳘शाक्षरा वै᳘ व्विराट्त᳘त्कृत्स्नां᳘ व्विरा᳘जᳫँ᳭ सं᳘दधाति ताᳫँ᳭ हो᳘त्रे दद्याद्धो᳘ता हि᳘ साहस्रस्त᳘स्मात्ताᳫँ᳭ हो᳘त्रे दद्यात्॥
</details>

## १३
<details><summary>मूलम् - श्रीधरादि</summary>

(द्द्वौ᳘) द्वौ᳘ वोन्नेता᳘रौ कुर्व्वीत॥  
त᳘योर्यतरो᳘ नाश्राव᳘येत्त᳘स्मा ऽएनां दद्या᳘द्व्यृद्धो वा᳘ ऽएष[[!!]] उन्नेता[[!!]] य᳘ ऋत्विक्स᳘न्नाश्राव᳘यति᳘ व्यृद्धो ऽएषां[[!!]] व्विराड्या व्वि᳘वृढा त᳘द्यद्व्यृद्ध᳘ ऽए᳘वैत᳘द्व्यृद्धं दधाति॥
</details>

## १४
<details><summary>मूलम् - श्रीधरादि</summary>

त᳘दाहुः॥  
(र्न᳘) न᳘ सहस्रे᳘ ऽधि किं᳘ चन᳘ दद्यात्सह᳘स्रेण᳘ ह्येव स᳘र्व्वान्का᳘मानाप्नोती᳘ति त᳘दु होवा᳘चा᳘सुरिः का᳘ममेव᳘ दद्यात्सह᳘स्रेणा᳘ह स᳘र्व्वान्का᳘मानाप्नो᳘ति का᳘मेनो ऽअस्ये᳘तरद्दत्तं᳘ भवतीति[[!!]]॥
</details>

## १५
<details><summary>मूलम् - श्रीधरादि</summary>

(त्य᳘) अ᳘थ य᳘दि र᳘थं वा युक्तं᳘ दास्यन्त्स्यात्[[!!]]॥  
(द्य᳘) य᳘द्वा व्वशा᳘यै वा व्वपा᳘याᳫँ᳭ हुता᳘यां दद्या᳘दुदवसानी᳘यायां वे᳘ष्टौ॥
</details>

## १६
<details><summary>मूलम् - श्रीधरादि</summary>

स वै द᳘क्षिणा न᳘यन्॥  
(न्न᳘) अ᳘न्यूना दश᳘तो नयेद्य᳘स्मा ऽए᳘कां दास्यन्त्स्या᳘द्दश᳘भ्यस्ते᳘भ्यो दश᳘तमुपा᳘वर्तयेद्य᳘स्मै द्वे᳘ दास्यन्त्स्या᳘त्पञ्च᳘भ्यस्ते᳘भ्यो दश᳘तमुपा᳘वर्तयेद्य᳘स्मै तिस्रो᳘ दास्यन्त्स्या᳘त्रिभ्यस्ते᳘भ्यो दश᳘तमुपा᳘वर्तयेद्य᳘स्मै प᳘ञ्च दास्यन्त्स्याद्द्वा᳘भ्यां ता᳘भ्यां दश᳘तमुपा᳘वर्तयेदेवमा᳘शतात्त᳘थो हास्यैषा᳘ ऽन्यूना व्विरा᳘डमु᳘ष्मिंल्लोके᳘ कामदु᳘घा भवति॥
</details>