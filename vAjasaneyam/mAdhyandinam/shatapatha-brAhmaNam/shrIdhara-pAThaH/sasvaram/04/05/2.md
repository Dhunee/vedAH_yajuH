+++
title = "२"

+++
## ०१
व्वशामा᳘लभन्ते॥  
ता᳘माल᳘भ्य सं᳘ज्ञपयन्ति संज्ञ᳘प्याह व्वपामु᳘त्खिदे᳘त्युत्खि᳘द्य व्वपा᳘मनुम᳘र्शं ग᳘र्भमे᳘ष्टवै᳘ ब्रूयात्स य᳘दि न᳘ व्विन्द᳘न्ति किमा᳘द्रियेरन्य᳘द्यु व्विन्द᳘न्ति त᳘त्र प्रा᳘यश्चित्तिः क्रियते॥  
## ०२
न वै त᳘दवकल्पते॥  
यदे᳘कां म᳘न्यमाना ए᳘कयेवैत᳘या च᳘रेयुर्यद्द्वे म᳘न्यमाना द्वा᳘भ्यामिव च᳘रेयुः स्थालीं᳘ चै᳘वोष्णी᳘षं चो᳘पकल्पयितवै᳘ ब्रूयात्॥  
## ०३
(द᳘) अ᳘थ व्वप᳘या चरन्ति॥  
य᳘थैव त᳘स्यै च᳘रणं व्वप᳘या चरि᳘त्वा ऽध्वर्यु᳘श्च य᳘जमानश्च पु᳘नरे᳘तः स᳘ आहाध्वर्युर्नि᳘रूहैतं᳘ ग᳘र्भमि᳘ति त᳘ᳫं᳘ ह᳘ नोदरतो नि᳘रूहेदा᳘र्ताया वै᳘ मृता᳘या उदरतो नि᳘रूहन्ति यदा वै ग᳘र्भः स᳘मृद्धो भ᳘वति प्रज᳘ननेन वै स त᳘र्हि प्रत्यङ्ङै᳘ति तम᳘पि व्विरु᳘ज्य श्रो᳘णी प्रत्य᳘ञ्चं नि᳘रूहितवै᳘ ब्रूयात्॥  
## ०४
(त्तं᳘) तं᳘ निरूह्य᳘माणमभि᳘मन्त्रयते॥  
ए᳘जतु द᳘शमास्यो ग᳘र्भो जरा᳘युणा सहे᳘ति स यदाहै᳘जत्वि᳘ति प्राण᳘मे᳘वास्मिन्नेत᳘द्दधाति द᳘शमास्य इ᳘ति यदा वै ग᳘र्भः स᳘मृद्धो भ᳘वत्य᳘थ द᳘शमास्यस्त᳘मेतदप्य᳘दशमास्यᳫँ᳭ स᳘न्तं ब्र᳘ह्मणैव य᳘जुषा द᳘शमास्यं करोति॥  
## ०५
जरा᳘युणा सहे᳘ति॥  
तद्य᳘था द᳘शमास्यो जरा᳘युणा सहेया᳘देव᳘मेत᳘दाह य᳘था ऽयं᳘ वायुरे᳘जति य᳘था समुद्र ए᳘जती᳘ति प्राण᳘मे᳘वास्मिन्नेत᳘द्दधात्ये᳘वायं द᳘शमास्यो ऽअ᳘स्रज्जरा᳘युणा सहे᳘ति तद्य᳘था द᳘शमास्यो जरा᳘युणा सह स्र᳘ᳫं᳘सेतैव᳘मेत᳘दाह॥  
## ०६
त᳘दाहुः॥  
कथ᳘मेतं ग᳘र्भं कुर्यादित्य᳘ङ्गादङ्गाद्धै᳘वास्या᳘वद्येयुर्य᳘थैवे᳘तरेषामवदा᳘नानामवदा᳘नं त᳘दु त᳘था न᳘ कुर्यादुत᳘ ह्येषो᳘ ऽविकृताङ्गो भ᳘वत्यध᳘स्तादेव᳘ ग्रीवा᳘ अपिकृ᳘त्यैत᳘स्याᳫँ᳭ स्थाल्या᳘मेतं मे᳘धᳫँ᳭ श्चोतयेयुः स᳘र्व्वेभ्यो वा᳘ ऽअस्यैषो᳘ ऽङ्गेभ्यो मे᳘ध श्चोतति त᳘दस्य स᳘र्व्वेषामेवा᳘ङ्गानाम᳘वत्तं भवत्य᳘वद्यन्ति व्वशा᳘या ऽअवदा᳘नानि य᳘थैव ते᳘षामवदा᳘नम्॥  
## ०७
ता᳘नि पशुश्र᳘पणे श्रपयन्ति॥  
त᳘दे᳘वैतं मे᳘धᳫँ᳭ श्रपयन्त्युष्णी᳘षेणावे᳘ष्ट्य ग᳘र्भं पार्श्वतः᳘ पशुश्र᳘पणस्योपनि᳘दधाति यदा᳘ शृतो भ᳘वत्य᳘थ समु᳘द्यावदा᳘नान्ये᳘वाभिजुहो᳘ति᳘ नैतं मे᳘धमुद्वासयन्ति[[!!]] पशुं[[!!]] त᳘दे᳘वैतं मे᳘धमुद्वासयन्ति[[!!]]॥  
## ०८
तं᳘ जघ᳘नेन चा᳘त्वालम᳘न्तरेण यू᳘पं चाग्निं᳘ च हरन्ति॥  
दक्षिणतो᳘ निधा᳘य प्रतिप्रस्थाता᳘ ऽवद्यत्य᳘थ स्रुचोरु᳘पस्तृणीते᳘ ऽथ मनो᳘तायै हवि᳘षो ऽनुवा᳘च आहा᳘वद्यन्ति व्वशा᳘या अवदा᳘नानां य᳘थैव ते᳘षामवदा᳘नम्॥  
## ०९
(म᳘) अ᳘थ प्रचरणी᳘ति स्रु᳘ग्भवति॥  
त᳘स्यां प्रतिप्रस्थाता मे᳘धायो᳘पस्तृणीते द्विर᳘वद्यति सकृ᳘दभि᳘घारयति प्र᳘त्यनक्त्यवदा᳘ने ऽअ᳘थानुवा᳘च आहाश्रा᳘व्याह प्रेष्ये᳘ति व्व᳘षट्कृते ऽध्वर्यु᳘र्जुहोत्यध्वर्योर᳘नु हो᳘मं जुहो᳘ति प्रतिप्रस्थाता[[!!]]॥  
## १०
य᳘स्यै ते यज्ञि᳘यो ग᳘र्भ इति[[!!]]॥  
(त्य᳘) अ᳘यज्ञिया वै ग᳘र्भास्त᳘मेतद्ब्र᳘ह्मणैव य᳘जुषा यज्ञि᳘यं करोति य᳘स्यै यो᳘निर्हिरण्ययी᳘त्यदो वा᳘ ऽएत᳘स्यै यो᳘निं व्वि᳘च्छिन्दन्ति य᳘ददो᳘ निष्क᳘र्षन्त्यमृ᳘तमा᳘युर्हि᳘रण्यं ता᳘मे᳘वास्या ऽएत᳘दमृ᳘तां यो᳘निं करोत्य᳘ङ्गान्य᳘ह्रुता य᳘स्य तं᳘ मात्रा स᳘मजीगमᳫँ᳭ स्वाहे᳘ति य᳘दि पु᳘मान्त्स्याद्य᳘द्यु स्त्री स्याद᳘ङ्गान्य᳘ह्रुता य᳘स्यै तां᳘ मात्रा स᳘मजीगमᳫं स्वाहे᳘ति य᳘द्यु ऽअ᳘विज्ञातो ग᳘र्भो भ᳘वति पुᳫँ᳭स्कृ᳘त्यैव᳘ जुहुयात्पु᳘माᳫं᳭सो हि ग᳘र्भा अ᳘ङ्गान्य᳘ह्रुता य᳘स्य तं᳘ मात्रा स᳘मजीगमᳫं᳭ स्वाहे᳘त्यदो वा᳘ ऽएतं᳘ मात्रा व्वि᳘ष्वञ्चं कुर्व्वन्ति य᳘ददो᳘ निष्क᳘र्षन्ति त᳘मेत᳘द्ब्र᳘ह्मणैव य᳘जुषा सम᳘र्ध्य मध्यतो᳘ यज्ञ᳘स्य पु᳘नर्मात्रा स᳘ङ्गमयति॥  
## ११
(त्य᳘) अ᳘थाध्वर्युर्व्व᳘नस्प᳘तिना चरति॥  
व्व᳘नस्प᳘तिना ऽध्वर्यु᳘श्चरित्वा या᳘न्युपभृ᳘त्यवदा᳘नानि भ᳘वन्ति ता᳘नि समान᳘यमान᳘ ऽआहाग्न᳘ये स्विष्टकृते᳘ ऽनुब्रूही᳘त्यत्या᳘क्रामति प्रतिप्रस्थाता स᳘ एतᳫँ᳭ स᳘र्व्वमे᳘व मे᳘धं गृह्णीते᳘ ऽथोप᳘रिष्टाद्द्विरा᳘ज्यस्याभि᳘घारयत्याश्रा᳘व्याह प्रेष्ये᳘ति व्व᳘षट्कृते ऽध्वर्यु᳘र्जुहोत्यध्वर्योर᳘नु हो᳘मं जुहोति प्रतिप्रस्थाता᳘॥  
## १२
पुरुदस्मो व्वि᳘षुरूप ऽइ᳘न्दुरि᳘ति॥  
बहुदान ऽइ᳘ति हैतद्यदा᳘ह पुरुदस्म इ᳘ति व्वि᳘षुरूप इ᳘ति व्वि᳘षुरूपा ऽइव हि ग᳘र्भा ऽइ᳘न्दुरन्त᳘र्महिमा᳘नमानञ्ज धी᳘र ऽइ᳘त्यन्त᳘र्ह्येष᳘ मात᳘र्यक्तो भ᳘वत्ये᳘कप᳘दीं द्विप᳘दीं त्रिप᳘दीं च᳘तुष्पदीमष्टा᳘पदीं भु᳘वना᳘नु प्रथन्ताᳫँ᳭ स्वाहे᳘ति प्रथ᳘यत्ये᳘वैनामेतत्सु᳘भूयो ह जयत्यष्टा᳘पद्येष्ट्वा य᳘दु चा᳘नष्टापद्या॥  
## १३
त᳘दाहुः᳘॥  
क्वैतं गर्भं᳘[[!!]] कुर्यादि᳘ति व्वृक्ष᳘ ऽए᳘वैनमु᳘द्दध्युरन्त᳘रिक्षायतना वै ग᳘र्भा अन्त᳘रिक्षमिवैतद्य᳘द्वृक्षस्त᳘देनᳫँ᳭ स्व᳘ ऽए᳘वाय᳘तने प्र᳘तिष्ठापयति त᳘दु वा᳘ ऽआहुर्य᳘ एनं त᳘त्रानुव्याह᳘रेद्वृक्ष᳘ ऽएनं मृतमु᳘द्धास्यन्ती᳘ति त᳘था हैव᳘ स्यात्॥  
## १४
(द) अप᳘ ए᳘वै᳘नमभ्य᳘वहरेयुः[[!!]]॥  
(रा᳘) आ᳘पो वा᳘ ऽअस्य स᳘र्व्वस्य प्रतिष्ठा त᳘देनम᳘प्स्वेव प्र᳘तिष्ठापयति त᳘दु वा᳘ ऽआहुर्य᳘ ऽएनं त᳘त्रानुव्याह᳘रेद᳘प्स्वेव᳘ मरिष्यतीति[[!!]] त᳘था हैव᳘ स्यात्॥  
## १५
(दा) आखूत्कर᳘ ऽए᳘वैनमु᳘पकिरेयुः॥  
(रि) इयं वा᳘ ऽअस्य स᳘र्वस्य प्रतिष्ठा त᳘देनमस्या᳘मेव प्र᳘तिष्ठापयति त᳘दु वा᳘ ऽआहुर्य᳘ एनं त᳘त्रानुव्याह᳘रेत्क्षि᳘प्रे ऽस्मै मृता᳘य श्मशानं᳘ करिष्यन्ती᳘ति त᳘था हैव᳘ स्यात्॥  
## १६
(त्य) पशुश्र᳘पण ऽए᳘वैनं मरु᳘द्भ्यो जुहुयात्॥  
(द) अहुता᳘दो वै᳘ देवा᳘नां मरु᳘तो व्विड᳘हुतमिवैतद्यद᳘शृतो ग᳘र्भ ऽआहवनी᳘याद्वा᳘ ऽएष आ᳘त्दृतो भवति पशुश्र᳘पणस्तथा᳘ ह न᳘ बहिर्धा᳘ यज्ञाद्भ᳘वति न᳘ प्रत्य᳘क्षमिवाहवनी᳘ये देवा᳘नां वै᳘ मरु᳘तस्त᳘देनं मरु᳘त्स्वेव प्र᳘तिष्ठापयति॥  
## १७
स᳘ हु᳘त्वैव᳘ समिष्टयजू᳘ᳫँ᳘षि॥  
प्रथमावशान्तेष्व᳘ङ्गारेष्वेतᳫँ᳭ सो᳘ष्णीषं ग᳘र्भमा᳘दत्ते तं प्राङ्ति᳘ष्ठञ्जुहोति मारु᳘त्य ऽर्चा[[!!]] म᳘रुतो य᳘स्य हि क्ष᳘ये पाथा᳘ दिवो᳘ व्विमहसः॥ स᳘ सुगोपा᳘तमो ज᳘न इ᳘ति न स्वा᳘हाकरोत्यहुता᳘दो वै᳘ देवा᳘नां मरु᳘तो व्विड᳘हुतमिवैतद्यद᳘स्वाहाकृतं᳘ देवा᳘नां वै᳘ मरु᳘तस्त᳘देनं मरु᳘त्स्वेव प्र᳘तिष्ठापयति॥  
## १८
(त्य) अथा᳘ङ्गारैरभिस᳘मूहति॥  
मही द्यौः᳘ पृथिवी᳘ च न इमं᳘ यज्ञं᳘ मिमिक्षताम्। पिपृतां᳘ नो भ᳘रीमभिरि᳘ति॥  
