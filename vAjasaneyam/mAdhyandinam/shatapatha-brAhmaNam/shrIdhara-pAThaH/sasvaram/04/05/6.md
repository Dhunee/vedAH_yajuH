+++
title = "६"

+++
## ०१
एष वै᳘ प्रजा᳘पतिः॥  
(र्य᳘) य᳘ एष᳘ यज्ञ᳘स्ताय᳘ते य᳘स्मादिमाः᳘ प्रजाः[[!!]] प्र᳘जाता एत᳘म्वेवा᳘प्येतर्ह्य᳘नु प्र᳘जायन्ते स᳘ आश्विनं ग्र᳘हं गृही᳘त्वावकाशान᳘वकाशयति॥  
## ०२
स᳘ उपाᳫं᳭शु᳘मेव᳘ प्रथमम᳘वकाशयति॥  
प्राणा᳘य मे व्वर्चोदा व्वर्चसे पवस्वेत्य᳘थोपाᳫँ᳭शुस᳘वनं व्याना᳘य मे व्वर्चोदा व्व᳘र्चसे पवस्वेत्य᳘थान्तर्याम᳘मुदाना᳘य मे व्वर्चोदा व्व᳘र्चसे पवस्वेत्य᳘थैन्द्रवायवं᳘ व्वाचे᳘ मे व्वर्चोदा व्व᳘र्चसे पवस्वेत्य᳘थ मैत्रावरुणं क्र᳘तूद᳘क्षाभ्यां मे व्वर्चोदा व्व᳘र्चसे पवस्वेत्य᳘थाश्विनᳫँ᳭ श्रो᳘त्राय मे व्वर्चोदा व्व᳘र्चसे पवस्वेत्य᳘थ शुक्रा᳘मन्थि᳘नौ च᳘क्षुर्भ्यां मे व्वर्चो᳘दसौ व्व᳘र्चसे पवेथामिति[[!!]]॥  
## ०३
(त्य᳘) अ᳘थाग्रयण᳘म्॥  
(मा) आत्म᳘ने मे व्वर्चोदा व्व᳘र्चसे पवस्वेत्य᳘थो᳘क्थ्यमो᳘जसे[[!!]] मे व्वर्चोदा व्व᳘र्चसे पवस्वेत्य᳘थ ध्रुवमा᳘युषे मे व्वर्चोदा व्व᳘र्चसे पवस्वेत्य᳘थाम्भृणौ व्वि᳘श्वाभ्यो मे प्रजा᳘भ्यो व्वर्चोद᳘सौ व्व᳘र्चसे पवेथामि᳘ति व्वैश्वदेवौ वा᳘ ऽअम्भृणाव᳘तो हि᳘ देवे᳘भ्य उन्न᳘यन्त्य᳘तो मनु᳘ष्येभ्यो᳘ ऽतः पितृ᳘भ्यस्त᳘स्माद्वैश्वदेवा᳘वम्भृणौ[[!!]]॥  
## ०४
(णाव᳘) अ᳘थ द्रोणकलश᳘म्॥  
को ऽसि कत᳘मो ऽसी᳘ति प्रजा᳘पतिर्वै कः क᳘स्यासि को ना᳘मासी᳘ति प्रजा᳘पतिर्वै को ना᳘म य᳘स्य ते नामा᳘मन्मही᳘ति मनुते᳘ ह्यस्य[[!!]] ना᳘म यं᳘ त्वा सो᳘मेना᳘तीतृपामे᳘ति तर्प᳘यति[[!!]] ह्येनᳫँ᳭ सो᳘मेन स᳘ आश्विनं ग्र᳘हं गृही᳘त्वान्वङ्ग᳘माशि᳘षमा᳘शास्ते तर्प᳘यति᳘ सुप्रजाः᳘ प्रजा᳘भिः स्यामि᳘ति त᳘त्प्रजामा᳘शास्ते सुवी᳘रो व्वी᳘रैरि᳘ति त᳘द्वीराना᳘शास्ते सुपो᳘षः पो᳘षैरि᳘ति तत्पु᳘ष्टिमा᳘शास्ते॥  
## ०५
तान्वै न स᳘र्व्वमिवा᳘वकाशयेत्॥  
(द्यो᳘) यो᳘ न्वेव᳘ ज्ञातस्तम᳘वकाशयेद्यो᳘ वास्य प्रियः स्याद्यो᳘ वानूचानो᳘ ऽनूक्तेनैनान्प्राप्नुयात्स᳘ आश्विनं ग्र᳘हं गृहीत्वा᳘ कृत्स्नं᳘ यज्ञं᳘ जनयति तं᳘ कृत्स्नं᳘ यज्ञं᳘ जनयित्वा त᳘मात्म᳘न्धत्ते त᳘मात्म᳘न्कुरुते॥  
