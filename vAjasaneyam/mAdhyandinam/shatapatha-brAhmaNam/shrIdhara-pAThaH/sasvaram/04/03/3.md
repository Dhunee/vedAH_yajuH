+++
title = "३"

+++
## ०१
इहा᳘ ३ ऽइहा ३ ऽइ᳘त्यभि᳘षुणोति॥  
(ती᳘) इ᳘न्द्रमे᳘वैतदा᳘च्यावयति बृह᳘द्बृहदिती᳘न्द्रमे᳘वैतदा᳘च्यावयति॥  
## ०२
स᳘ शुक्रा᳘मन्थि᳘नौ प्रथमौ᳘ गृह्णाति॥  
शुक्र᳘व᳘द्ध्येतत्स᳘वनम᳘थाग्रयणᳫँ᳭ स᳘र्व्वेषु᳘ ह्येष स᳘वनेषु गृह्यते᳘ ऽथ मरुत्वती᳘यम᳘थो᳘क्थ्यमुक्था᳘नि᳘ ह्यत्रा᳘पि [[???]] भ᳘वन्ति॥  
## ०३
तद्धै᳘के॥  
(क ऽ) उ᳘क्थ्यं [[???]] गृहीत्वा᳘ ऽथ मरुत्वती᳘यं गृह्णन्ति त᳘दु त᳘था न᳘ कुर्यान्मरुत्वती᳘यमेव᳘ गृहीत्वा᳘ ऽथो᳘क्थ्यं [[???]] गृह्णीयात्॥  
## ०४
(त्ता) तान्वा᳘ ऽएतान् [[???]]॥  
(न्प᳘) प᳘ञ्च ग्र᳘हान्गृह्णात्येष वै व्व᳘ज्रो यन्मा᳘ध्यन्दिनः प᳘वमानस्त᳘स्मात्पञ्चदशः प᳘ञ्चसामा भवति पञ्चदशो हि व्व᳘ज्रः स᳘ एतैः᳘ पञ्च᳘भिर्ग्र᳘हैः प᳘ञ्च वा᳘ ऽइमा᳘ ऽअङ्गु᳘लयो ऽङ्गु᳘लिभिर्व्वै प्र᳘हरति॥  
## ०५
(ती᳘) इ᳘न्द्रो व्वृत्रा᳘य व्व᳘ज्रं प्र᳘जहार॥  
स᳘ व्वृत्रं᳘ पाप्मा᳘नᳫँ᳭ हत्वा व्वि᳘जिते᳘ ऽभये ऽनाष्ट्रे द᳘क्षिणा निनाय त᳘स्माद᳘प्येत᳘र्हि य᳘दे᳘वैते᳘न मा᳘ध्यन्दिनेन प᳘वमानेन स्तुवते᳘ ऽथ व्वि᳘जिते᳘ ऽभये ऽनाष्ट्रे द᳘क्षिणा नीयन्ते त᳘थो ऽए᳘वैष᳘ एतैः᳘ पञ्च᳘भिर्ग्र᳘हैः पाप्म᳘ने द्विषते भ्रातृव्याय व्व᳘ज्रं प्र᳘हरति स᳘ व्वृत्रं᳘ पाप्मा᳘नᳫँ᳭ हत्वा व्वि᳘जिते᳘ ऽभये ऽनाष्ट्रे द᳘क्षिणा नयति त᳘स्माद्वा ऽएतान्प᳘ञ्च ग्र᳘हान्गृह्णाति॥  
## ०६
तद्य᳘न्मरुत्वती᳘यान्गृह्णा᳘ति॥  
(त्ये) एत᳘द्वा ऽइ᳘न्द्रस्य नि᳘ष्केवल्यᳫँ᳭ स᳘वनं यन्मा᳘ध्यन्दिनᳫँ᳭ स᳘वनं ते᳘न व्वृत्र᳘मजिघाᳫँ᳭सत्ते᳘न᳘ [[???]] व्यजिगीषत [[???]] मरु᳘तो वा ऽइ᳘त्यश्व᳘त्थे ऽपक्र᳘म्य तस्थुः क्षत्रं वा ऽइ᳘न्द्रो वि᳘शो मरु᳘तो व्विशा वै᳘ क्षत्त्रि᳘यो ब᳘लवान्भवति त᳘स्मादा᳘श्वत्थे ऽऋतुपात्रे᳘ स्यातां कार्ष्मर्यम᳘ये᳘ त्वेव᳘ भवतः॥  
## ०७
(स्ता) तानि᳘न्द्र ऽउपमन्त्रयां᳘चक्रे॥  
(क्र ऽ) उ᳘प मा᳘ ऽऽवर्तध्वं युष्मा᳘भिर्ब᳘लेन व्वृत्र᳘ᳫं᳘ हनानी᳘ति ते᳘ होचुः किं᳘ नस्त᳘तः स्यादि᳘ति ते᳘भ्य ऽएतौ᳘ मरुत्वती᳘यौ ग्र᳘हावगृह्णात्॥  
## ०८
(त्ते᳘) ते᳘ होचुः॥  
(र) अपनिधा᳘यैनमो᳘ज ऽउपा᳘वर्तामहा ऽइ᳘ति त᳘ ऽएनमपनिधा᳘यैवौ᳘ज ऽउपा᳘ववृतुस्तद्वा ऽइ᳘न्द्रो ऽस्पृणुतापनिधा᳘य वै मौ᳘ज उपा᳘वृतन्नि᳘ति॥  
## ०९
स᳘ होवाच॥  
स᳘हैव मौ᳘जसोपा᳘वर्तध्वमि᳘ति ते᳘भ्यो वै᳘ नस्तृती᳘यं ग्र᳘हं गृहाणे᳘ति ते᳘भ्य ऽएतं᳘ तृती᳘यं ग्र᳘हमगृह्णादुपयाम᳘गृहीतो ऽसि मरु᳘तां त्वौ᳘जस ऽइ᳘ति त᳘ ऽएनᳫँ᳭ स᳘हैवौ᳘जसोपा᳘वर्तन्त तै᳘र्व्यजयत [[???]] तै᳘र्व्वृत्र᳘महन्क्षत्त्रं वा ऽइ᳘न्द्रो व्वि᳘शो मरु᳘तो व्विशा वै᳘ क्षत्त्रि᳘यो ब᳘लवान्भवति त᳘त्क्षत्त्र᳘ ऽए᳘वैतद्ब᳘लं दधाति त᳘स्मान्मरुत्वती᳘यान्गृह्णा᳘ति॥  
## १०
स वा ऽइ᳘द्रायैव᳘ मरु᳘त्वते गृह्णीयात्॥  
(न्ना᳘) ना᳘पि मरु᳘द्भ्यः स यद्धा᳘पि मरु᳘द्भ्यो गृह्णीया᳘त्प्रत्युद्यामि᳘नीᳫँ᳭ ह क्षत्रा᳘य व्विशं᳘ [[???]] कुर्याद᳘थैतदि᳘न्द्रमेवा᳘नु मरु᳘त ऽआ᳘भजति त᳘त्क्षत्रा᳘यै᳘वैतद्वि᳘शं कृतानुकराम᳘नुवर्त्मानं करोति त᳘स्मादि᳘न्द्रायैव᳘ मरु᳘त्वते गृह्णीयान्ना᳘पि मरु᳘द्भ्यः॥  
## ११
(द्भ्यो ऽप) अपक्रमा᳘दु है᳘वैषामेत᳘द्बिभयां᳘चकार॥  
य᳘दिमे म᳘न्नापक्रा᳘मेयुर्य᳘न्नान्य᳘द्ध्रिये᳘रन्नि᳘ति ता᳘ने᳘वैतद᳘नपक्रमिणो ऽकुरुत त᳘स्मादि᳘न्द्रायैव᳘ मरु᳘त्वते गृह्णीयान्ना᳘पि मरु᳘द्भ्यः॥  
## १२
(ऽ) ऋतुपात्रा᳘भ्यां गृह्णाति॥  
(त्यृ) ऋत᳘वो वै संव्वत्सरो᳘ यज्ञ᳘स्ते ऽदः᳘ प्रातःसवने᳘ प्रत्य᳘क्षम᳘वकल्प्यन्ते य᳘दृतुग्रहा᳘न्गृह्णात्य᳘थैत᳘त्परो᳘ ऽक्षं मा᳘ध्यन्दिने स᳘वने᳘ ऽवकल्प्यन्ते य᳘दृतुपात्रा᳘भ्यां मरुत्वती᳘यान्गृह्णाति [[???]] व्वि᳘शो वै᳘ मरुतो᳘ ऽन्नं वै व्वि᳘श ऽऋत᳘वो वा᳘ ऽइदᳫँ᳭ स᳘र्व्वमन्ना᳘द्यं पचन्ति त᳘स्मादृतुपात्रा᳘भ्यां मरुत्वती᳘यान्गृह्णाति॥  
## १३
(त्य) अथा᳘तो गृह्णा᳘त्येव [[???]]॥  
(वे᳘) इ᳘न्द्र मरुत्व इह᳘ पाहि सो᳘मं य᳘था शार्याते ऽअ᳘पिबः सु᳘तस्य [[???]]। त᳘व प्र᳘णीती त᳘व शू᳘र श᳘र्मन्ना᳘ विवासन्ति कव᳘यः सुय᳘ज्ञाः [[???]]॥ उपयाम᳘गृहीतो ऽसी᳘न्द्राय त्वा मरु᳘त्वत ऽएष᳘ ते यो᳘निरि᳘न्द्राय त्वा मरु᳘त्वते॥  
## १४
मरु᳘त्वन्तं वृषभ᳘म्॥  
(म्वा) व्वावृधानम᳘कवारिं दिव्य᳘ᳫं᳘ शासमि᳘न्द्रम्। व्विश्वासा᳘हम᳘वसे नू᳘तनायोग्र᳘ᳫं᳘ सहोदा᳘मिह त᳘ᳫं᳘ हुवेम। उपयाम᳘गृहीतो ऽसी᳘न्द्राय त्वा मरु᳘त्वत ऽएष᳘ ते यो᳘निरि᳘न्द्राय त्वा मरु᳘त्वते। उपयाम᳘गृहीतो ऽसि मरु᳘तां त्वौ᳘जस ऽइ᳘ति तृती᳘यं ग्र᳘हं गृह्णाति॥  
## १५
(त्य᳘) अ᳘थ महेन्द्रं ग्र᳘हं गृह्णा᳘ति॥  
पाप्म᳘ना वा᳘ ऽएतदि᳘न्द्रः स᳘ᳫं᳘सृष्टो ऽभूद्य᳘द्विशा᳘ मरु᳘द्भिः स य᳘था व्विजय᳘स्य का᳘माय व्विशा᳘ समाने पा᳘त्रे ऽश्नीया᳘देवं तद्य᳘दस्मा ऽएतं᳘ मरु᳘द्भिः समानं ग्र᳘हम᳘गृह्णन्॥  
## १६
(ह्णंस्तं᳘) तं᳘ देवाः [[???]]॥  
स᳘र्व्वस्मिन्वि᳘जिते᳘ ऽभये ऽनाष्ट्रे य᳘थेषी᳘कां मु᳘ञ्जाद्विवृहे᳘देव᳘ᳫँ᳭ स᳘र्व्वस्मात्पाप्म᳘नो᳘ व्यवृहन्य᳘न्माहेन्द्रं [[???]] ग्र᳘हम᳘गृह्णंस्त᳘थो ऽए᳘वैष᳘ ऽएत᳘द्य᳘थेषी᳘का व्वि᳘मुञ्जा स्या᳘देवᳫँ᳭ स᳘र्व्वस्मात्पाप्म᳘नो नि᳘र्मुच्यते य᳘न्माहेन्द्रं ग्र᳘हं गृह्णा᳘ति॥  
## १७
य᳘द्वेव᳘ माहेन्द्रं ग्र᳘हं गृह्णा᳘ति॥  
(ती᳘) इ᳘न्द्रो वा᳘ ऽएष᳘ पुरा᳘ व्वृत्र᳘स्य व्वधाद᳘थ व्वृत्र᳘ᳫं᳘ हत्वा य᳘था महाराजो᳘ व्विजिग्यान᳘ ऽएवं᳘ महे᳘न्द्रो ऽभवत्त᳘स्मान्माहेन्द्रं ग्र᳘हं गृह्णाति महा᳘न्तमु चै᳘वैनमेतत्ख᳘लु करोति व्वृत्र᳘स्य व्वधा᳘य त᳘स्मादेव᳘ माहेन्द्रं ग्र᳘हं गृह्णाति शुक्रपात्रे᳘ण गृह्णात्येष वै᳘ शुक्रो य᳘ एष त᳘पत्येष᳘ उ ऽएव᳘ महांस्त᳘स्माच्छुक्रपात्रे᳘ण गृह्णाति॥  
## १८
(त्य) अथा᳘तो गृह्णा᳘त्येव᳘॥  
महा२ँ॥ ऽइ᳘न्द्रो नृवदा᳘चर्षणिप्रा᳘ ऽउत᳘ द्विब᳘र्हा अमिनः स᳘होभिः। अस्मद्र्य᳘ग्वावृधे व्वी᳘र्यायोरुः᳘ पृथुः सु᳘कृतः कर्तृ᳘भिर्भूत्। उपयाम᳘गृहीतो ऽसि महेन्द्रा᳘य त्वैष᳘ ते यो᳘निर्महेन्द्रा᳘य त्वे᳘ति सादयति महेन्द्रा᳘य᳘ ह्येनं गृह्णाति [[???]]॥  
## १९
(त्य᳘) अ᳘थोपाकृ᳘त्यैतां व्वा᳘चं व्वदति॥  
(त्य᳘) अ᳘भिषोतारो ऽभि᳘षुणुतौलूखलानु᳘द्वादयता᳘ग्नीदाशि᳘रं व्वि᳘नय सौम्य᳘स्य व्वित्तादि᳘ति ते वै᳘ तृतीयसवना᳘यै᳘वाभिषोता᳘रो ऽभिषुण्व᳘न्ति तृतीयसवना᳘यौलूखलानु᳘द्वादयन्ति तृतीयसवना᳘याग्नी᳘दाशि᳘रं व्वि᳘नयति तृतीयसवना᳘य सौम्यं᳘ चरु᳘ᳫं᳘श्रपयत्येते वै᳘ शुक्र᳘वती र᳘सवती स᳘वने य᳘त्प्रातःसवनं᳘ च मा᳘ध्यन्दिनं च स᳘वनम᳘थैतन्नि᳘र्धीतशुक्रं य᳘त्तृतीयसवनं त᳘दे᳘वैत᳘स्मान्माध्यन्दिनात्स᳘वनान्नि᳘र्मिमीते त᳘थो हास्यैत᳘च्छुक्र᳘वद्र᳘सवत्तृतीयसवनं᳘ भवति त᳘स्मादेताम᳘त्र व्वा᳘चं व्वदति॥  
