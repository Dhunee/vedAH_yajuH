+++
title = "४"

+++


##  ०१
<details><summary>मूलम् - Weber</summary>

ते वा᳘ आर्द्राः᳘ स्युः॥  
एतॗद्ध्येषां जीव᳘मेते᳘न स᳘तेजस एते᳘न वीर्य᳘वन्तस्त᳘स्मादार्द्राः᳘ स्युः॥
</details>

##  ०२
<details><summary>मूलम् - Weber</summary>

स᳘ मध्यम᳘मेवा᳘ग्रे॥  
परिधिं प᳘रिदधाति गन्धर्व᳘स्त्वा विश्वा᳘वसुः प᳘रिदधातु वि᳘श्वस्या᳘रिष्ट्यै य᳘जमानस्य परिधि᳘रस्यग्नि᳘रिड᳘ ईडित इ᳘ति॥
</details>

##  ०३
<details><summary>मूलम् - Weber</summary>

अ᳘थ द᳘क्षिणाम् प᳘रिदधाति॥  
इ᳘न्द्रस्य बाहु᳘रसि द᳘क्षिणो वि᳘श्वस्य अ᳘रिष्ट्यै य᳘जमानस्य परिधिरस्यग्नि᳘रिड᳘ ईडित इ᳘ति॥
</details>

##  ०४
<details><summary>मूलम् - Weber</summary>

अथो᳘त्तरम् प᳘रिदधाति॥  
मित्राव᳘रुणौ त्वोत्तरतः प᳘रिधत्तां ध्रुवे᳘ण ध᳘र्मणा वि᳘श्वस्या᳘रिष्ट्यै य᳘जमानस्य परिधि᳘रस्यग्नि᳘रिड᳘ ईडित इत्यग्न᳘यो हि त᳘स्मादाहाग्नि᳘रिड ईडित इ᳘ति॥
</details>

##  ०५
<details><summary>मूलम् - Weber</summary>

अ᳘थ समि᳘धमभ्या᳘दधाति॥  
स᳘ मध्यम᳘मेवा᳘ग्रे परिधिमु᳘पस्पृषति ते᳘नैतान᳘ग्रे स᳘मिन्द्धे ऽथाग्ना᳘वभ्या᳘दधाति ते᳘नो अग्नि᳘म् प्रत्य᳘क्षᳫं स᳘मिन्द्धे॥
</details>

##  ०६
<details><summary>मूलम् - Weber</summary>

सो ऽभ्या᳘दधाति॥  
वीति᳘होत्रं त्वा कवे द्युम᳘न्तᳫं स᳘मिधीमहि अ᳘ग्ने बृह᳘न्तमध्वर इ᳘त्येत᳘या गायत्र्या᳘ गायत्री᳘मेॗवैतत्स᳘मिन्द्धे सा᳘ गायत्री स᳘मिद्धान्या᳘नि छ᳘न्दांसि स᳘मिन्द्धे छ᳘न्दांसि स᳘मिद्धानिदेवे᳘भ्यो यज्ञं᳘ वहन्ति॥
</details>

##  ०७
<details><summary>मूलम् - Weber</summary>

अ᳘थ यां᳘ द्विती᳘याᳫं समि᳘धमभ्या᳘दधाति॥  
वसन्त᳘मेव त᳘या स᳘मिन्धे स᳘ वसन्तः स᳘मिद्धो ऽन्या᳘नृतूंत्स᳘मिन्द्धे ऋत᳘वः स᳘मिद्धाः प्रजा᳘श्च प्रजन᳘यन्त्यो᳘षधीश्च पचन्तिॗ सो ऽभ्यादधाति समि᳘दसी᳘ति समिद्धि᳘ वसन्तः᳟॥
</details>

##  ०८
<details><summary>मूलम् - Weber</summary>

अ᳘थाभ्याधा᳘य जपति॥  
सू᳘र्यस्त्वा᳘ पुर᳘स्तात्पातु क᳘स्याश्चिदभि᳘शस्त्या इ᳘ति गु᳘प्त्यै वा᳘ अभि᳘तः परिध᳘यो भ᳘वन्त्य᳘थैतत्सू᳘र्यमेव᳘ पुर᳘स्ताद्गोप्ता᳘रं करोति ने᳘त्पुर᳘स्तान्नाष्ट्रा र᳘क्षांस्यभ्यवच᳘रानि᳘ति सू᳘र्यो हि᳘ नाष्ट्रा᳘णां र᳘क्षसामपहन्ता᳟॥
</details>

##  ०९
<details><summary>मूलम् - Weber</summary>

अथ यामेवामृं तृतीयाᳫं समिधमभ्यादधाति॥  
अनुयाजेषु ब्राह्मणमेव तया समिन्द्धे स ब्राह्मणः समिद्धो देवेभ्यो यज्ञंवहति॥
</details>

##  १०
<details><summary>मूलम् - Weber</summary>

अ᳘थ स्तीर्णां वे᳘दिमुपा᳘वर्तते॥  
स द्वे तृ᳘णे आदा᳘य तिर᳘श्ची नि᳘दधाति सवितु᳘र्बा᳘हू स्थ इ᳘त्ययं वै᳘ स्तुपः᳘ प्रस्तरो᳘ऽथा᳘स्यैते भ्रु᳘वावेव᳘ तिर᳘श्ची नि᳘दधाति त᳘स्मादिमे᳘ तिर᳘श्च्यौ भ्रु᳘वौ क्षत्रं वै᳘ प्रस्तरो वि᳘श इ᳘तरम् बर्हिः᳘ क्षत्र᳘स्य चैव᳘ विश᳘श्च वि᳘धृत्यै त᳘स्मात्तिरश्ची नि᳘दधाति त᳘स्माद्वेव वि᳘धृती ना᳘म॥
</details>

##  ११
<details><summary>मूलम् - Weber</summary>

त᳘त्प्रस्तर᳘ᳫं᳘ स्तृणाति॥  
ऊ᳘र्णम्रदसं त्वा स्तृणामि स्वासस्थं᳘ देवे᳘भ्य इ᳘ति साधुं᳘ देवे᳘भ्य इ᳘त्येॗवैत᳘दाह यदाहो᳘र्णम्रदसं त्वे᳘ति स्वासस्थं᳘ देवे᳘भ्य इ᳘ति स्वास᳘दं देवे᳘भ्य इ᳘त्येॗवैत᳘दाह॥
</details>

##  १२
<details><summary>मूलम् - Weber</summary>

त᳘मभिनि᳘दधाति॥  
आ᳘ त्वा व᳘सवो रुद्रा᳘ आदित्याः᳘ सदन्त्वि᳘त्येते वै᳘ त्रया᳘ देवा यद्व᳘सवो रुद्रा᳘ आदित्या᳘ एते त्वा᳘सीदन्त्वि᳘त्येॗवैत᳘दाहाभिनि᳘हित एव᳘ सव्ये᳘न पाणि᳘ना भ᳘वति॥
</details>

##  १३
<details><summary>मूलम् - Weber</summary>

अ᳘थ दक्षिणे᳘न जुहूम् प्र᳘तिगृह्णाति॥  
ने᳘दिह᳘ पुरा᳘ नाष्ट्रार᳘क्षांस्याविशानि᳘ति ब्राह्मणो हि र᳘क्षसामपहन्ता त᳘स्मादभिनि᳘हित एव᳘ सव्ये᳘न पाणि᳘ना भ᳘वति॥
</details>

##  १४
<details><summary>मूलम् - Weber</summary>

अ᳘थ जुहूम् प्र᳘तिगृह्णाति॥  
घृता᳘च्यसि जुहूर्नाम्ने᳘ति घृता᳘चीहि᳘ जुहूर्हि ना᳘म्ना से᳘द᳘म् प्रिये᳘ण धा᳘म्ना प्रियᳫं स᳘द आ᳘सीदे᳘ति घृता᳘च्यस्युपभृन्नाम्ने᳘त्युपभृ᳘तं घृता᳘चीॗ ह्युपभृद्धि नाम्नाॗ सेद᳘म् प्रिये᳘ण धा᳘म्ना प्रियᳫं स᳘द आ᳘सीदे᳘ति घृता᳘च्यसि ध्रुवा नाम्ने᳘ति ध्रुवां᳘ घृता᳘ची हि᳘ ध्रुवा हि ना᳘म्नाॗसेद᳘म् प्रिये᳘ण धा᳘म्ना प्रियᳫं स᳘द आ᳘सीदे᳘ति प्रिये᳘ण धा᳘म्ना प्रियᳫं स᳘द आ᳘सीदे᳘ति य᳘दन्य᳘द्धविः᳟॥
</details>

##  १५
<details><summary>मूलम् - Weber</summary>

स वा᳘ उप᳘रि जुहू᳘ᳫं᳘ साद᳘यति॥  
अध इ᳘तराः स्रु᳘चः क्षत्रंवै᳘ जुहूर्वि᳘श इ᳘तराः स्रु᳘चः क्ष᳘त्रमेॗवैत᳘द्विश उ᳘त्तरं करोति त᳘स्मादुपर्या᳘सीनं क्षत्रि᳘यमध᳘स्तादिमाः᳘ प्रजा उ᳘पासते त᳘स्मादुप᳘रिजुहू᳘ᳫं᳘ साद᳘यत्यध इ᳘तराः स्रु᳘चः॥
</details>

##  १६
<details><summary>मूलम् - Weber</summary>

सो ऽभि᳘मृशति॥  
ध्रुवा᳘ असदन्नि᳘ति ध्रुवा ह्य᳘सदन्नृत᳘स्य यो᳘नावि᳘ति यज्ञो वा᳘ ऋत᳘स्य यो᳘निर्यज्ञे ह्य᳘सदंस्ता᳘ विष्णो पाहि पाहि᳘ यज्ञ᳘म् पाहि᳘ यज्ञ᳘पतिमि᳘ति तद्य᳘जमानमाह पाहि मां᳘ यज्ञन्य᳘मि᳘ति तद᳘प्यात्मा᳘नं यज्ञाॗन्नान्त᳘रेति यज्ञो वै वि᳘ष्णोस्त᳘द्यज्ञा᳘यैॗवैतत्स᳘र्वम् प᳘रिददाति गु᳘प्त्यै त᳘स्मादाह ता᳘ विष्णो पाही᳘ति॥
</details>