+++
title = "७"

+++


##  ०१
<details><summary>मूलम् - Weber</summary>

ता वा᳘ एताः᳟॥  
च᳘तुस्त्रिंशद्व्या᳘हृतयो भवन्ति प्रा᳘यश्चित्तयो ना᳘मैष वै᳘ प्रजा᳘पतिर्य᳘ एष᳘ यज्ञ᳘स्ताय᳘ते य᳘स्मादिमाः᳘ प्रजाः प्र᳘जाता एत᳘म्वेवा᳘प्येतर्ह्य᳘नु प्र᳘जायन्ते॥
</details>

##  ०२
<details><summary>मूलम् - Weber</summary>

अष्टौ व᳘सवः॥  
ए᳘कादश रुद्रा द्वा᳘दशादित्या᳘ इमे᳘ एव द्या᳘वापृथिवी᳘ त्रयस्त्रिंॗश्यौ त्र᳘यस्त्रिंशद्वै᳘ देवाः᳘ प्रजा᳘पतिश्चतुस्त्रिंशस्त᳘देनम् प्रजा᳘पतिं करोत्येतद्वा᳘ अस्त्येतद्ध्य᳘मृतं यद्ध्य᳘मृ᳘तं तद्ध्य᳘स्त्येत᳘दु [^wbr_1] तद्यन्म᳘र्त्यᳫं स᳘ एष᳘ प्रजा᳘पतिः स᳘र्वं वै᳘ प्रजा᳘पतिस्त᳘देनम् प्रजा᳘पतिं करोति त᳘स्मादेताश्च᳘तुस्त्रिंशॗद्व्याहृतयो भवन्ति प्रा᳘यश्चित्तयो ना᳘म॥  

[^wbr_1]: त्येतद्वा᳘ऽअस्त्ये AB.
</details>

##  ०३
<details><summary>मूलम् - Weber</summary>

ता है᳘के॥  
यज्ञतन्व᳘ इत्या᳘चक्षते यज्ञ᳘स्य हॗ त्वेॗवैता᳘नि प᳘र्वाणि स᳘ एष᳘ यज्ञ᳘स्ताय᳘मान एता᳘ एव᳘ देव᳘ता भ᳘वन्नेति॥
</details>

##  ०४
<details><summary>मूलम् - Weber</summary>

स य᳘दि घर्मदु᳘घा ह्व᳘लेत्॥  
अन्या᳘मुपसं᳘क्रामेयुः स य᳘स्यामेॗवैनं वे᳘लायाम् पुरा᳘ पिन्व᳘यन्ति त᳘द्वैॗवैनामु᳘दीचीᳫं स्थाप᳘येद᳘ग्रेण वा शा᳘लाम् प्रा᳘चीम्॥
</details>

##  ०५
<details><summary>मूलम् - Weber</summary>

तद्ये᳘ एते᳘ अभि᳘तः॥  
पुछकाण्डं᳘ शिखण्डास्थे᳘ उछ᳘याते त᳘योर्यद्द᳘क्षिणं त᳘स्मिन्नेताश्च᳘तुस्त्रिंशतमाज्याहुती᳘र्जुहोत्येता᳘वान्वै स᳘र्वो यज्ञो या᳘वत्य एताश्च᳘तुस्त्रिंशद्व्या᳘हृतयो भवन्ति त᳘दस्यां कृत्स्न᳘मेव स᳘र्वं यज्ञं᳘ दधात्येषा ह्य᳘तो घर्मम् पि᳘न्वत एॗषो त᳘त्र प्रा᳘यश्चित्तिः क्रियते॥
</details>

##  ०६
<details><summary>मूलम् - Weber</summary>

अ᳘थ य᳘द्यज्ञ᳘स्य ह्व᳘लेत्॥  
त᳘त्समन्वी᳘क्ष्य जुहुयाद्दीक्षोपस᳘त्स्वाहवनी᳘ये प्र᳘सुत आ᳘ग्नीध्रे वि वा᳘ एत᳘द्यज्ञ᳘स्य प᳘र्व स्र्ंसते यद्ध्व᳘लति साॗ यैव त᳘र्हि त᳘त्र देव᳘ता भ᳘वति त᳘यैॗवैत᳘द्भिषज्य᳘ति त᳘या सं᳘दधाति॥
</details>

##  ०७
<details><summary>मूलम् - Weber</summary>

अ᳘थ य᳘दि स्क᳘न्देत्॥  
त᳘दद्भि᳘रुपनि᳘नयेदद्भिर्वा᳘ इदᳫं स᳘र्वमाप्तᳫं स᳘र्वस्यैवा᳘प्त्यै वैष्णववारुण्य᳘र्चा यद्वा᳘ इदं किं᳘ चार्छ᳘ति व᳘रुण एॗवेदᳫं स᳘र्वमा᳘र्पयति य᳘योरो᳘जसा स्कभिता र᳘जांसि वीॗर्येभिर्वीर᳘तमा श᳘विष्ठा या प᳘त्येते अ᳘प्रतीता स᳘होभिर्वि᳘ष्णू अगन्व᳘रुणा पूर्व᳘हूतावि᳘ति यज्ञो वै वि᳘ष्णुस्त᳘स्यैतदा᳘र्छति व᳘रुणो वा᳘ आर्पयिता तद्य᳘स्याश्चैॗवैत᳘द्देव᳘ताया आर्छ᳘तिॗ यो च देव᳘तार्प᳘यति ता᳘भ्यामॗवैत᳘दुभा᳘भ्याम् भिषज्य᳘त्युभा᳘भ्याᳫं सं᳘दधाति॥
</details>

##  ०८
<details><summary>मूलम् - Weber</summary>

अ᳘थो अॗभ्येव᳘ मृशेत्॥  
देवान्दि᳘वमगन्यज्ञस्त᳘तो मा द्र᳘विणमष्टु मनुॗष्यानन्त᳘रिक्षमगन्यज्ञस्त᳘तो मा द्र᳘विणमष्टु पितॄ᳘न्पृथिवी᳘मगन्यज्ञस्त᳘तो मा द्र᳘विणमष्टु यं कं᳘ च लोकम᳘गन्यज्ञस्त᳘तो मे भद्र᳘मभूदि᳘त्येॗवैत᳘दाह॥
</details>

##  ०९
<details><summary>मूलम् - Weber</summary>

त᳘द्ध स्मैतदा᳘रुणिराह॥  
किᳫं स᳘ यजेत यो᳘ यज्ञ᳘स्य व्यृद्ध्या पा᳘पीयान्म᳘न्येत यज्ञ᳘स्य वा᳘ अॗहं व्यृद्ध्या श्रे᳘यान्भवामी᳘त्येत᳘द्ध स्म स त᳘दॗभ्याह य᳘देता᳘ आशि᳘ष उपग᳘छति॥
</details>