+++
title = "२"

+++


##  ०१
<details><summary>मूलम् - Weber</summary>

वशामा᳘लभते॥  
ता᳘माल᳘भ्य सं᳘ज्ञपयन्ति संज्ञ᳘प्याह वपामु᳘त्खिदे᳘त्युत्खि᳘द्य वपा᳘मनुम᳘र्शं ग᳘र्भमे᳘ष्टवै᳘ ब्रूयात्स य᳘दि न᳘ विन्द᳘न्ति किमा᳘द्रियेरन्य᳘द्यु विन्द᳘न्ति त᳘त्र प्रा᳘यश्चित्तिः क्रियते [^wbr_1] ॥  

[^wbr_1]: The beginning of ५. २ is preceded in A by the following words: गर्भप्रसूतिसमये पठन इदं ब्राह्मणं । द्वौ कण्डिका वर्जित । आखूत्कर ॥१॥ पशुश्रपण ॥२॥.
</details>

##  ०२
<details><summary>मूलम् - Weber</summary>

न वै त᳘दवकल्पते॥  
यदे᳘काम् म᳘न्यमाना ए᳘कयेवैत᳘या च᳘रेयुर्यद्द्वे म᳘न्यमाना द्वा᳘भ्यामिव च᳘रेयु स्थालीं᳘ चैॗवोष्णी᳘षं चो᳘पकल्पयितवै᳘ ब्रूयात्॥
</details>

##  ०३
<details><summary>मूलम् - Weber</summary>

अ᳘थ वप᳘या चरन्ति॥  
य᳘थैव त᳘स्यै च᳘रणं वप᳘या चरिॗत्वाध्वर्यु᳘श्च य᳘जमानश्च पु᳘नरे᳘तः स᳘ आहाध्वर्युर्नि᳘रूहैतं ग᳘र्भमि᳘ति त᳘ᳫं᳘ हॗ नोदरतो नि᳘रूहेदा᳘र्ताया वै᳘ मृता᳘या उदरतो नि᳘रूहन्ति यदा वै ग᳘र्भः स᳘मृद्धो भ᳘वति प्रज᳘ननेन वै स त᳘र्हि प्रत्यङ्ङै᳘ति तम᳘पि विरु᳘ज्य श्रो᳘णी प्रत्य᳘ञ्चं नि᳘रूहितवै᳘ ब्रूयात्॥
</details>

##  ०४
<details><summary>मूलम् - Weber</summary>

तं᳘ निरुह्य᳘माणमभि᳘मन्त्रयते॥  
ए᳘जतु द᳘शमास्यो ग᳘र्भो जरा᳘युणा सहे᳘ति स यदाहै᳘जत्वि᳘ति प्राण᳘मेॗवास्मिन्नेत᳘द्दधाति द᳘शमास्य इ᳘ति यदा वै ग᳘र्भः स᳘मृद्धो भ᳘वत्य᳘थ द᳘शमास्यस्त᳘मेतदप्य᳘दशमास्यᳫं स᳘न्तम् ब्र᳘ह्मणैव य᳘जुषा द᳘शमास्यं करोति॥
</details>

##  ०५
<details><summary>मूलम् - Weber</summary>

जरा᳘युणा सहे᳘ति॥  
तद्य᳘था द᳘शमास्यो जरा᳘युणा सहेया᳘देव᳘मेत᳘दाह य᳘थायं᳘ वायुरे᳘जति य᳘था समुद्र ए᳘जती᳘ति प्राण᳘मेॗवास्मिन्नेत᳘द्दधात्येॗवायं द᳘शमास्यो अ᳘स्रज्जरा᳘युणा सहे᳘ति तद्य᳘था द᳘शमास्यो जरा᳘युणा सह स्र᳘ᳫं᳘सेतैव᳘मेत᳘दाह॥
</details>

##  ०६
<details><summary>मूलम् - Weber</summary>

त᳘दाहुः॥  
कथ᳘मेतं ग᳘र्भं कुर्यादित्य᳘ङ्गादङ्गाद्धैवास्या᳘वद्येयुर्य᳘थैवे᳘तरेषामवदा᳘नानामवदा᳘नं त᳘दु त᳘था न᳘ कुर्यादुतॗ ह्येषो᳘ ऽविकृताङ्गो भ᳘वत्यध᳘स्तादेव᳘ ग्रीवा᳘ अपिकृ᳘त्यैत᳘स्याᳫं स्थाल्या᳘मेतम् मे᳘धं श्चोतयेयुः स᳘र्वेभ्यो वा᳘ अस्यैषो᳘ ऽङ्गेभ्यो मे᳘ध श्चोतति त᳘दस्य स᳘र्वेषामेवा᳘ङ्गानाम᳘वत्तम् भवत्य᳘वद्यन्ति वशा᳘या अवदा᳘नानि य᳘थैव ते᳘षामवदा᳘नम्॥
</details>

##  ०७
<details><summary>मूलम् - Weber</summary>

ता᳘नि पशुश्र᳘पणे श्रपयन्ति॥  
त᳘देॗवैतम् मे᳘धं श्रपयन्त्युष्णी᳘षेणावे᳘ष्ट्य ग᳘र्भम् पार्श्वतः᳘ पशुश्र᳘पणस्योपनि᳘दधाति यदा᳘ शृतो भ᳘वत्य᳘थ समु᳘द्यावदा᳘नान्येॗवाभिजुहो᳘ति नैतम् मे᳘धमु᳘द्वासयन्ति पशुं᳘ त᳘देॗवैतम् मे᳘धमु᳘द्वासयन्ति॥
</details>

##  ०८
<details><summary>मूलम् - Weber</summary>

तं᳘ जघ᳘नेन चा᳘त्वालम᳘न्तरेण यू᳘पं चाग्निं᳘ च हरन्ति॥  
दक्षिणतो᳘ निधा᳘य प्रतिप्रस्थाता᳘वद्यत्य᳘थ स्रुचोरु᳘पस्तृणीते᳘ ऽथ मनो᳘तायै हवि᳘षो ऽनुवा᳘च आहा᳘वद्यन्ति वशा᳘या अवदा᳘नानां य᳘थैव ते᳘षामवदा᳘नम्॥
</details>

##  ०९
<details><summary>मूलम् - Weber</summary>

अ᳘थ प्रचरणी᳘ति स्रु᳘ग्भवति॥  
त᳘स्याम् प्रतिप्रस्थाता मे᳘धायो᳘पस्तृणीते द्विर᳘वद्यति सकृ᳘दभि᳘घारयति प्र᳘त्यनक्त्यवदा᳘ने अ᳘थानुवा᳘च आहाश्रा᳘व्याह प्रेष्ये᳘ति व᳘षट्कृते ऽध्वर्यु᳘र्जुहोत्यध्वर्योर᳘नु हो᳘मं जुहोति प्रतिप्रस्थाता᳟॥
</details>

##  १०
<details><summary>मूलम् - Weber</summary>

य᳘स्यै ते यज्ञि᳘यो ग᳘र्भ इ᳘ति॥  
अ᳘यज्ञिया वै ग᳘र्भास्त᳘मेतद्ब्र᳘ह्मणैव य᳘जुषा यज्ञि᳘यं करोति य᳘स्यै यो᳘निहिरण्ययी᳘त्यदो वा᳘ एत᳘स्यै यो᳘निं वि᳘छिन्दन्ति य᳘ददो᳘ निष्क᳘र्षन्त्यमृ᳘तमा᳘युर्हि᳘रण्यं ता᳘मेॗवास्या एत᳘दमृ᳘तां यो᳘निं करोत्य᳘ङ्गान्य᳘ह्रुता य᳘स्य त᳘म् मात्रा स᳘मजीगमᳫं स्वाहे᳘ति य᳘दि पु᳘मान्त्स्याद्य᳘द्यु स्त्री स्याद᳘ङ्गान्य᳘ह्रुता य᳘स्यै ता᳘म् मात्रा स᳘मजीगमᳫं स्वाहे᳘ति य᳘द्यु अ᳘विज्ञातो ग᳘र्भो भ᳘वति पुंस्कृ᳘त्यैव᳘ [^wbr_2] जुहुयात्पु᳘मांसो हि ग᳘र्भा अ᳘ङ्गान्य᳘ह्रुता य᳘स्य त᳘म् मात्रा स᳘मजीगमᳫं स्वाहे᳘त्यदो वा᳘ एत᳘म् मात्रा वि᳘ष्वञ्चं कुर्वन्ति य᳘ददो᳘ निष्क᳘र्षन्ति त᳘मेत᳘द्ब्र᳘ह्मणैव य᳘जुषा सम᳘र्ध्य मध्यतो᳘ यज्ञ᳘स्य पु᳘नर्मात्रा स᳘ङ्गमयति॥  

[^wbr_2]: पुस्कृ᳘त्यैव᳘ AB.
</details>

##  ११
<details><summary>मूलम् - Weber</summary>

अ᳘थाध्वयुर्व᳘नस्प᳘तिना चरति॥  
व᳘नस्प᳘तिनाध्वर्यु᳘श्चरित्वा या᳘न्युपभृ᳘त्यवदा᳘नानि भ᳘वन्ति ता᳘नि समान᳘यमान आहाग्न᳘ये स्विष्टकृते᳘ ऽनुब्रूही᳘त्यत्या᳘क्रामति प्रतिप्रस्थाता स᳘ एतᳫं स᳘र्वमेव मे᳘धं गृह्णीते᳘ ऽथोप᳘रिष्टाद्द्विरा᳘ज्यस्याभि᳘घारयत्याश्रा᳘व्याह प्रेष्ये᳘ति व᳘षट्कृते ऽध्वर्यु᳘र्जुहोत्यध्वर्योर᳘नु हो᳘मं जुहोति प्रतिप्रस्थाता᳟॥
</details>

##  १२
<details><summary>मूलम् - Weber</summary>

पुरुदस्मो वि᳘षुरूप इ᳘न्दुरि᳘ति॥  
बहुदान इ᳘ति हैतद्यदा᳘ह पुरुदस्म इ᳘ति वि᳘षुरूप इ᳘ति वि᳘षुरूपा इव हि ग᳘र्भा इ᳘न्दुरन्त᳘र्महिमा᳘नमानञ्ज धी᳘र इ᳘त्यन्तॗर्ह्येष᳘ मात᳘र्यक्तो भ᳘वत्ये᳘कपदीं द्विप᳘दीं त्रिप᳘दीं च᳘तुष्पदीमष्टा᳘पदीम् भु᳘वना᳘नु प्रथन्ताᳫं स्वाहे᳘ति प्रथ᳘यत्येॗवैनामेतत्सु᳘भूयो ह जयत्यष्टा᳘पद्येष्ट्वा य᳘दुचा᳘नष्टापद्या॥
</details>

##  १३
<details><summary>मूलम् - Weber</summary>

त᳘दाहुः᳟᳟॥  
क्वैतं ग᳘र्भं कुर्यादि᳘ति वृक्ष᳘ एॗवैनमु᳘द्दध्युरन्त᳘रिक्षायतना वै ग᳘र्भा अन्त᳘रिक्षमिवैतद्य᳘द्वृक्षस्त᳘देनᳫं स्व᳘ एॗवाय᳘तने प्र᳘तिष्ठापयति त᳘दु वा᳘ आहुर्य᳘ एनं त᳘त्रानुव्याह᳘रेद्वृक्ष᳘ एनम् मृतमु᳘द्धास्यन्ती᳘ति त᳘था हैव᳘ स्यात्॥
</details>

##  १४
<details><summary>मूलम् - Weber</summary>

अप ए᳘वैन᳘मभ्य᳘वहरेयुः॥  
आ᳘पो वा᳘ अस्य स᳘र्वस्य प्रतिष्ठा त᳘देनमॗप्स्वेव प्र᳘तिष्ठापयति त᳘दु वा᳘ आहुर्य᳘ एनं त᳘त्रानुव्याह᳘रेदॗप्स्वेव᳘ मरिष्यती᳘ति त᳘था हैव᳘ स्यात्॥
</details>

##  १५
<details><summary>मूलम् - Weber</summary>

आखूत्कर᳘ एॗवैनमु᳘पकिरेयुः॥  
इयं वा᳘ अस्य स᳘र्वस्य प्रतिष्ठा त᳘देनमस्या᳘मेव प्र᳘तिष्ठापयति त᳘दु वा᳘ आहुर्य᳘ एनं त᳘त्रानुव्याह᳘रेत्क्षिॗप्रे ऽस्मै मृता᳘य श्मशानं᳘ करिष्यन्ती᳘ति त᳘था हैव᳘ स्यात्॥
</details>

##  १६
<details><summary>मूलम् - Weber</summary>

पशुश्र᳘पण एॗवैनम् मरु᳘द्भ्यो जुहुयात्॥  
अहुता᳘दो वै᳘ देवा᳘नाम् मरु᳘तो विड᳘हुतमिवैतद्यद᳘शृतो ग᳘र्भ आहवनी᳘याद्वा᳘ एष आ᳘हृतो भवति पशुश्र᳘पणस्तथा᳘ह न᳘ बहिर्धा᳘ यज्ञाद्भ᳘वति न᳘ प्रत्य᳘क्षमिवाहवनी᳘ये देवा᳘नां वै᳘ मरु᳘तस्त᳘देनम् मरु᳘त्स्वेव प्र᳘तिष्ठापयति॥
</details>

##  १७
<details><summary>मूलम् - Weber</summary>

स᳘ हुॗत्वैव᳘ समिष्टयजूं᳘षि॥  
प्रथमावशान्तेष्व᳘ङ्गारेष्वेतᳫं सो᳘ष्णीषं ग᳘र्भमा᳘दत्ते तं प्राङ् ति᳘ष्ठञ्जुहोति मारुत्य᳘र्चा म᳘रुतो य᳘स्य हि क्ष᳘ये पाथा᳘ दिवो᳘ विमहसः स᳘ सुगोपा᳘तमो ज᳘न इ᳘ति न स्वा᳘हाकरोत्यहुता᳘दो वै᳘ देवा᳘नाम् मरु᳘तो विड᳘हुतमिवैतद्यद᳘स्वाहाकृतं [^wbr_3] देवा᳘नां वै᳘ मरु᳘तस्त᳘देनम् मरु᳘त्स्वेव प्र᳘तिष्ठापयति॥  

[^wbr_3]: तद्यद᳘स्वाहाकृतं᳘ AB.
</details>

##  १८
<details><summary>मूलम् - Weber</summary>

अथा᳘ङ्गारैरभिस᳘मूहति॥  
मही द्यौः᳘ पृथिवी᳘ च न इमं᳘ यज्ञ᳘म् मिमिक्षताम् पिपृतां᳘ नो भ᳘रीमभिरि᳘ति॥
</details>