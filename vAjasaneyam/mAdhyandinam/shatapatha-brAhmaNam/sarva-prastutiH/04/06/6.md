+++
title = "६"

+++
## ०१
देवा᳘ ह वै᳘ यज्ञं᳘ तन्वानाः॥  
ते ऽसुररक्षसे᳘भ्य आसङ्गा᳘द्बिभयां᳘ चक्रुस्ते᳘ होचुः को᳘ नो दक्षिणत᳘ आसिष्यते ऽथा᳘भये ऽनाष्ट्र᳘ उत्तरतो᳘ यज्ञमु᳘पचरिष्याम इॗति॥  
## ०२
ते᳘ होचुः॥  
य᳘ एव᳘ नो वीर्य᳘वत्तमः स᳘ दक्षिणत᳘ आस्तामथा᳘भये ऽनाष्ट्र᳘ उत्तरतो᳘ यज्ञमु᳘पचरिष्याम इ᳘ति॥  
## ०३
ते᳘ होचुः॥  
इ᳘न्द्रो वै᳘ नो वीर्य᳘वत्तम इ᳘न्द्रो दक्षिणत᳘ आस्तामथा᳘भये ऽनाष्ट्र᳘ उत्तरतो᳘ यज्ञमु᳘पचरिष्याम इ᳘ति॥  
## ०४
ते हे᳘न्द्रमूचुः॥  
त्वं वै᳘ नो वीर्य᳘वत्तमो ऽसि त्वं᳘ दक्षिणत᳘ आस्वाथा᳘भये नाष्ट्र᳘ उत्तरतो᳘ यज्ञमु᳘पचरिष्याम इ᳘ति [^wbr_1] ॥  

[^wbr_1]: A. has at the close ॥ ४ ॥ एकांडीने नाम । कुर्वा ॥. 

## ०५
स᳘ होवाच॥  
कि᳘म् मे ततः᳘ स्यादि᳘ति ब्राह्मणाॗछंस्या ते ब्रह्मसाम᳘ त इ᳘ति त᳘स्माद्ब्राह्मणाछंसि᳘नम् प्र᳘वृणीत इ᳘न्द्रो ब्रह्मा ब्रा᳘ह्मणादिती᳘न्द्रस्यॗ ह्येषा स इ᳘न्द्रो दक्षिणत᳘ आस्ताथाभये᳘ नाष्ट्र᳘ उत्तरतो᳘ यज्ञमु᳘पाचरंस्त᳘स्माद्य᳘ एव᳘ वीर्य᳘वत्तमः स्यात्स᳘ दक्षिणत᳘ आसीताता᳘भये ऽनाष्ट्र᳘ उत्तरतो᳘ यज्ञमु᳘पचरेयु᳘र्यो वै᳘ ब्राह्मणा᳘नामनूचान᳘तमः स᳘ एषां वीर्य᳘वत्तमो᳘ ऽथ य᳘दिदं य᳘ एव क᳘श्च ब्रह्मा भ᳘वति कुवि᳘त्तूष्णीमा᳘स्त इ᳘ति त᳘स्माद्य᳘ एव᳘ वीर्य᳘वत्तमः स्यात्स᳘ दक्षिणत᳘ आसीता᳘थाभये ऽनाष्ट्र᳘ उत्तरतो᳘ यज्ञमु᳘पचरेयुस्त᳘स्माद्ब्राह्मणा᳘ दक्षिणत᳘ आसते ऽथा᳘भये ऽनाष्ट्र᳘ उत्तरतो᳘ यज्ञमु᳘पचरन्ति॥  
## ०६
स यत्रा᳘ह॥  
ब्र᳘ह्मन्त्स्तोष्या᳘मः प्र᳘शास्तरि᳘ति तद्ब्रह्मा᳘ जपत्येतं᳘ ते देव सवितर्यज्ञम् प्रा᳘हुर्बृ᳘हस्प᳘तये ब्रह्म᳘णे ते᳘न यज्ञ᳘मव ते᳘न यज्ञ᳘पतिं ते᳘न मा᳘मव स्तुत᳘ सवितुः᳘ प्रसव इ᳘तिॗ सो ऽसा᳘वेव ब᳘न्धुरेते᳘नॗ न्वेव भू᳘यिष्ठा इवो᳘पचरन्ति॥  
## ०७
अने᳘नॗ त्वेवो᳘पचरेत्॥  
दे᳘व सवितरेतद्बृ᳘हस्पते प्रे᳘ति त᳘त्सविता᳘रम् प्रसवायो᳘पधावति स हि᳘ देवा᳘नाम् प्रसविता बृ᳘हस्पते प्रे᳘ति बृ᳘हस्प᳘तिर्वै देवा᳘नाम् ब्रह्मा तद्य᳘ एव᳘ देवा᳘नाम् ब्रह्मा त᳘स्मा एॗवैतत्प्रा᳘ह त᳘स्मादाह बृ᳘हस्पते प्रे᳘ति॥  
## ०८
अ᳘थ मैत्रावरुणो᳘ जपति॥  
प्र᳘सूतं देवे᳘न सवित्रा जु᳘ष्टम् मित्राव᳘रुणाभ्यामि᳘ति त᳘त्सविता᳘रम् प्रसवायो᳘पधावति स हि᳘ देवा᳘नाम् प्रसविता जु᳘ष्टम् मित्राव᳘रुणाभ्यामि᳘ति मित्राव᳘रुणौ वै᳘ मैत्रावरुण᳘स्य देव᳘ते तद्ये᳘ एव᳘ मैत्रावरुण᳘स्य देव᳘ते ता᳘भ्यामेॗवैतत्प्रा᳘ह त᳘स्मादाह जु᳘ष्टम् मित्राव᳘रुणाभ्यामि᳘ति॥  