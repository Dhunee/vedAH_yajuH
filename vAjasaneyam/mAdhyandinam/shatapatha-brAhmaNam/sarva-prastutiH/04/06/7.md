+++
title = "७"

+++


##  ०१
<details><summary>मूलम् - Weber</summary>

त्रयी वै᳘ विद्या᳟॥  
ऋ᳘चो य᳘जूंषि सा᳘मानीय᳘मेव᳘र्चो ऽस्याᳫं ह्य᳘र्चति यो᳘ ऽर्चति स वा᳘गेव᳘र्चो वाचा ह्य᳘र्चति यो᳘ ऽर्चतिॗ सो ऽन्त᳘रिक्षमेव य᳘जूंषि द्यौः सा᳘मानिॗ सैषा त्रयी विद्या᳘ सौॗम्ये ऽध्वरे प्र᳘युज्यते॥
</details>

##  ०२
<details><summary>मूलम् - Weber</summary>

इम᳘मेव᳘ लोक᳘मृचा ज᳘यति॥  
अन्त᳘रिक्षं य᳘जुषा दि᳘वमेव सा᳘म्ना त᳘स्माद्यस्यैका विद्या᳘नूक्ता स्याद᳘न्वेवापी᳘तरयोर्नि᳘र्मितं विवक्षेतेम᳘मेव᳘ लोक᳘मृचा ज᳘यत्यन्त᳘रिक्षं य᳘जुषा दि᳘वमेव सा᳘म्ना॥
</details>

##  ०३
<details><summary>मूलम् - Weber</summary>

तद्वा᳘ एत᳘त्॥  
सह᳘स्रम् वाचः प्र᳘जातं द्वे इ᳘न्द्रस्तृ᳘तीये तृ᳘तीयं वि᳘ष्णुरृ᳘चश्च सा᳘मानि चे᳘न्द्रो य᳘जूंषि वि᳘ष्णुस्त᳘स्मात्स᳘दस्यृक्सामा᳘भ्यां कुर्वन्त्यैन्द्रᳫं हि स᳘दः॥
</details>

##  ०४
<details><summary>मूलम् - Weber</summary>

अ᳘थैतं वि᳘ष्णुं यज्ञ᳘म्॥  
एतैर्य᳘जुर्भिः पुर᳘ इवैव᳘ बिभ्रति त᳘स्मात्पुरश्च᳘रणं ना᳘म॥
</details>

##  ०५
<details><summary>मूलम् - Weber</summary>

वा᳘गेव᳘र्चश्च सा᳘मानि च॥  
म᳘न एव य᳘जूंषि सा य᳘त्रेयं वागा᳘सीत्स᳘र्वमेव तत्रा᳘क्रियत स᳘र्वम् प्रा᳘ज्ञायता᳘थ य᳘त्र म᳘न आ᳘सीॗन्नैव त᳘त्र किं᳘ चना᳘क्रियत न प्रा᳘ज्ञायत नो हि म᳘नसा ध्या᳘यतः क᳘श्चॗनाजाना᳘ति॥
</details>

##  ०६
<details><summary>मूलम् - Weber</summary>

ते᳘ देवा वा᳘चमब्रुवन्॥  
प्रा᳘ची प्रे᳘हीदम् प्र᳘ज्ञपये᳘ति सा᳘ होवाच कि᳘म् मे त᳘तः स्यादि᳘ति यत्किं चा᳘वषट्कृतᳫं स्वाहाकारे᳘ण यज्ञे᳘ हूय᳘ते त᳘त्त इ᳘ति त᳘स्माद्यत्किं चा᳘वषट्कृतᳫं स्वाहाकारे᳘ण यज्ञे᳘ हूय᳘ते त᳘द्वाचः सा प्रा᳘ची प्रैॗत्सैतत्प्रा᳘ज्ञपयदि᳘तीदं᳘ कुरुते᳘तीदं᳘ कुरुते᳘ति॥
</details>

##  ०७
<details><summary>मूलम् - Weber</summary>

त᳘स्मादु कुर्व᳘न्त्येव᳘र्चा᳘ हविर्धा᳘ने॥  
प्रातरनुवाकम᳘न्वाह सामिधेनीर᳘न्वाह ग्रा᳘व्णो ऽभि᳘ष्टौत्येवᳫं हि᳘ सयु᳘जाव᳘भवताम्॥
</details>

##  ०८
<details><summary>मूलम् - Weber</summary>

त᳘स्मादु कुर्व᳘न्त्येव स᳘दसि॥  
य᳘जुष्टौ᳘दुम्बरीमु᳘छ्रयन्ति स᳘दः स᳘मिन्वन्ति धि᳘ष्ण्यानु᳘पकिरन्त्येवᳫं हि᳘ सयु᳘जाव᳘भवताम्॥
</details>

##  ०९
<details><summary>मूलम् - Weber</summary>

तद्वा᳘ एतत्स᳘दः प᳘रिश्रयन्ति॥  
एत᳘स्मै मिथुना᳘य तिर᳘ इवेद᳘म् मिथुनं᳘ चर्याता इ᳘तिॗ व्यृद्धं वा एत᳘न्मिथुनं य᳘दन्यः प᳘श्यति त᳘स्माद्यद्य᳘पि जायापती᳘ मिथुनं च᳘रन्तौ प᳘श्यन्तिॗ व्येव᳘ द्रवत आ᳘ग एव᳘ कुर्वाते त᳘स्माद᳘द्वारेण स᳘दः प्रे᳘क्षमाणम् ब्रूयान्मा प्रे᳘क्षथा इ᳘ति य᳘था ह मिथुनं᳘ चर्य᳘माणम् प᳘श्येदेवं तत्का᳘मं द्वा᳘रेण देव᳘कृतᳫं हि द्वा᳘रम्॥
</details>

##  १०
<details><summary>मूलम् - Weber</summary>

एव᳘मेॗवैत᳘द्धविर्धा᳘नम् प᳘रिश्रयन्ति॥  
एत᳘स्मै मिथुना᳘य तिर᳘ इवेद᳘म् मिथुनं᳘ चर्याता इ᳘तिॗ व्यृद्धं वा᳘ एत᳘न्मिथुनं य᳘दन्यः प᳘श्यति त᳘स्माद्यद्य᳘पि जायापती᳘ मिथुनं च᳘रन्तौ प᳘श्यन्तिॗ व्येव᳘ द्रवत आ᳘ग एव᳘ कुर्वाते त᳘स्माद᳘द्वारेण हविर्धानम् प्रे᳘क्षमाणम् ब्रूयान्मा प्रे᳘क्षथा इ᳘ति य᳘था ह मिथुनं᳘ चर्य᳘माणम् प᳘श्येदेवं तत्का᳘मं द्वा᳘रेण देव᳘कृतᳫं हि द्वा᳘रम्॥
</details>

##  ११
<details><summary>मूलम् - Weber</summary>

तद्वा᳘ एतद्वृ᳘षा सा᳘म॥  
यो᳘षामृ᳘चᳫं स᳘दस्य᳘ध्येति [^wbr_1] त᳘स्मान्मिथुनादि᳘न्द्रो जातस्ते᳘जसो वै तत्ते᳘जो जातं य᳘दृच᳘श्च सा᳘म्नश्चे᳘न्द्र इ᳘न्द्र इ᳘तिॗ ह्येत᳘माच᳘क्षते य᳘ एष त᳘पति॥

[^wbr_1]: स᳘दस्य᳘द्ध्येति AB.
</details>

##  १२
<details><summary>मूलम् - Weber</summary>

अ᳘थैतद्वृ᳘षा सो᳘मः॥  
यो᳘षा अपो᳘ हविर्धाने᳘ ऽध्येति [^wbr_2] त᳘स्मान्मिथुना᳘च्चन्द्र᳘मा जातो᳘ ऽन्नाद्वै तद᳘न्नं जातं य᳘दद्ब्य᳘श्च सो᳘माच्च चन्द्र᳘माश्चन्द्र᳘माॗ ह्येतस्या᳘न्नं य᳘ एष त᳘पति तद्य᳘जमानं चैॗवैत᳘ज्जन᳘यत्यन्ना᳘द्यं चास्मै जनयत्यृच᳘श्च सा᳘म्नश्च य᳘जमानं जन᳘यत्यद्भ्य᳘श्च सो᳘माच्चास्मा अन्ना᳘द्यम्॥  

[^wbr_2]: र्धाने᳘ऽद्ध्येति AB.
</details>

##  १३
<details><summary>मूलम् - Weber</summary>

य᳘जुषा ह वै᳘ देवाः᳟॥  
अ᳘ग्रे यज्ञं᳘ तेनिरे᳘ ऽथर्चा᳘थ सा᳘म्ना त᳘दिदम᳘प्येत᳘र्हि य᳘जुषैवा᳘ग्रे यज्ञं᳘ तन्वते᳘ ऽथर्चा᳘थ सा᳘म्ना य᳘जो ह वै ना᳘मैतद्यद्य᳘जुरि᳘ति॥
</details>

##  १४
<details><summary>मूलम् - Weber</summary>

य᳘त्र वै᳘ देवाः᳟॥  
इमा᳘ विद्याः का᳘मान्दुदुह्रे त᳘द्ध यजुर्विॗद्यैव भू᳘यिष्ठान्का᳘मान्दुदुहे सा नि᳘र्धीततमेवास सा ने᳘तरे विद्य᳘ प्रत्या᳘सॗ नान्तरिक्षलोक इ᳘तरौ लोकौ प्र᳘त्यास॥
</details>

##  १५
<details><summary>मूलम् - Weber</summary>

ते᳘ देवा᳘ अकामयन्त॥  
कथं न्वियं᳘ विद्ये᳘तरे विद्ये᳘ प्रतिस्या᳘त्कथ᳘मन्तरिक्षलोक इ᳘तरौ लोकौ प्र᳘तिस्यादि᳘ति॥
</details>

##  १६
<details><summary>मूलम् - Weber</summary>

ते᳘ होचुः॥  
उपांॗश्वेव य᳘जुर्भिश्चराम त᳘त एषा᳘ विद्ये᳘तरे विद्ये᳘ प्रतिभविष्य᳘ति त᳘तो ऽन्तरिक्षलोक इ᳘तरौ लोकौ प्र᳘तिभविष्यती᳘ति॥
</details>

##  १७
<details><summary>मूलम् - Weber</summary>

तै᳘रुपांश्वचरन्॥  
आ᳘प्याययन्नेॗवैनानि तत्त᳘त एषा᳘ विद्ये᳘तरे विद्ये᳘ प्रत्या᳘सीत्त᳘तो ऽन्तरिक्षलोक इ᳘तरौ लोकौ प्र᳘त्यासीत्त᳘स्माद्य᳘जूंषि नि᳘रुक्तानि सन्त्य᳘निरुक्तानि त᳘स्मादय᳘मन्तरिक्षलोको नि᳘रुक्तः सन्न᳘निरुक्तः॥
</details>

##  १८
<details><summary>मूलम् - Weber</summary>

स य᳘ उपांशु य᳘जुर्भिश्च᳘रति॥  
आ᳘प्याययत्येॗवैनानि स ता᳘न्येनमा᳘पीनान्या᳘प्याययन्त्य᳘थ य᳘ उच्चैश्च᳘रति रूक्ष᳘यत्येॗवैनानि स ता᳘न्येनं रूक्षा᳘णि रुक्षयन्ति॥
</details>

##  १९
<details><summary>मूलम् - Weber</summary>

वा᳘गेव᳘र्चश्च सा᳘मानि च॥  
म᳘न एव य᳘जूंषि स य᳘ ऋचा᳘ च सा᳘म्ना च च᳘रन्ति वाक्ते᳘ भवन्त्य᳘थ ये य᳘जुषा च᳘रन्ति म᳘नस्ते᳘ भवन्ति त᳘स्मान्ना᳘नभिप्रेषितमध्वर्यु᳘णा किं चन᳘ क्रियते यॗदैॗवाध्वर्युराहा᳘नुब्रूहि यजेत्य᳘थैव ते᳘ कुर्वन्ति य᳘ ऋचा᳘ कुर्व᳘न्ति यॗदैॗवाध्वर्युरा᳘ह सो᳘मः पवत उपा᳘वर्तध्वमित्य᳘थैव ते᳘ कुर्वन्ति ये सा᳘म्ना कुर्व᳘न्तिॗ नो ह्य᳘नभिगतम् म᳘नना वाग्व᳘दति॥
</details>

##  २०
<details><summary>मूलम् - Weber</summary>

तद्वा᳘ एतन्म᳘नो ऽध्वर्युः᳟॥  
पुर᳘ इवैव᳘ चरति त᳘स्मात्पुरश्च᳘रणं ना᳘म पुर᳘ इव ह वै᳘ श्रिया य᳘शसा भवति य᳘ एव᳘मेतद्वे᳘द॥
</details>

##  २१
<details><summary>मूलम् - Weber</summary>

तद्वा᳘ एत᳘देव᳘ पुरश्च᳘रणम्॥  
य᳘ एष त᳘पति स᳘ एत᳘स्यैॗवावृ᳘ता चरेद्ग्र᳘हं गृहीॗत्वैत᳘स्यैॗवावृ᳘तमन्वा᳘वर्तेत प्रतिगी᳘र्यैत᳘स्यैॗवावृ᳘तमन्वा᳘वर्तेत ग्र᳘हᳫं हुॗत्वैत᳘स्यैॗवावृ᳘तमन्वा᳘वर्तेत स᳘ हैष᳘ भर्ता स यो᳘ हैवं᳘ विद्वा᳘नेत᳘स्यावृ᳘ता शक्नो᳘ति च᳘रितुं शक्नो᳘ति हैव᳘ भाॗर्यान्भ᳘र्तुम् [^wbr_3] ॥ 

[^wbr_3]: A has at the close ॥ १ ॥ एब्राह्मणानि नाम । घटसर्प
</details>