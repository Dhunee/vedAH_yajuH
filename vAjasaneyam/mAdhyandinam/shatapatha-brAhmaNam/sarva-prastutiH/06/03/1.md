+++
title = "१"

+++
## ०१
एतद्वै᳘ देवा᳘ अब्रुवन्॥  
चेत᳘यध्वमि᳘ति चि᳘तिमिछते᳘ति वाव त᳘दब्रुवंस्ते᳘षां चेत᳘यमानानाᳫं सविॗतैता᳘नि सावित्रा᳘ण्यमपश्यद्य᳘त्सविता᳘पश्यत्त᳘स्मात्सावित्रा᳘णि स᳘ एता᳘मष्टागृहीतामा᳘हुतिमजुहोत्ताᳫं हुॗत्वेमा᳘मष्ठधाविहिताम᳘षाढामपश्यत्पुॗरैव᳘ सृष्टा᳘ᳫं᳘ सती᳘म्॥  
## ०२
ते यद᳘ब्रुवन् चेत᳘यध्वमि᳘ति चि᳘तिमिछते᳘ति वाव त᳘दब्रुवन्य᳘च्चेत᳘यमा᳘ना अ᳘पश्यंस्त᳘स्माच्चि᳘तिरा᳘हुतिर्वै᳘ यज्ञो य᳘दिष्ट्वा᳘पश्यत्त᳘स्मादि᳘ष्टका॥  
## ०३
तां वा᳘ एता᳘म्॥  
ए᳘कᳫं सती᳘मष्टागृहीता᳘मष्टाभिर्य᳘जुर्भिर्जुहोति त᳘स्मादियमे᳘का सत्य᳘ष्टधाविहिता᳟॥  
## ०४
ता᳘मूर्ध्वा᳘मुद्गृह्ण᳘न्जुहोति॥  
इमां त᳘दूर्ध्वां᳘ रूपैरु᳘द्गृह्णाति त᳘स्मादिय᳘मूर्ध्वा᳘ रूपैः᳟॥  
## ०५
ताᳫं सं᳘ततां जुहोति॥  
एतद्वै᳘ देवा᳘ अबिभयुर्यद्वै᳘ न इह र᳘क्षांसि नाष्ट्राॗ नान्ववेयुरि᳘ति त᳘ एत᳘ᳫं᳘ संततहोम᳘मपश्यन्र᳘क्षसां नाष्ट्रा᳘णाम᳘नन्ववायनाय त᳘स्मात्सं᳘ततां जुहोति॥  
## ०६
य᳘द्वेॗवैतामा᳘हुतिं जुहो᳘ति॥  
सविॗतैॗषो ऽग्निस्त᳘मेतया᳘हुत्या पुर᳘स्तात्प्रीणाति त᳘मिष्ट्वा᳘ प्रीत्वा᳘थैनᳫं स᳘म्भरति तद्य᳘देत᳘या सविता᳘रम् प्रीणा᳘ति त᳘स्मासावित्रा᳘णि त᳘स्माद्वा᳘ एतामा᳘हुतिं जुहोति॥  
## ०७
य᳘द्वेॗवैतामा᳘हुतिं जुहो᳘ति॥  
सविॗतैॗषो ऽग्निस्त᳘मेतया᳘हुत्या पुर᳘स्ताद्रे᳘तो भूत᳘ᳫं᳘ सिञ्चति यादृगुऐ यो᳘नौ रे᳘तः सिच्य᳘ते तादृग्जायते तद्य᳘देत᳘या सविता᳘रं रे᳘तो भूत᳘ᳫं᳘ सिञ्च᳘ति तस्मात्सावित्रा᳘णि त᳘स्माद्वा᳘ एतामा᳘हुतिं जुहोति॥  
## ०८
स्रुवश्चा᳘त्र स्रु᳘क्च प्र᳘जुज्येते॥  
वाग्वै स्रु᳘क्प्राणः᳘ स्रुवो᳘ वाचा᳘ च वै᳘ प्राणे᳘न चैतद᳘ग्रे देवाः कर्मा᳘न्वैछंस्त᳘स्मात्स्रुव᳘श्च स्रु᳘क्च॥  
## ०९
य᳘द्वेव᳘ स्रुव᳘श्च᳘ स्रु᳘क्च॥  
यो वै स᳘ प्रजा᳘पतिरा᳘सीदेष स᳘ स्रुवः᳘ प्राणो वै᳘ स्रुवः᳘ प्राणः᳘ प्रजा᳘पतिर᳘थ या सा वागा᳘सीदेषा सा स्रुग्यो᳘षा वै वाग्यो᳘षा स्रुग᳘थ यास्ता आ᳘प आ᳘यन्वाचो᳘ लोका᳘देतास्ता या᳘मेतामा᳘हुतिं जुहो᳘ति॥  
## १०
ताᳫं सं᳘ततां जुहोति॥  
सं᳘तता हि ता आ᳘प आ᳘यन्न᳘थ यः स᳘ प्रजा᳘पतिस्त्रय्या᳘ विद्य᳘या सॗहापः प्रा᳘विशदेष स यै᳘रेतद्य᳘जुर्भिर्जुहोति॥  
## ११
तद्या᳘नि त्री᳘णि प्रथमा᳘नि॥  
इमे ते᳘ लोका अ᳘थ य᳘च्चुतुर्थं य᳘जुस्त्रयी सा᳘ विद्या ज᳘गती सा᳘ भवति ज᳘गती स᳘र्वाणि छ᳘न्दांसि स᳘र्वाणि छ᳘न्दांसि त्रयी᳘ विद्या᳘थ या᳘नि चत्वा᳘र्युत्तमा᳘नि दि᳘शस्ता᳘नीमे᳘ च वै᳘ लोका दि᳘शश्च प्रजा᳘पतिर᳘थैषा᳘ त्रयी᳘ विद्या᳟॥  
## १२
स᳘ जुहोति॥  
यञ्जानः᳘ प्रथमम् म᳘न इ᳘ति प्रजा᳘पतिर्वै᳘ युञ्जानः स म᳘न एत᳘स्मै क᳘र्मणे युङ्क्त तद्यन्म᳘न एत᳘स्मै क᳘र्मणे᳘ ऽयुङ्क्त त᳘स्मात्प्रजा᳘पतिर्युञ्जानः᳟॥  
## १३
तत्वा᳘य [^wbr_1] सविता धि᳘य इ᳘ति॥  
म᳘नो वै᳘ सविता᳘ प्राणा धि᳘यो ऽग्नेर्ज्यो᳘तिर्निचाय्ये᳘त्यग्नेर्ज्यो᳘तिर्दृष्ट्वे᳘त्येत᳘त्पृथिव्या अध्या᳘भरदि᳘ति पृथिव्यैॗ ह्येनद᳘ध्याभ᳘रति॥  

[^wbr_1]: तत्त्वा᳘य A

## १४
युक्ते᳘न म᳘नसा वयमि᳘ति॥  
म᳘न एॗवैत᳘देत᳘स्मै क᳘र्मणे युङ्क्ते न ह्यु᳘युक्तेन म᳘नसा किं᳘ चन᳘ सम्प्रति᳘ शक्ना᳘ति क᳘र्तुं देव᳘स्य सवितुः᳘ सव इ᳘ति देवे᳘न सवित्रा प्र᳘सूता इ᳘त्येत᳘त्स्वॗर्ग्याय शक्त्ये᳘ति य᳘थैते᳘न क᳘र्मणा स्वर्गं᳘ लोक᳘मिया᳘देव᳘मेत᳘दाह शक्त्ये᳘ति श᳘क्त्या हि᳘ स्वर्गं᳘ लोकमे᳘ति॥  
## १५
युक्त्वा᳘य सविता᳘ देवानि᳘ति॥  
म᳘नो वै᳘ सविता᳘ प्राणा᳘ देवाः स्व᳘र्यतो᳘ धिया दि᳘वमि᳘ति स्वर्ग᳘ᳫं᳘ हैनांलोकं᳘ यतो᳘ धिॗयैत᳘स्मै क᳘र्मणे युयुजे बृहज्ज्यो᳘तिः करिष्यत इ᳘त्यसौ वा᳘ आदित्यो᳘ बृहज्ज्यो᳘तिरेष᳘ उ एॗषो ऽग्नि᳘रेत᳘म्वेते᳘ संस्करिष्य᳘न्तो भवन्ति सविता प्र᳘सुवाति तानि᳘ति सवितृ᳘प्रसूता एतत्क᳘र्म करवन्नि᳘त्येत᳘त्॥  
## १६
युञ्ज᳘ते म᳘न उत᳘ युञ्जते धि᳘य इ᳘ति॥  
म᳘नश्चैॗवैत᳘त्प्राणा᳘श्चैत᳘स्मै क᳘र्मणे युङ्क्ते वि᳘प्रा वि᳘प्रस्ये᳘ति प्रजा᳘पतिर्वै वि᳘प्रो देवा वि᳘प्रा बृहतो᳘ विपश्चि᳘त इ᳘ति प्रजा᳘पतिर्वै᳘ बृह᳘न्विपश्चिद्वि हो᳘त्रा दध इ᳘ति यद्वा᳘ एष᳘ चीय᳘ते त᳘देष हो᳘त्रा वि᳘धत्ते चितेॗ ह्येत᳘स्मिन्हो᳘त्रा अधिविधीय᳘न्ते वयुनाविदि᳘त्येषॗ हीदं᳘ वयु᳘नम᳘विन्ददे᳘क इदित्ये᳘कोॗ ह्येष᳘ इदᳫं स᳘र्वं वयु᳘नम᳘विन्दन्मही᳘ देव᳘स्य सवितुः प᳘रिष्टुतिरि᳘ति महती᳘ देव᳘स्य सवितुः प᳘रिष्टुतिरि᳘त्येत᳘त्॥  
## १७
युजे᳘ वाम् ब्र᳘ह्म पूर्व्यं न᳘मोभिरि᳘ति॥  
प्राणो वै ब्र᳘ह्म पूर्व्यम᳘न्नं न᳘मस्तत्त᳘देॗषैवा᳘हुतिर᳘न्नमेत᳘यैव तदा᳘हुत्यैतेन् सूरेरि᳘ति य᳘थोभ᳘येषु देवमनुष्ये᳘षु कीर्तिश्लो᳘को य᳘जमानसा᳘न्नेन प्राणा᳘नेत᳘स्मै क᳘र्मणे युङ्क्ते वि श्लो᳘क एतु पॗथ्येवय स्या᳘देव᳘मेत᳘दाह शृण्व᳘न्तु वि᳘श्वे अमृ᳘तस्य पुत्रा इ᳘ति प्रजा᳘पतिर्वा᳘ अमृ᳘तस्त᳘स्य वि᳘श्वे देवाः᳘ पुत्रा आ ये धा᳘मानि दिव्या᳘नि तस्थुरितीमे वै लोका᳘ दिव्या᳘नि धा᳘मानि तद्य᳘ एषु᳘ लोके᳘षु देवास्ता᳘नेत᳘दाह॥  
## १८
य᳘स्य प्रया᳘णम᳘न्वन्य इ᳘द्ययुरि᳘ति॥  
प्रजा᳘पतिर्वा᳘ एतद᳘ग्रे क᳘र्माकरोत्तत्त᳘तो देवा᳘ अकुर्वन्देवा᳘ देव᳘स्य महिमा᳘नमो᳘जसे᳘ति यज्ञो वै᳘ महिमा᳘ देवा᳘ देव᳘स्य यज्ञं᳘ वीर्य᳘मो᳘जसे᳘त्येतद्यः पा᳘र्थिवानि विममे स ए᳘तश इ᳘ति यद्वै किं᳘ चास्यां तत्पा᳘र्थिवं त᳘देष स᳘र्व वि᳘मिमीते रश्मि᳘भिॗर्ह्येनदभ्यवतनो᳘ति र᳘जांसि देवः᳘ सविता᳘ महित्वने᳘तीमे वै᳘ लोका र᳘जांस्यसा᳘वादित्यो᳘ देवः᳘ सविता ता᳘नेष᳘ महिम्ना वि᳘मिमीते॥  
## १९
दे᳘व सवितः प्र᳘सुव यज्ञम् प्र᳘सुव यज्ञ᳘पतिम् भ᳘गाये᳘ति॥  
असौ वा᳘ आदित्यो᳘ देवः᳘ सविता᳘ यज्ञो भ᳘गस्त᳘मेत᳘दाह प्र᳘सुव यज्ञम् प्र᳘सुव यज्ञ᳘पतिम् भगाये᳘ति दिव्यो᳘ गन्धर्वः᳘ केतपूः के᳘तं नः पुनात्वि᳘त्यसौ वा᳘ आदित्यो᳘ दिव्यो᳘ गन्धर्वो᳘ ऽन्नं के᳘तो ऽन्नपूर᳘न्नं नः पुनात्वि᳘त्येत᳘द्वाचस्प᳘तिर्वा᳘चं नः स्वदत्वि᳘ति वाग्वा᳘ इदं क᳘र्म प्राणो᳘ वाचस्प᳘तिः प्राणो᳘ न इदं क᳘र्म स्वदत्वि᳘त्येत᳘त्॥  
## २०
इमं᳘ नो देव सवितर्यज्ञम् प्र᳘णये᳘ति॥  
असौ वा᳘ आदित्यो᳘ देवः᳘ सविता य᳘दु वा᳘ एष᳘ यज्ञि᳘यं क᳘र्म प्रण᳘यति तद᳘नार्तᳫं स्वॗस्त्युदृच᳘मश्नुते देवाव्य᳘मि᳘ति यो᳘ देवान᳘वदि᳘त्येत᳘त्सखिवि᳘दᳫं सत्राजि᳘तं धनजि᳘तᳫं स्वर्जितमिति य᳘ एतत्स᳘र्वं विन्दादि᳘त्येत᳘दृचे᳘त्यृचा स्तो᳘मᳫं स᳘मर्धय गायत्रे᳘ण रथन्तर᳘म् बृह᳘द्गायत्र᳘वर्तनी᳘ति सा᳘मानि स्वाहे᳘ति य᳘जूंषिॗ सैषा᳘ त्रयी᳘ विद्या᳘ प्रथमं᳘ जायते य᳘थैॗवाॗदो ऽमुत्रा᳘जायतैवम᳘थॗ यः सो ऽग्निर᳘सृज्यतैष स यो᳘ ऽत ऊर्ध्व᳘मग्नि᳘श्चीय᳘ते॥  
## २१
ता᳘न्येता᳘न्यष्टौ᳘ सावित्रा᳘णि॥  
अष्टा᳘क्षरा गायत्री᳘ गायॗत्रो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनमेतद्रे᳘तो भूत᳘ᳫं᳘ सिञ्चति ता᳘नि न᳘व भवन्ति स्वाहाकारो᳘ नवमो न᳘व दि᳘शो दि᳘शो ऽग्निर्न᳘व प्राणाः᳘ प्राणा᳘ अग्निर्या᳘वानग्निर्या᳘वत्यस्य मा᳘त्रा ता᳘वतैॗवैनमेतद्रे᳘तो भूत᳘ᳫं᳘ सिञ्चति ता᳘नि द᳘श भवन्त्या᳘हुतिर्दशमी द᳘शाक्षरा विरा᳘ड्विरा᳘डग्निर्द᳘श दि᳘शो दि᳘शो ऽग्निर्द᳘श प्राणाः᳘ प्राणा᳘ अग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## २२
एत᳘स्यामा᳘हुत्याᳫं हुता᳘याम्॥  
अग्नि᳘र्देवे᳘भ्य उ᳘दक्रामत्ते᳘ देवा᳘ अब्रुवन्पशुर्वा᳘ अग्निः᳘ पशु᳘भिरिमम᳘न्विछाम स स्वा᳘य रूपा᳘यावि᳘र्भविष्यती᳘ति त᳘म् पशु᳘भिर᳘न्वैछन्त्स स्वा᳘य रूपा᳘यावि᳘रभवत्त᳘स्मादु हैत᳘त्पशुः स्वा᳘य रूपा᳘यावि᳘र्भवति गौ᳘र् वा गवेॗ ऽश्वो वा᳘श्वाय पु᳘रुषो वा पु᳘रुषाय᳟᳟॥  
## २३
ते ऽब्रुवन्॥  
यद्य᳘ह स᳘र्वैरन्वेषिष्या᳘मो यातयामा अनुपजीवनु᳘र्वा गवे᳘ ऽश्वो वा᳘श्वाय पु᳘रुषो वा पु᳘रुषाय ईया᳘ भविष्यन्ति य᳘द्यु अ᳘सर्वैर᳘सर्वम᳘नुवेत्स्याम इ᳘ति त᳘ एतमे᳘कम् पशुं द्वा᳘भ्याम् पशु᳘भ्याम् प्रत्य᳘पश्यन्रा᳘सभं गोश्चा᳘वेश्च तद्य᳘देतमे᳘कम् पशुं द्वा᳘भ्याम् पशु᳘भ्याम् प्रत्य᳘पश्यंस्त᳘स्मादेष ए᳘कः सन्द्वि᳘रेताः॥  
## २४
अनद्धापुरुषम् पु᳘रुषात्॥  
एष᳘ ह वा᳘ अनद्धापुरुषो यो न᳘ देवान᳘वति न᳘ पितॄन्न᳘ मनुॗष्यांस्तत्स᳘र्वैर᳘ह पशु᳘भिरन्वै᳘छॗन्नो यात᳘यामा अनुपजीवनीया᳘ अभवन्॥  
## २५
त्रिभिर᳘न्विछति॥  
त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतैॗवैनमेतद᳘न्विछति प᳘ञ्च सम्प᳘दा भवन्ति प᳘ञ्चचितिको ऽग्निः प᳘ञ्च ऽर्त᳘वः संवत्सरः᳘ संवत्सॗरो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## २६
ते᳘ मौञ्जी᳘भिरभिधा᳘नीभिरभि᳘हिता भवन्ति॥  
अग्नि᳘र्देवे᳘भ्य उ᳘दक्रामत्स मु᳘ञ्जम् प्रा᳘विशत्त᳘स्मात्स᳘ सुषिरस्त᳘स्माद्वेॗवान्तरतो᳘ [^wbr_2] धूम᳘रक्त इवॗ सैषा यो᳘निरग्नेर्यन्मु᳘ञ्चो ऽग्नि᳘रिमे᳘ पश᳘वो न वै यो᳘निर्ग᳘र्भᳫं हिनस्त्या᳘हिंसायै यो᳘निर्वै जा᳘यमानो जायते यो᳘नेर्जा᳘यमानो᳘ जायाता इ᳘ति॥  

[^wbr_2]: सुखिर A first hand.

## २७
त्रिवृ᳘तो भवन्ति॥  
त्रिवृ᳘द्ध्यग्नि᳘रश्वाभिधानी᳘कृता भवन्ति सर्व᳘तो वा᳘ अश्वाभिधा᳘नी मु᳘खम् प᳘रिशेते सर्व᳘तो यो᳘निर्ग᳘र्भम् प᳘रिशेते योनिरूप᳘मेत᳘त्क्रियते॥  
## २८
ते प्रा᳘ञ्चस्तिष्ठन्ति॥  
अ᳘श्वः प्रथमो᳘ ऽथ रा᳘सभो᳘ ऽथाज᳘ एॗवᳫं ह्येॗते ऽनुपूर्वं यद्वै तद᳘श्रु स᳘क्षरितमा᳘सीदेष सो ऽश्वो᳘ [^wbr_3] ऽथ यत्तद᳘रसदिवैष रा᳘सभो᳘ ऽथ यः स᳘ कपा᳘ले र᳘सो लिप्त आ᳘सीदेषॗ सो ऽजो᳘ ऽथ यत्त᳘त्कपा᳘लमा᳘सीदेषा सा मृद्या᳘मेत᳘दाहरिष्य᳘न्तो भ᳘वन्त्येते᳘भ्यो वा᳘ एष᳘ रूपेभ्यो᳘ ऽग्रे ऽसृज्यत ते᳘भ्य एॗवैनमेत᳘ज्जनयति॥  

[^wbr_3]: आ᳘सोदेष सोऽजो᳘ ABC. 

## २९
ते᳘ दक्षिणत᳘स्तिष्ठन्ति॥  
एतद्वै᳘ देवा᳘ अबिभयुर्यद्वै᳘ नो यज्ञं᳘ दक्षिणतो र᳘क्षांसि नाष्ट्रा न᳘ हन्युरि᳘ति त᳘ एतं व᳘ज्रमपश्यन्नमु᳘मेॗवादित्य᳘मसौ वा᳘ आदित्य᳘ एषो᳘ ऽश्वस्त᳘ एते᳘न व᳘ज्रेण दक्षिणतो र᳘क्षांसि नाष्ट्रा᳘ अपहत्या᳘भये ऽनाष्ट्रा᳘ एतं᳘ यज्ञ᳘मतन्वत त᳘थैॗवैतद्य᳘जमान एते᳘न व᳘ज्रेण दक्षिणतो र᳘क्षांसि नाष्ट्रा᳘ अपहत्या᳘भये ऽनाष्ट्रा᳘ एतं᳘ यज्ञं᳘ तनुते॥  
## ३०
दक्षिणत᳘ आहवनी᳘यो भ᳘वति॥  
उत्तरत᳘ एषा᳘भ्रिरु᳘पशेते वृ᳘षा वा᳘ आहवनी᳘यो योषा᳘भ्रिर्दक्षिणतो वै वृ᳘षा यो᳘षामु᳘पशेते ऽरत्निमाॗत्रे ऽरत्निमात्राद्धि वृ᳘षा यो᳘षामुपशेते᳟॥  
## ३१
सा᳘ वैणवी᳘ स्यात्॥  
अग्नि᳘र्देवे᳘भ्य उ᳘दक्रामत्स᳘ वेणुम् प्रा᳘विशत्त᳘स्मात्स᳘ सुषिरः स एता᳘नि व᳘र्माण्यभि᳘तो ऽकुरुत प᳘र्वाण्य᳘ननुप्रज्ञानाय य᳘त्र-यत्र निददा᳘ह ता᳘नि कल्मा᳘षाण्यभवन्॥  
## ३२
सा᳘ कल्माषी᳘ स्यात्॥  
साॗ ह्याग्नेयी य᳘दि कल्माषीं न᳘ विन्देदप्य᳘कल्माषी स्यात्सुषिरा तु᳘ स्याॗत्सैॗवाग्नेयीॗ सैषा यो᳘निरग्नेर्य᳘द्वेणु᳘रग्नि᳘रियम् मृन्न वै यो᳘निर्ग᳘र्भᳫं हिनस्त्य᳘हिंसायै यो᳘नेर्वै जा᳘यमानो जायते यो᳘नेर्जा᳘यमानो जायाता इ᳘ति॥  
## ३३
प्रादशमात्री᳘ स्यात्॥  
प्रादेशमाॗत्रᳫं हीद᳘मभि वाग्वदत्यरत्निमात्रीॗ त्वेव᳘ भवति बाहुर्वा᳘ अरत्नि᳘र्बाहु᳘नो वै᳘ वीर्यं᳘ क्रियते वीर्य᳘सम्मितैव त᳘द्भवति॥  
## ३४
अन्यतःक्ष्णु᳘त्स्यात्॥  
अन्यतर᳘रो हीदं᳘ वाचः᳘ क्ष्णुत᳘मुभयतःक्ष्णुॗत्त्वेव᳘ भवत्युभय᳘तोॗ हीदं᳘ वाचः᳘ क्ष्णुतं य᳘देनया दै᳘वं च व᳘दति मानुषं चा᳘थो य᳘त्सत्यं चा᳘नृतं च त᳘स्मादुभयतःक्ष्णु᳘त्॥  
## ३५
य᳘द्वेॗवोभयतःक्ष्णु᳘त्॥  
अ᳘तो वा अ᳘भ्रेर्वीर्यं᳘ य᳘तो ऽस्यै क्ष्णुत᳘मुभय᳘त एॗवास्यामेत᳘द्वीर्यं᳘ दधाति॥  
## ३६
य᳘द्वेॗवोभयतःक्ष्णु᳘त्॥  
एतद्वा᳘ एनं देवा᳘ अनुवि᳘द्यैभ्यो᳘ लोके᳘भ्यो ऽखनस्त᳘थैॗवैनमय᳘मेत᳘दनुवि᳘द्यैभ्यो᳘ लोके᳘भ्यः खनति॥  
## ३७
स यदि᳘ति ख᳘नति॥  
त᳘देनमस्मा᳘ल्लोका᳘त्खनत्य᳘थ य᳘दूॗर्ध्वोच्च᳘रति त᳘दमु᳘ष्माल्लोकाद᳘थ यद᳘न्तरेण संच᳘रति त᳘दन्तरिक्षलोकात्स᳘र्वेभ्य एॗवैनमेत᳘देभ्या᳘ लोके᳘भ्यः खनति॥  
## ३८
तामा᳘दत्ते॥  
देव᳘स्य त्वा सवितुः᳘ प्रसॗवे ऽश्वि᳘नोर्बाहु᳘भ्याम् वितृ᳘प्रसूत एॗवैनामेत᳘देता᳘भिर्देव᳘ताभिरा᳘दत्ते गायत्रे᳘णपूष्णो ह᳘स्ताभ्यामा᳘ददे गायत्रे᳘ण छ᳘न्दसाङ्गिरस्वदि᳘ति स छ᳘न्दसा᳘थो अस्यां गायत्रं छ᳘न्दो दधाति पृथिव्याः᳘ सध᳘स्थादग्नि᳘म् पुरीष्य᳘मङ्गिरस्वदा᳘भरे᳘ति पश᳘वो वै पु᳘रीषम् पृथिव्या᳘ उप᳘स्थादग्नि᳘म् पशव्य᳘मग्निवदा᳘भरे᳘त्येतत्त्रै᳘ष्टुभेन छ᳘न्दसाङ्गिरस्वदि᳘ति त᳘देनां त्रै᳘ष्टुभेन छ᳘न्दसा᳘दत्ते᳘ ऽथो अस्यां त्रै᳘ष्टुभं छ᳘न्दो दधाति॥  
## ३९
अ᳘भ्रिरसी᳘ति॥  
अ᳘भ्रिॗर्ह्येषा त᳘देनᳫं सत्येना᳘दत्ते ना᳘र्यसी᳘ति व᳘ज्रो वा अ᳘भ्रिर्यो᳘षा ना᳘री न वै यो᳘षा कं᳘ चन᳘ हिनस्ति शम᳘यत्येॗवैनामेतद᳘हिंसायै त्व᳘या वय᳘मग्निं᳘ शकेम ख᳘नितुᳫं सध᳘स्थ ए᳘तीदं वै᳘ सध᳘स्थं त्व᳘या वय᳘मग्निं᳘ शकेम ख᳘नितुमस्मि᳘न्त्सध᳘स्थ इ᳘त्येतज्जा᳘गतेन छ᳘न्दसाङ्गिरस्वदि᳘ति त᳘देनां जा᳘गतेन छ᳘न्दसा᳘दत्ते᳘ ऽथो अस्यां जा᳘गतं छ᳘न्दो दधाति॥  
## ४०
त्रिभिरा᳘दत्ते॥  
त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतैॗवैनामेतदा᳘दत्ते त्रिभि᳘रादाया᳘थैनां चतुर्थे᳘नाभि᳘मन्त्रयत एतद्वा᳘ एनां देवा᳘स्त्रिभि᳘रादाया᳘थास्यां चतुर्थे᳘न वीर्य᳘मदधुस्त᳘थैॗवैनामय᳘मेत᳘त्त्रिभि᳘रादाया᳘थास्यां चतुर्थे᳘न वीर्यं᳘ दधाति॥  
## ४१
ह᳘स्त आधा᳘य सविते᳘ति॥  
ह᳘स्ते ह्य᳘स्या᳘हिता भ᳘वति बि᳘भ्रद᳘भ्रिमि᳘ति बिभ᳘र्तिॗ ह्येनाᳫं हिरण्य᳘यीमि᳘ति हिरण्म᳘यीॗ ह्येषा या᳘ छन्दोम᳘य्यग्नेर्ज्यो᳘तिर्निचाय्ये᳘त्यग्नेर्ज्यो᳘तिर्दृष्ट्वे᳘त्येत᳘त्पृथिव्या अध्या᳘भरदि᳘ति पृथिव्यैॗ ह्येनद᳘ध्याभ᳘रत्या᳘नुष्टुभेन छ᳘न्दसाङ्गिरस्वदि᳘ति त᳘देनामा᳘नुष्टुभेन छ᳘न्दसा᳘दत्ते᳘ ऽथो अस्यामा᳘नुष्टुभं छ᳘न्दो दधाति ता᳘न्येता᳘न्येव छ᳘न्दांस्येषा᳘भ्रिरारम्भा᳘यैॗवेयं᳘ वैणवी᳘ क्रियते॥  
## ४२
ताᳫं हैके हिरण्म᳘यीं कुर्व᳘न्ति॥  
हिरण्ययी᳘ति वा᳘ अॗभ्युक्ते᳘ति न त᳘था कुर्याद्यद्वा᳘ एषा छ᳘न्दांसि ते᳘नैषा हि᳘रण्यममृ᳘तᳫं हि᳘रण्यममृ᳘तानि छ᳘न्दांसि॥  
## ४३
तां᳘ चतु᳘र्भिरा᳘दत्ते॥  
च᳘तुरक्षरा वै स᳘र्वा वाग्वागित्ये᳘कमक्ष᳘रमक्ष᳘रमि᳘ति त्र्य᳘क्षरं तद्यत्तद्वागित्ये᳘कमॗक्ष᳘रं यैॗवैषानुष्टु᳘बुत्तमा सा सा᳘थ य᳘दक्ष᳘रमि᳘ति त्र्य᳘क्षरमेता᳘नि ता᳘नि पू᳘र्वाणि य᳘जूंषि स᳘र्वयैॗवैत᳘द्वाॗचाग्निं ख᳘नति स᳘र्वया वाचा स᳘म्भरति त᳘स्माच्चतु᳘र्भिः॥  
## ४४
य᳘द्वेव᳘ चतु᳘र्भिः॥  
च᳘तस्रो वै दि᳘शश्चतसृ᳘षु त᳘द्दिक्षु वा᳘चं दधाति त᳘स्माच्चतसृ᳘षु दिक्षु वा᳘ग्वदति छ᳘न्दोभिश्च य᳘जुर्भिश्चा᳘दत्ते त᳘दष्टौ च᳘तस्रो दि᳘शश्च᳘तस्रो ऽवान्तरदि᳘शः स᳘र्वासु त᳘द्दिक्षु वा᳘चं दधाति त᳘स्मात्स᳘र्वासु दिक्षु वा᳘ग्वदति [^wbr_4] ॥  

[^wbr_4]: ॥ ब्राह्मणम् ॥ ३ ॥ भारवट ॥ A. 