+++
title = "१"

+++


##  ०१
<details><summary>मूलम् - Weber</summary>

उद्धृ᳘त्याहवनी᳘यम् पूर्णाहुतिं᳘ जुहोति॥  
तद्य᳘त्पूर्णाहुतिं᳘ जुहो᳘त्यन्नादं वा᳘ एत᳘मात्म᳘नो जन᳘यते य᳘दग्निं [^wbr_1] त᳘स्मा एत᳘दन्ना᳘द्यम᳘पिदधाति य᳘था कुमारा᳘य वा जाता᳘य वत्सा᳘य वा स्त᳘नमपिदध्या᳘देव᳘मस्मा एत᳘दन्ना᳘द्यम᳘पिदधाति॥  

[^wbr_1]: जनय᳘ते यदग्निं A.
</details>

##  ०२
<details><summary>मूलम् - Weber</summary>

स᳘ एतेना᳘न्नेन शान्तः॥  
उ᳘त्तराणि हवीं᳘षि [^wbr_2] श्रप्य᳘माणान्यु᳘परमति श᳘श्वद्ध वा᳘ अध्वर्युं᳘ वा य᳘जमानं वा प्र᳘दहेत्तौ ह्य᳘स्य ने᳘दिष्ठं च᳘रतो य᳘दस्मिन्नेतामा᳘हुतिं न᳘ जुहुयात्त᳘स्माद्वा᳘ एतामा᳘हुतिं जुहोति॥  

[^wbr_2]: ह᳘वी᳘ᳫ᳘षि A.
</details>

##  ०३
<details><summary>मूलम् - Weber</summary>

तां वै᳘ पूर्णां᳘ जुहोति॥  
स᳘र्वं वै᳘ पूर्णᳫं स᳘र्वेणैॗवैनमेत᳘छमयति स्वाहाकारे᳘ण जुहोत्य᳘निरुक्तो वै᳘ स्वाहाकारः स᳘र्वं वा अ᳘निरुक्तᳫं स᳘र्वेणैॗवैनमेत᳘छमयति॥
</details>

##  ०४
<details><summary>मूलम् - Weber</summary>

यां वै᳘ प्रजा᳘पतिः॥  
प्रथमामा᳘हुतिम᳘जुहोत्स्वाहे᳘ति वै ता᳘मजुहोॗत्सो स्विदेॗषा निदा᳘नेन त᳘स्मात्स्वाहे᳘ति जुहोति त᳘स्यां व᳘रं ददाति स᳘र्वं वै व᳘रः स᳘र्वेणैॗवैनमेत᳘छमयति॥
</details>

##  ०५
<details><summary>मूलम् - Weber</summary>

त᳘दाहुः॥  
एता᳘मेवा᳘हुतिᳫं हुत्वाथो᳘त्तराणि हवीं᳘षि ना᳘द्रियेतैत᳘यैव तं का᳘ममाप्नोति य᳘मभिका᳘ममु᳘त्तराणि हवीं᳘षि निर्व᳘पती᳘ति॥
</details>

##  ०६
<details><summary>मूलम् - Weber</summary>

स वा᳘ अग्न᳘ये प᳘वमानाय नि᳘र्वपति॥  
प्राणो वै प᳘वमानः प्राण᳘मेॗवास्मिन्नेत᳘द्दधाति त᳘द्वेत᳘यैॗवास्मिंस्त᳘द्दधात्य᳘न्नᳫं हि᳘ प्राणो᳘ ऽन्नमेषाहुतिः॥
</details>

##  ०७
<details><summary>मूलम् - Weber</summary>

अ᳘थाग्न᳘ये पावका᳘य नि᳘र्वपति॥  
अ᳘न्नं वै᳘ पावकम᳘न्नमेॗवास्मिन्नेत᳘द्दधाति त᳘द्वेत᳘यैॗवास्मिंस्त᳘द्दधात्येषाॗ ह्येव᳘ प्रत्य᳘क्षम᳘न्नमा᳘हुतिः॥
</details>

##  ०८
<details><summary>मूलम् - Weber</summary>

अ᳘थाग्न᳘ये शु᳘चये नि᳘र्वपति॥  
वीर्यं᳘ वै शु᳘चि यद्वा᳘ अस्यैत᳘दुज्ज्व᳘लत्येत᳘दस्य वीर्यं᳘ शु᳘चि वीर्य᳘मेॗवास्मिन्नेत᳘द्दधाति त᳘द्वेत᳘यैॗवास्मिंस्त᳘द्दधाति यदाॗ ह्येॗवास्मिन्नेतामा᳘हुतिं जुहोत्य᳘थास्यैत᳘द्वीर्यं᳘ शुच्यु᳘ज्ज्वलति॥
</details>

##  ०९
<details><summary>मूलम् - Weber</summary>

त᳘स्मादाहुः॥  
एता᳘मेवा᳘हुतिᳫं हुत्वाथो᳘त्तराणि हवीं᳘षि ना᳘द्रियेतैत᳘यैव [^wbr_3] तं का᳘ममाप्नोति य᳘मभिकाममु᳘त्तराणि हवीं᳘षि निर्व᳘पती᳘ति त᳘दु नि᳘र्वपेदेवो᳘त्तराणि हवीं᳘षि परो᳘ ऽक्षमिव वा᳘ एतद्य᳘ददस्त᳘दिदमि᳘तीव॥  

[^wbr_3]: येतै᳘तयैव A.
</details>

##  १०
<details><summary>मूलम् - Weber</summary>

स य᳘दग्न᳘ये प᳘वमानाय निर्व᳘पति॥  
प्राणा वै प᳘वमानो यदा वै जा᳘यते᳘ ऽथ प्राणो᳘ ऽथ यावन्न जा᳘यते मातु᳘र्वैव ता᳘वत्प्राणम᳘नु प्रा᳘णिति य᳘था वा त᳘ज्जात᳘ एॗवास्मिन्नेत᳘त्प्राणं दधाति॥
</details>

##  ११
<details><summary>मूलम् - Weber</summary>

अ᳘थ य᳘दग्न᳘ये पावका᳘य निर्व᳘पति॥  
अ᳘न्नं वै᳘ पावकं त᳘ज्जात᳘ एॗवास्मिन्नेतद᳘न्नं दधाति॥
</details>

##  १२
<details><summary>मूलम् - Weber</summary>

अ᳘थ य᳘दग्न᳘ये शु᳘चये निर्व᳘पति॥  
वीर्यं᳘ वै शु᳘चि यदा वा अ᳘न्नेन व᳘र्धते᳘ ऽथ वीर्यं᳘ तद᳘न्नेनै᳘वैनमेत᳘द्वर्धयित्वा᳘थास्मिन्नेत᳘द्वीर्यं᳘ शु᳘चि दधाति त᳘स्मादग्न᳘ये शु᳘चये॥
</details>

##  १३
<details><summary>मूलम् - Weber</summary>

त᳘द्वेत᳘देव स᳘द्विप᳘र्यस्तमिव॥  
अग्नि᳘र्ह य᳘त्र देवे᳘भ्यो मनुॗष्यानभ्युपावव᳘र्त त᳘द्धेक्षां᳘ चक्रेॗ मैव स᳘र्वेणेवात्म᳘ना मनुॗष्यानभ्युपा᳘वृतमि᳘ति॥
</details>

##  १४
<details><summary>मूलम् - Weber</summary>

स एता᳘स्तिस्र᳘स्तनू᳘रेषु᳘ लोके᳘षु विन्य᳘धत्त॥  
य᳘दस्य प᳘वमानं रूपमा᳘सीत्त᳘दस्या᳘म् पृथिव्यां न्य᳘धत्ता᳘थ य᳘त्पावकं त᳘दन्त᳘रिक्षे᳘ ऽथ यछु᳘चि त᳘द्दिवि तद्वा ऋ᳘षयः प्र᳘तिबुबुधिरे य᳘ उ तर्ह्यृ᳘षय आसुर᳘सर्वेण वै᳘ न आत्म᳘नाग्नि᳘रभ्युपा᳘वृतदि᳘ति त᳘स्मा एता᳘नि हवीं᳘षि नि᳘रवपन्॥
</details>

##  १५
<details><summary>मूलम् - Weber</summary>

स य᳘दग्न᳘ये प᳘वमानाय निर्व᳘पति॥  
य᳘देॗवास्या᳘स्याम् पृथिॗव्यां रूपं त᳘देॗवास्यैते᳘नाप्नोत्य᳘थ य᳘दग्न᳘ये पावका᳘य निर्व᳘पति य᳘देॗवास्यान्त᳘रिक्षे रूपं त᳘देॗवास्यैते᳘नाप्नोत्य᳘थ य᳘दग्न᳘ये शु᳘चये निर्व᳘पति य᳘देॗवास्य दिवि᳘ रूपं त᳘देवा᳘स्यैते᳘नाप्नोत्येव᳘मु कृत्स्न᳘मेवा᳘ग्नि᳘मनपनिहितमा᳘धत्ते त᳘स्मादु [^wbr_4] नि᳘र्वपेदेवो᳘त्तराणि हवीं᳘षि॥  

[^wbr_4]: तस्मा᳘दु A.
</details>

##  १६
<details><summary>मूलम् - Weber</summary>

के᳘वलबर्हिः प्रथम᳘ᳫं᳘ हविर्भ᳘वति॥  
समान᳘बर्हिषी उ᳘त्तरे अयंवै᳘ लोकः᳘ प्रथम᳘ᳫं᳘ हविर᳘थेद᳘मन्त᳘रिक्षं द्विती᳘यं द्यौ᳘रेव᳘ तृती᳘यम् बहुॗलेव वा᳘ इय᳘म् पृथिवी᳘ लेल᳘येवान्त᳘रिक्षं लेल᳘येवासौ द्यौ᳘रुभे᳘ चिदेनाम् प्र᳘त्युद्यामि᳘नी [^wbr_5] स्तामि᳘ति त᳘स्मात्समान᳘बर्हिषी॥  

[^wbr_5]: प्रत्युद्यामि᳘नी A: the printed accent under प्र is an addition, but I am not certain if I have been right to do so.
</details>

##  १७
<details><summary>मूलम् - Weber</summary>

अष्टा᳘कपालाः स᳘र्वे पुरोडा᳘शा भवन्ति॥  
अष्टा᳘क्षरा वै᳘ गायत्री᳘ गायत्र᳘मग्नेश्छ᳘न्दः स्वे᳘नैॗवैनमेतच्छ᳘न्दसा᳘धत्ते ता᳘नि स᳘र्वाणि च᳘तुर्विंशतिः कपा᳘लानि स᳘म्पद्यन्ते च᳘तुर्विंशत्यक्षरा वै᳘ गायत्री᳘ गायत्र᳘मग्नेश्छ᳘न्दः स्वे᳘नैॗवैनमेतच्छ᳘न्दसा᳘धत्ते॥
</details>

##  १८
<details><summary>मूलम् - Weber</summary>

अथा᳘दित्यै चरुं नि᳘र्वपति॥  
प्र᳘च्यवत इव वा᳘ एॗषो ऽस्मा᳘ल्लोकाद्य एता᳘नि हवीं᳘षि निर्व᳘पतीमान्हि᳘ लोका᳘न्त्समारो᳘हन्ने᳘ति॥
</details>

##  १९
<details><summary>मूलम् - Weber</summary>

स यद᳘दित्यै चरुं᳘ निर्व᳘पति॥  
इयं वै᳘ पृथिव्य᳘दितिःॗ सेय᳘म् प्रतिष्ठा त᳘दस्या᳘मेॗवैत᳘त्प्रतिष्ठा᳘याम् प्र᳘तितिष्ठति त᳘स्माद᳘दित्यै चरुं नि᳘र्वपति॥
</details>

##  २०
<details><summary>मूलम् - Weber</summary>

त᳘स्यै विरा᳘जौ संया᳘ज्ये स्यातामि᳘त्याहुः॥  
विराॗड्ढीयमित्य᳘थो [^wbr_6] त्रिष्टुभौ त्रिष्टुॗब्भीयमित्य᳘थो ज᳘गत्यौ ज᳘गती हीयमि᳘ति विरा᳘जावि᳘त्येव᳘ स्याताम्॥  

[^wbr_6]: ढ्ढी A.
</details>

##  २१
<details><summary>मूलम् - Weber</summary>

त᳘स्यै धेनुर्द᳘क्षिणा॥  
धेनु᳘रिव वा᳘ इय᳘म् मनुॗष्येभ्यः स᳘र्वान् का᳘मान्दुहे माता᳘ धेनु᳘र्माॗतेव वा᳘ इय᳘म् मनुॗष्यान्बिभर्ति त᳘स्माद्धेनुर्द᳘क्षिणैतन्न्वे᳘कम᳘यनम् [^wbr_7] ॥  

[^wbr_7]: तन्वे᳘क AB.
</details>

##  २२
<details><summary>मूलम् - Weber</summary>

अ᳘थेदं᳘ द्विती᳘यम्॥  
आग्नेय᳘मेॗवाष्टा᳘कपालम् पुरोडा᳘शं नि᳘र्वपति परो᳘ ऽक्षमिव वा᳘एतद्य᳘दग्न᳘ये प᳘वमानायाग्न᳘ये पावका᳘याग्न᳘ये शु᳘चय इ᳘तीवाथा᳘ञ्जसैॗवैनमेत᳘त्प्रत्य᳘क्षमा᳘धत्ते त᳘स्मादग्नये ऽथा᳘दित्यै चरुं नि᳘र्वपति स य᳘ एव᳘ चरो᳘र्ब᳘न्धुः स ब᳘न्धुः॥
</details>