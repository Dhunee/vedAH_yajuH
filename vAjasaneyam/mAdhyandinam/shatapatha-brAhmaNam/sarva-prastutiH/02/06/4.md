+++
title = "४"

+++


##  ०१
<details><summary>मूलम् - Weber</summary>

तद्य᳘दाहुः᳟॥  
साकमेधैर्वै᳘ देवा᳘ वृत्रमघ्नंस्तै᳘र्वेव [^wbr_1] व्य᳘जयन्तॗ येय᳘मेषां वि᳘जितिस्तामि᳘ति स᳘र्वैर्ह त्वे᳘व᳘ देवा᳘श्चातुर्मास्यै᳘र्वृत्र᳘मघ्नन्त्स᳘र्वैर्वेव व्य᳘यन्तॗ येय᳘मेषां वि᳘जितिस्ताम्॥  

[^wbr_1]: स्तै᳘र्व्येव᳘ and र्वैर्व्येव᳘ A.
</details>

##  ०२
<details><summary>मूलम् - Weber</summary>

ते᳘ होचुः॥  
के᳘न रा᳘ज्ञा केना᳘नीकेन योत्स्याम इ᳘ति स हाग्नि᳘रुवाच म᳘या रा᳘ज्ञा मया᳘नीकेने᳘तिॗ ते ऽग्नि᳘ना रा᳘ज्ञाग्निना᳘नीकेन चतु᳘रो मासः प्रा᳘जयंस्तान्ब्र᳘ह्मणा च त्रय्या᳘ च विद्य᳘या प᳘र्यगृह्णन्॥
</details>

##  ०३
<details><summary>मूलम् - Weber</summary>

ते᳘ होचुः॥  
के᳘नैव रा᳘ज्ञा केना᳘नीकेन योत्स्याम इ᳘ति स᳘ ह व᳘रुण उवाच म᳘या रा᳘ज्ञा मया᳘नीकेने᳘ति ते व᳘रुणेनैव रा᳘ज्ञा व᳘रुणेना᳘नीकेना᳘परांश्चतु᳘रो मासः प्रा᳘जयंस्तान्ब्र᳘ह्मणा चैव᳘ त्रय्या᳘ च विद्य᳘या प᳘र्यगृह्णन्॥
</details>

##  ०४
<details><summary>मूलम् - Weber</summary>

ते᳘ होचुः॥  
के᳘नैव रा᳘ज्ञा केना᳘नीकेन योत्स्याम इ᳘ति स हे᳘न्द्र उवाच म᳘या रा᳘ज्ञा मया᳘नीकेने᳘ति त इ᳘न्द्रेणैव राज्ञे᳘न्द्रेणा᳘नीकेना᳘परांश्चतु᳘रो मासः प्रा᳘जयंस्तान्ब्र᳘ह्मणा चैव᳘ त्रय्या᳘ च विद्य᳘या प᳘र्यगृह्णन्॥
</details>

##  ०५
<details><summary>मूलम् - Weber</summary>

स य᳘द्वैश्वदेवे᳘न य᳘जते॥  
अग्नि᳘नैॗवैतद्रा᳘ज्ञाग्निना᳘नीकेन चतु᳘रो मासः प्र᳘जयति तत्त्र्येनी शलली᳘ भवति लोहः᳘ क्षुरः सा याॗ त्र्येनी शलली सा᳘ त्रय्यै᳘ विद्या᳘यै रू᳘पं लोहः᳘ क्षुरो ब्र᳘ह्मणो रूप᳘मग्निर्हि ब्र᳘ह्म लो᳘हित इव ह्य᳘ग्निस्त᳘स्माल्लोहः᳘ क्षुरो᳘ भवति ते᳘न प᳘रिवर्तयते तद्ब्र᳘ह्मणा चैॗवैनमेत᳘त्त्रय्या᳘ च विद्य᳘या प᳘रिगृह्णाति॥
</details>

##  ०६
<details><summary>मूलम् - Weber</summary>

अ᳘थ य᳘द्वरुणप्रघासैर्य᳘जते॥  
व᳘रुणेनैवैतद्रा᳘ज्ञा व᳘रुणेना᳘नीकेना᳘परांश्चतु᳘रो मासः प्र᳘जयति तॗत्त्र्येनी शलली᳘ भवति लोहः᳘ क्षुरस्ते᳘न प᳘रिवर्तयते तद्ब्र᳘ह्मणा चैॗवैनमेत᳘त्त्रय्या᳘ च विद्य᳘या प᳘रिगृह्णाति॥
</details>

##  ०७
<details><summary>मूलम् - Weber</summary>

अ᳘थ य᳘त्साकमेधैर्य᳘जते॥  
इ᳘न्द्रेणैॗवैतद्राज्ञे᳘न्द्रेणा᳘नीकेना᳘परांश्चतु᳘रो मासः प्र᳘जयति तॗत्त्र्येनी शलली᳘ भवति लोहः᳘ क्षुरस्ते᳘न प᳘रिवर्तयते तद्ब्र᳘ह्मणा चैॗवैनमेत᳘त्त्रय्या᳘ च विद्य᳘या प᳘रिगृह्णाति॥
</details>

##  ०८
<details><summary>मूलम् - Weber</summary>

स य᳘द्वैश्वदेवे᳘न य᳘जते॥  
अग्नि᳘रेव त᳘र्हि भवत्यग्ने᳘रेव सा᳘युज्यᳫं सलोक᳘तां जयत्य᳘थ य᳘त्साकमेधैर्य᳘जत इ᳘न्द्र एव त᳘र्हि भवती᳘न्द्रस्यैव सा᳘युज्यᳫं सलोक᳘तां जयति॥
</details>

##  ०९
<details><summary>मूलम् - Weber</summary>

स य᳘स्मिन्हर्ता᳘वमुं᳘ लोकमे᳘ति॥  
स᳘ एनमृतुः प᳘रस्मा ऋत᳘वे प्र᳘यछति प᳘र उ प᳘रस्मा ऋत᳘वे प्र᳘यछति स᳘ परम᳘मेव स्था᳘नम् परमां ग᳘तिं गछति चातुर्मास्ययाजी त᳘दाहुर्न चातुर्मास्ययाजि᳘नम᳘नुविन्दन्ति परॗमᳫं ह्येव ख᳘लु [^wbr_2] स स्था᳘नम् परमांग᳘तिं ग᳘छती᳘ति॥  

[^wbr_2]: खलु A.
</details>