+++
title = "४"

+++


##  ०१
<details><summary>मूलम् - Weber</summary>

महाहवि᳘ष ह वै᳘ देवा᳘ वृत्रं᳘ जघ्नुः॥  
ते᳘नो एव व्य᳘जयन्तॗ येय᳘मेषां वि᳘जितिस्तां त᳘थो एॗवैष᳘ एते᳘न पाप्मा᳘नं द्विष᳘न्तम् भ्रा᳘तृव्यᳫं हन्ति त᳘थो एव वि᳘जयते त᳘स्माद्वा᳘ एष᳘ एते᳘न यजते॥
</details>

##  ०२
<details><summary>मूलम् - Weber</summary>

त᳘स्यावृत्॥  
उ᳘पकिरन्त्युत्तरवेदिं᳘ गृह्ण᳘न्ति पृषदाज्यम् म᳘न्थन्त्यग्निं न᳘वप्रयाजम् भवति न᳘वानुयाजं त्री᳘णि समिष्टयजूं᳘षि भवन्त्य᳘थैता᳘न्येव प᳘ञ्च हवीं᳘षि भवन्ति॥
</details>

##  ०३
<details><summary>मूलम् - Weber</summary>

स य᳘दाग्नेॗयो ऽष्टा᳘कपालः पुरोडा᳘शो भ᳘वति॥  
अग्नि᳘ना ह वा᳘ एनं ते᳘जसाघ्नन्त्स ते᳘जो ऽग्निॗर्नाव्यथत त᳘स्मादाग्नेयो᳘ भवति॥
</details>

##  ०४
<details><summary>मूलम् - Weber</summary>

अ᳘थ य᳘त्सौम्य᳘श्चरुर्भ᳘वति॥  
सो᳘मेन ह वा᳘ एनं रा᳘ज्ञाघ्नन्त्सो᳘मराजान एव त᳘स्मात्सौम्य᳘श्चरु᳘र्भवति॥
</details>

##  ०५
<details><summary>मूलम् - Weber</summary>

अ᳘थ य᳘त्सावित्रः॥  
द्वा᳘दशकपालो वाष्टा᳘कपालो वा पुरोडा᳘शो भ᳘वति सविता वै᳘ देवा᳘नाम् प्रसविता᳘ सवितृ᳘प्रसूता हैॗवैनमघ्नंस्त᳘स्मात्सावित्रो᳘ भवति॥
</details>

##  ०६
<details><summary>मूलम् - Weber</summary>

अ᳘थ य᳘त्सारस्वत᳘श्चरुर्भ᳘वति॥  
वाग्वै स᳘रस्वती वा᳘गु हैवा᳘नुममाद प्र᳘हर जही᳘ति त᳘स्मात्सारस्वत᳘श्चरु᳘र्भवति॥
</details>

##  ०७
<details><summary>मूलम् - Weber</summary>

अ᳘थ य᳘त्पौष्ण᳘श्चरुर्भ᳘वति॥  
इयं वै᳘ पृथिवी᳘ पूॗषेय᳘ᳫं᳘ हैॗवैनम् बधा᳘य प्रतिप्र᳘ददावन᳘या हैॗवैनम् प्रतिप्र᳘त्तं जघ्नुस्त᳘स्मात्पौष्ण᳘श्चरु᳘र्भवति॥
</details>

##  ०८
<details><summary>मूलम् - Weber</summary>

अ᳘थैन्द्राग्नौ द्वा᳘दशकपालः पुरोडा᳘शो भवति॥  
एते᳘न हैॗवैनमघ्नंस्ते᳘जो वा᳘ अग्नि᳘रिन्द्रि᳘यं वीर्य᳘मि᳘न्द्र एता᳘भ्यामेनमुभा᳘भ्यां वीॗर्याभ्यामघ्नन्ब्र᳘ह्म वा᳘ अग्निः᳘ क्षत्रमि᳘न्द्रस्ते᳘ उभे᳘ संर᳘भ्य ब्र᳘ह्म च क्षत्रं᳘ च सयु᳘जौ कृत्वा ता᳘भ्यामेनमुभा᳘भ्यां वीॗर्याभ्यामघ्नंस्त᳘स्मादैन्द्राग्नो द्वा᳘दशकपालः पुरोडा᳘शो भवति॥
</details>

##  ०९
<details><summary>मूलम् - Weber</summary>

अ᳘थ माहेन्द्र᳘श्चरु᳘र्भवति॥  
इ᳘न्द्रो वा᳘ एष᳘ पुरा᳘ वृत्र᳘स्य बधाद᳘थ वृत्र᳘ᳫं᳘ हत्वा य᳘था महाराजो᳘ विजिग्यान᳘ [^wbr_1] एवं᳘ महेॗन्द्रो ऽभवत्त᳘स्मान्माहेन्द्र᳘श्चरु᳘र्भवति महा᳘न्तमु चैॗवैनमेतत्ख᳘लु करोति वृत्र᳘स्य बधा᳘य त᳘स्माद्वेव᳘ माहेन्द्र᳘श्चरु᳘र्भवति॥  

[^wbr_1]: विजिग्यपान᳘ A.
</details>

##  १०
<details><summary>मूलम् - Weber</summary>

अ᳘थ वैश्वकर्मण ए᳘ककपालः पुरोडा᳘शो भवति॥  
वि᳘श्वं वा᳘ एतत्क᳘र्म कृतᳫं स᳘र्वं जितं᳘ देवा᳘नामासीत्साकमेधै᳘रीजाना᳘नां विजिग्याना᳘नां वि᳘श्वम्वेॗवैत᳘स्यैतत्क᳘र्म [^wbr_2] कृतᳫं स᳘र्वं जित᳘म् भवति साकमेधै᳘रीजान᳘स्य विजिग्यान᳘स्य त᳘स्माद्वैश्वकर्मण ए᳘ककपालः पुरोडा᳘शो भवति॥  

[^wbr_2]: एतक्तं᳘र्भ क्ततᳫ A.
</details>

##  ११
<details><summary>मूलम् - Weber</summary>

एते᳘न वै᳘ देवाः᳟॥  
यज्ञे᳘नेष्ट्वाॗ येयं᳘ देवानाम् प्रजातिर्या श्री᳘रेत᳘द्बभूवुरेता᳘ᳫं᳘ ह वै प्र᳘जातिम् प्र᳘जायत एतां श्रि᳘यं गछति य᳘ एवं᳘ विद्वा᳘नेते᳘न यज्ञे᳘न य᳘जते त᳘स्माद्वा᳘ एते᳘न यजेत॥
</details>