+++
title = "५"

+++
## ०१
अ᳘प वा᳘ एत᳘स्मात्॥  
श्री᳘ राष्ट्रं᳘ क्रामतिॗ योऽश्वमेधे᳘न य᳘जते यदा वै पु᳘रुषः श्रि᳘यं ग᳘छति वी᳘णास्मै वाद्यते ब्राह्मणौ᳘ वीणागाथि᳘नौ संवत्सरं᳘ गायतः श्रियै वा᳘ एत᳘द्रूपं यद्वी᳘णा श्रि᳘यमेॗवास्मिंस्त᳘द्धत्तः॥  
## ०२
त᳘दाहुः॥  
य᳘दुभौ᳘ ब्राह्मणौ गा᳘येताम᳘पास्मात्क्षत्रं᳘ क्रामेद्ब्र᳘ह्मणो वा᳘ एत᳘द्रूपं य᳘द्ब्राह्मणो न वै ब्र᳘ह्मणि क्षत्रं᳘ रमत इ᳘ति॥  
## ०३
य᳘दुभौ᳘ राजॗन्यौ॥  
अ᳘पास्माद्ब्रह्मवर्चसं᳘ क्रामेत्क्षत्र᳘स्य वा᳘ एत᳘द्रूपं य᳘द्राजॗन्यो न वै᳘ क्षत्रे᳘ ब्रह्मवर्चसं᳘ रमत इ᳘ति ब्राह्मॗणोऽन्यो गा᳘यति राजॗन्योऽन्यो ब्र᳘ह्म वै᳘ ब्राह्मणः᳘ क्षत्रं᳘ राजन्य᳘स्त᳘दस्य ब्र᳘ह्मणा च क्षत्रे᳘ण चोभय᳘तः श्रीः प᳘रिगृहीता भवति॥  
## ०४
त᳘दाहुः॥  
य᳘दुभौ दि᳘वा गा᳘येताम् प्रभ्रं᳘शुकास्माछ्रीः᳘ स्याद्ब्र᳘ह्मणो वा᳘ एत᳘द्रूपं यद᳘हर्यदा वै रा᳘जा काम᳘यतेऽथ ब्राह्मणं᳘ जिनाति पा᳘पीयांस्तु᳘ भवति॥  
## ०५
य᳘दुभौ न᳘क्तम्॥  
अ᳘पास्माद्ब्रह्मवर्चसं᳘ क्रामेत्क्षत्र᳘स्य वा᳘ एत᳘द्रूपं यद्रा᳘त्रिर्न वै᳘ क्षत्रे᳘ ब्रह्मवर्चसं᳘ रमत इ᳘ति दि᳘वा ब्राह्मणो गा᳘यति न᳘क्तं राजन्य᳘स्त᳘थो हास्य ब्र᳘ह्मणा च क्षत्रे᳘ण चोभय᳘तः श्रीः प᳘रिगृहीता भवती᳘ति [^wbr_1] ॥  

[^wbr_1]: The last इति belongs to the beginning word of the next कण्डिका, which is accordingly left unaccented: see ४,२,८. ३,५. 

## ०६
अयजते᳘त्यददादि᳘ति ब्राह्मणो᳘ गायतीष्टापूर्तं वै᳘ ब्राह्मण᳘स्येष्टापूर्ते᳘नैॗवैनᳫं स स᳘मर्धयती᳘त्ययुध्यते᳘त्यमु᳘ᳫं᳘ संग्राम᳘मजयदि᳘ति राजॗन्यो युद्धं वै᳘ राजन्य᳘स्य वीर्यं᳘ वीॗर्येणैॗवैनᳫं स स᳘मर्धयति तिस्रोऽन्यो गा᳘था गा᳘यति तिस्रोऽन्यः षट् स᳘म्पद्यन्ते ष᳘डृत᳘वः संवत्सर᳘ ऋतु᳘ष्वेव᳘ संवत्सरे प्र᳘तितिष्ठति ता᳘भ्यां शतं᳘ ददाति शता᳘युर्वै पु᳘रुषः शते᳘न्द्रिय आ᳘युरेॗवेन्द्रियं᳘ वीर्य᳘मात्म᳘न्धत्ते॥  