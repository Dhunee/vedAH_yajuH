+++
title = "२"

+++
## ०१
एत᳘स्यां ताय᳘मानायाम्॥  
अ᳘श्वं निॗक्त्वोदा᳘नयन्ति य᳘स्मिन्त्स᳘र्वाणि रूपा᳘णि भवन्ति यो᳘ वा जव᳘समृद्धः सह᳘स्रार्हम् पूर्व्यं यो द᳘क्षिणायां धुर्य᳘प्रतिधुरः᳟॥  
## ०२
तद्य᳘त्सर्व᳘रूपो भ᳘वति॥  
स᳘र्वं वै᳘ रूपᳫं स᳘र्वमश्वमेधः स᳘र्वस्या᳘प्त्यै स᳘र्वस्या᳘वरुद्ध्या अ᳘थ य᳘ज्जव᳘समृद्धो [^wbr_1] वीर्यं᳘ वै᳘ जवो᳘ वीर्यस्या᳘प्त्यै वीर्य᳘स्या᳘वरुद्ध्या अ᳘थ य᳘त्सह᳘स्रार्हः स᳘र्वं वै᳘ सह᳘स्रᳫं स᳘र्वमश्वमेधः स᳘र्वस्या᳘प्त्यै स᳘र्वस्या᳘वरुद्ध्या अ᳘थ य᳘त्पूर्व्य᳘ एष वा अ᳘परिमितं वीर्य᳘मभिव᳘र्धते य᳘त्पूर्व्यो᳘ऽपरिमितस्यैव᳘ वीर्य᳘स्या᳘वरुद्ध्या अ᳘थ यद्द᳘क्षिणायां धुर्य᳘पर्तिधुर᳘ एष वा᳘ एष य᳘ एष त᳘पति न वा᳘ एतं क᳘श्चन᳘ प्रतिप्रति᳘रेत᳘स्यैवा᳘वरुद्ध्यै॥  

[^wbr_1]: य᳘ज्जव᳘समृद्धो᳘ वी᳘र्यं AB. P. द्धो᳘ वी C. 

## ०३
त᳘दु होवाच भाल्लबेयो᳟॥  
द्वि᳘रूप एॗवैषो᳘ऽश्वः स्यात्कृष्ण᳘सारंगः प्रजा᳘पतेर्वा᳘ एॗषोऽक्ष्णः स᳘मभवद्द्वि᳘रूपं वा᳘ इदं च᳘क्षुः शुक्लं᳘ चैव᳘ कृष्णं᳘ च त᳘देनᳫं स्वे᳘न रूपे᳘ण स᳘मर्धयती᳘ति॥  
## ०४
अ᳘थ होवाच सा᳘त्ययज्ञिः॥  
त्रि᳘रूप एॗवैषो᳘ऽश्वः स्यात्त᳘स्य कृष्णः᳘ पूर्वार्धः᳘ शुॗक्लोऽपरार्धः कृ᳘त्तिकाञ्जिः पुर᳘स्तात्तद्य᳘त्कृष्णः᳘ पूर्वार्धो भ᳘वति य᳘देॗवेदं᳘ कृष्ण᳘मक्ष्णस्त᳘दस्य तद᳘थ य᳘छुॗक्लोऽपरार्धो य᳘देॗवेदं᳘ शुक्ल᳘मक्ष्णस्त᳘दस्य तद᳘थ यत्कृ᳘त्तिकाञ्जिः पुर᳘स्तात्सा᳘ कनी᳘नका स᳘ एव᳘ रूप᳘समृद्धोऽतो यतॗमोऽस्योपक᳘ल्पेत बहुरूपो᳘ वा द्वि᳘रूपो वा त्रि᳘रूपो वा कृ᳘त्तिकाञ्जिस्तमा᳘लभेत जवे᳘नॗ त्वेव स᳘मृद्धः स्यात्॥  
## ०५
त᳘स्यैते᳘ पुर᳘स्ताद्रक्षिता᳘र उ᳘पकॢप्ता भवन्ति॥  
राजपुत्राः᳘ कवचि᳘नः शतं᳘ राजॗन्या निषङ्गि᳘णः शत᳘ᳫं᳘ सूतग्रामॗण्याम् पुत्रा᳘ इषुपर्षि᳘णः शतं᳘ क्षात्त्रसंग्रहीतॄणा᳘म् [^wbr_2] पुत्रा᳘ दण्डि᳘नः शत᳘मश्वशतं नि᳘रष्टं निर᳘मणं य᳘स्मिन्नेनमपिसृ᳘ज्य र᳘क्षन्ति॥  

[^wbr_2]: छात्रसंग्रही A. क्षात्रसं BCP.

## ०६
अ᳘थ सावित्रीमि᳘ष्टिं नि᳘र्वपति॥  
सवित्रे᳘ प्रसवित्रे द्वा᳘दशकपालम् पुरोडा᳘शᳫं सविता वै᳘ प्रसविता᳘ सविता᳘ म इमं᳘ यज्ञम् प्र᳘सुवादिति॥  
## ०७
त᳘स्यै प᳘ञ्चदश सामिधेॗन्यो भवन्ति॥  
वा᳘र्त्रघ्नावा᳘ज्यभागौ य᳘ इमा वि᳘श्वा जातान्या᳘ देवो᳘ यातु सविता᳘ सुर᳘त्न इ᳘त्युपांशु᳘ हवि᳘षो याज्यानुवाॗक्ये विरा᳘जौ संयाॗज्ये हि᳘रण्यं द᳘क्षिणा सुव᳘र्णं शत᳘मानं त᳘स्योक्तम् ब्रा᳘ह्मणम्॥  
## ०८
त᳘स्यै प्रयाजे᳘षु ताय᳘मानेषु॥  
ब्राह्मणो᳘ वीणागाथी᳘ दक्षिणत उ᳘त्तरमन्द्रामुदाघ्न᳘ᳫं᳘स्तिस्रः᳘ स्वयंस᳘म्भृता गा᳘था गायती᳘त्ययजते᳘त्यददादि᳘ति त᳘स्योक्तम् ब्रा᳘ह्मणम्॥  
## ०९
अ᳘थ द्विती᳘यां नि᳘र्वपति॥  
सवित्र᳘ आसवित्रे द्वा᳘दशकपालम् पुरोडा᳘शᳫं सविता वा᳘ आसविता᳘ सविता᳘ म इमं᳘ यज्ञमा᳘सुवादि᳘ति॥  
## १०
त᳘स्यै सप्त᳘दश सामिधेॗन्यो भवन्ति॥  
स᳘द्वन्तावा᳘ज्यभागौ स᳘देवा᳘वरुन्द्धे वि᳘श्वानि देव सवितः स᳘ घा नो देवः᳘ सविता᳘ सहावे᳘त्युपांशु᳘ हवि᳘षो याज्यानुवाॗक्ये अनुष्टु᳘भौ संयाॗज्ये रजतᳫं हि᳘रण्यं द᳘क्षिणा नानारूप᳘ताया अ᳘थो उत्क्रमाया᳘नपक्रमाय शत᳘मानम् भवति शता᳘युर्वै पु᳘रुषः शते᳘न्द्रिय आ᳘युरेॗवेन्द्रियं᳘ वीर्य᳘मात्म᳘न्धत्ते॥  
## ११
त᳘स्यै प्रयाजे᳘षु ताय᳘मानेषु॥  
ब्राह्मणो᳘ वीणागाथी᳘ दक्षिणत उ᳘त्तरमन्द्रामुदाघ्न᳘ᳫं᳘स्तिस्रः᳘ स्वयंस᳘म्भृता गा᳘था गायती᳘त्ययजते᳘त्यददादि᳘ति त᳘स्योक्तम् ब्रा᳘ह्मणम् ॥  
## १२
अ᳘थ तृती᳘यां नि᳘र्वपति॥  
सवित्रे᳘ सत्य᳘प्रसवाय द्वा᳘दशकपालम् पुरोडा᳘शमेष ह वै᳘ सत्यः᳘ प्रसवो यः᳘ सवितुः᳘ सत्ये᳘न मे प्रसवे᳘नेमं᳘ यज्ञम् प्र᳘सुवादि᳘ति॥  
## १३
त᳘स्यै सप्त᳘दशैव᳘ सामिधेॗन्यो भवन्ति॥  
रयिम᳘न्तावा᳘ज्यभागौ वीर्यं᳘ वै᳘ रयि᳘वीर्य᳘स्या᳘प्त्यै वीर्य᳘स्या᳘वरुद्ध्या आ᳘ विश्व᳘देवᳫं स᳘त्पतिं न᳘ प्रमि᳘ये सवितुर्दै᳘व्यस्य तदि᳘त्युपांशु᳘ हवि᳘षो याज्यानुवाॗक्ये नि᳘त्ये संयाॗज्ये ने᳘द्यज्ञपथाद᳘यानी᳘ति कॢप्त᳘ एव᳘ यॗज्ञेऽन्ततः प्र᳘तितिष्ठति त्रिष्टु᳘भौ भवत इ᳘न्द्रे वै᳘ वीर्यं᳘ त्रिष्टु᳘बिन्द्रिय᳘स्यैव᳘ वीर्य᳘स्या᳘वरुद्ध्यै हि᳘रण्यं द᳘क्षिणा सुव᳘र्णं शत᳘मानं त᳘स्योक्तम् ब्रा᳘ह्मणम्॥  
## १४
त᳘स्यै प्रयाजे᳘षु ताय᳘मानेषु॥  
ब्राह्मणो᳘ वीणानेव᳘ रुद्रा᳘दन्त᳘र्दधाति त᳘स्माद्य᳘त्रैॗषाश्वमेध आ᳘हुतिर्हूय᳘ते न त᳘त्र रुद्रः᳘ पशू᳘नभि᳘मन्यते ॥  
## १५
एत᳘स्याᳫं स᳘ᳫं᳘स्थितायाम्॥  
उपोत्था᳘याध्वर्यु᳘श्च य᳘जमानश्चा᳘श्वस्य द᳘क्षिणे क᳘र्ण आ᳘जपतो विभू᳘र्मात्रा᳘ प्रभूः᳘ पित्रे᳘ति त᳘स्योक्तम् ब्रा᳘ह्मणम᳘थैनमु᳘दञ्चम् प्रा᳘ञ्चम् प्र᳘सृजत एषा᳘ होभ᳘येषां देवमनुष्या᳘णां दिग्यदु᳘दीची प्रा᳘ची स्वा᳘यामेॗवैनं त᳘द्दिषि᳘ धत्तो न वै स्व᳘ आय᳘तने प्र᳘तिष्ठितो रिष्यत्य᳘रिष्ट्यै॥  
## १६
स᳘ आह दे᳘वा आशापालाः॥  
एतं᳘ देवेभ्यो᳘ऽश्वम् मे᳘धाय प्रो᳘क्षितं रक्षते᳘त्युक्ता᳘ मानुषा आशापाला अथैते दै᳘वा आप्याः᳘ साध्या᳘ अन्वाध्या᳘ मरु᳘तस्त᳘मेत᳘ उभ᳘ये देवमनुष्याः᳘ संविदाना अ᳘प्रत्यावर्तयन्तः संवत्सरं᳘ रक्षन्ति तद्यं न᳘ प्रत्यावर्त᳘यन्त्येष वा᳘ एष त᳘पति क᳘ उॗ ह्येतम᳘र्हति प्रत्या !वयितुं यॗद्येनम् प्रत्यावर्त᳘येयुः प᳘रागेॗवेदᳫं स᳘र्वᳫं स्यात्त᳘स्माद᳘प्रत्यावर्तयन्तो रक्षन्ति॥  
## १७
स᳘ आहा᳘शापालाः॥  
ये वा᳘ [^wbr_3] एत᳘स्योदृ᳘चं गमिष्य᳘न्ति राष्ट्रं ते᳘ भविष्यन्ति रा᳘जानो भविष्यन्त्यभिषेचनी᳘या अ᳘थ य᳘ एत᳘स्योदृ᳘चं न᳘ गमिष्यन्त्य᳘राष्ट्रं ते᳘ भविष्यन्त्य᳘राजानो भविष्यन्ति राजॗन्या वि᳘शोऽनभिषेचनी᳘यास्त᳘स्मान्मा प्र᳘मदत स्ना᳘त्वाच्चैॗवैनमुदका᳘न्निरुन्धीध्वं व᳘डवाभ्यश्च ते य᳘द्यद्ब्राह्मणजात᳘मुपनिग᳘छेत त᳘त्तत्पृछेत ब्रा᳘ह्मणाः कि᳘यद्यूय᳘मश्वमेध᳘स्य वित्थे᳘ति ते ये न᳘ विद्यु᳘र्जिनीया᳘त तान्त्स᳘र्वं वा᳘ अश्वमेधः स᳘र्वस्यैष न वेद यो᳘ ब्राह्मणः स᳘न्नश्वमेध᳘स्य न वे᳘द सो᳘ऽब्राह्मणो ज्ये᳘य एव स पा᳘नं करवाथ खादं नि᳘वपाथा᳘थ यत्किं᳘ च जनपदे᳘ कृतान्नᳫं स᳘र्वं वस्त᳘त्सुतं ते᳘षां रथकारकुल᳘ एव᳘ वो वसतिस्तद्ध्य᳘श्वस्याय᳘तनमि᳘ति॥  

[^wbr_3]: I should prefer to read ये᳘ व (वः), supported by the explanation of Harisv. युष्माकं मध्ये, but the mss. agree in reading ये वा᳘ऽएत᳘स्यो. - ibid. अकृतान्नं (?) and स्तुतं (?) Harisv.  