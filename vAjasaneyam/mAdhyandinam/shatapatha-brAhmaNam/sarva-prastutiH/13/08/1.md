+++
title = "१"

+++
## ०१
अ᳘थास्मै कल्याणं᳘ कुर्वन्ति [^1] ॥  
अ᳘थास्मै श्मशान᳘म् कुर्वन्ति॥  
गृहा᳘न्वा प्रज्ञा᳘नम् वा यो वै क᳘श्च म्रि᳘यते स श᳘वस्त᳘स्मा एतद᳘न्नं करोति त᳘स्माछवान्न᳘म् श᳘वान्न᳘म् ह वै त᳘छ्मशानमित्या᳘चक्षते परो᳘क्षं श्मशा उ हैव ना᳘म पितॄणा᳘मत्ता᳘रस्ते᳘ हामु᳘ष्मिंलोके᳘ऽकृतश्मशानस्य साधुकृत्यामु᳘पदम्भयन्ति ते᳘भ्य एतद᳘न्नं करोति त᳘स्माछ्मशान्नं᳘ श्मशान्न᳘म् ह वै त᳘छ्मशानमित्या᳘चक्षते परो᳘ऽक्षम्॥  

[^1]: अ᳘थास्मै कल्याणं᳘ कुर्वन्ति is wanting in BCD. P., but is given in A prima and tertia manu (obliterated sec. m.) and in the ऋषितर्पण (as the beginning of this adhyâya): from the latter also the accents have been taken, as they are wanting in A. लोके᳘ कृतश्मशान᳘स्य Codd. - ibid. त᳘स्मात्स्मशा A. secunda manu, त᳘स्मास्मशा prima manu. 

## ०२
तद्वै न᳘ क्षिप्रं᳘ कुर्यात् [^2] ॥  
नेन्न᳘वमघं᳘ कर᳘वाणी᳘ति चिर᳘ एव᳘ कुर्यादघ᳘मेव त᳘त्तिरः᳘ करोति य᳘त्र समाना᳘नु चन स्म᳘रेयुर᳘श्रुतिमेव त᳘दघं᳘ गमयति य᳘द्यनुस्म᳘रेयुः॥  

[^2]: कुर्यात् । here the accentuation stops in P. समा is everywhere else paroxytonon. 

## ०३
अ᳘युङ्गेषु सम्वत्सरेषु कुर्यात्॥  
अ᳘युङ्गᳫं हि᳘ पितॄणा᳘मेकनक्षत्र᳘ एकनक्षत्रᳫं हि᳘ पितॄणा᳘ममावाॗस्यायाममावाॗस्या वा᳘ एकनक्षत्रमे᳘को हि य᳘द्वेतां रा᳘त्रिᳫं स᳘र्वाणि भूता᳘नि सम्व᳘सन्ति ते᳘नो तं का᳘ममाप्नोति यः स᳘र्वेषु न᳘क्षत्रेषु॥  
## ०४
शर᳘दि कुर्यात्॥  
स्वधा वै᳘ शर᳘त्स्वॗधो वै᳘ पितॄणाम᳘न्नं त᳘देनम᳘न्ने स्वधा᳘यां दधाति माघे᳘ वा मा᳘ नोऽघ᳘म् भूदि᳘ति निदाघे᳘ वा नि᳘ नोऽघं᳘ धीयाता इ᳘ति॥  
## ०५
च᳘तुःस्रक्ति॥  
देवाश्चा᳘सुराश्चोभ᳘ये प्राजापत्या᳘ दिक्ष्व᳘स्पर्धन्त ते᳘ देवाअ᳘सुरान्त्सप᳘त्नान्भ्रा᳘तृव्यान्दिॗग्भ्योऽनुदन्तॗ तेऽदि᳘क्काः प᳘राभवंस्त᳘स्माद्या दै᳘व्यः प्रजाश्च᳘तुःस्रक्तीनि ताः श्मशाना᳘नि कुर्वते᳘ऽथ या आसुर्यः᳘ प्राच्या᳘स्त्वद्ये᳘ त्वत्परिमण्डला᳘नि ते᳘ऽनुदन्तॗ ह्येनान्दिग्भ्य᳘ उभे दि᳘शाव᳘न्तरेण वि᳘दधाति प्रा᳘चीं च द᳘क्षिणां चैत᳘स्याᳫं ह दिशि᳘ पितृलोक᳘स्य द्वा᳘रं द्वाॗरैॗवैनम् [^3] पितृलोकम् प्र᳘पादयति स्रक्ति᳘भिर्दिक्षु प्रतिति᳘ष्ठती᳘तरेणात्म᳘नावन्तरदि᳘क्षु त᳘देनᳫं स᳘र्वासु दिक्षु प्र᳘तिष्ठापयति॥  

[^3]: द्वा᳘रे᳘वैनं D. 

## ०६
अथा᳘तो भूमिजोषण᳘स्य॥  
उदीची᳘नप्रवणे करोत्यु᳘दीची वै᳘ मनुॗष्याणाम् दिक्त᳘देनम् मनुष्यलोक आ᳘भजत्येत᳘द्ध वै᳘ पित᳘रो मनुष्यलोक आ᳘भक्ता भवन्ति य᳘देषाम् प्रजा भ᳘वति प्रजा᳘ हास्स्य श्रेयसी भवति॥  
## ०७
दक्षिणा᳘प्रवणे कुर्यादि᳘त्याहुः॥  
दक्षिणा᳘प्रवणो वै᳘ पितृलोकस्त᳘देनम् पितृलोक आ᳘भजती᳘ति न त᳘था कुर्यादामी᳘वद्ध ना᳘म त᳘छ्मशानकरणं᳘ क्षिप्रे᳘ हैषाम᳘परोऽनुप्रै᳘ति॥  
## ०८
दक्षिणा᳘प्रवणस्य प्रत्यर्षे᳘ कुर्यादि᳘त्यु है᳘क आहुः॥  
त᳘त्प्रत्यु᳘छ्रितमघ᳘म् भवती᳘तिॗ नो एव त्!था कुर्याद्यद्वा᳘ उदीची᳘नप्रवणे करो᳘ति त᳘देव᳘ प्रत्यु᳘छ्रितमघ᳘म् भवति॥  
## ०९
य᳘स्यैव᳘ सम᳘स्य सतः᳟॥  
दक्षिणत᳘ह् पुर᳘स्तादा᳘प ए᳘त्य संस्थाया᳘प्रघ्नत्य [^4] एतां दि᳘शमभिनिष्प᳘द्याक्षय्या᳘ अॗपोऽपिप᳘द्येरंस्त᳘त्कुर्याद᳘न्नम् वाऽआ᳘पोऽन्ना᳘द्यमेवा᳘स्माऽएत᳘त्पुर᳘स्तात्प्रत्य᳘ग्दधात्यमृ᳘तमु वा आ᳘प एॗषो ह जीवा᳘नाम् दिग᳘न्तरेण सप्तर्षीणां᳘ चोद᳘यनमादित्य᳘स्यचास्तम᳘यनममृ᳘तमेव त᳘ज्जीवे᳘षु दधाति त᳘द्धैत᳘त्प्रतिमी᳘वन्ना᳘म श्मशानकरण᳘म् जीवे᳘भ्यो हितं यद्वाव᳘ जीवे᳘भ्यो हितम् त᳘त्पितृ᳘भ्यः॥  

[^4]: सᳫस्थाया᳘प्रघ्नत्य᳘ ADP.

## १०
क᳘म्वति कुर्यात्॥  
क᳘म् मेऽसदित्य᳘थो श᳘म्वति श᳘म् मेऽसदि᳘तिॗ नाधिपथं᳘ कुर्याॗन्नाकाशे ने᳘दावि᳘रघं᳘ करवाणी᳘ति॥  
## ११
गु᳘हा स᳘दवतापि᳘ स्यात्॥  
तद्यद्गु᳘हा भ᳘वत्यघ᳘मेव तद्गु᳘हा करोत्य᳘थ य᳘दवताप्य᳘सौ वा᳘ आदित्यः᳘ पाप्म᳘नोऽपहन्ता स᳘ एॗवास्मात्पाप्मा᳘नम᳘पहन्त्य᳘थो आदित्य᳘ज्योतिषमेॗवैनं करोति॥  
## १२
न त᳘स्मिन्कुर्यात्॥  
य᳘स्येत्था᳘दनूकाशः स्या᳘द्याचमान᳘ᳫं᳘ ह ना᳘म त᳘त्क्षिप्रे᳘ हैषाम᳘परोऽनुप्रै᳘ति॥  
## १३
चित्र᳘म् पश्चा᳘त्स्यात्॥  
प्रजा वै᳘ चित्रं᳘ चित्र᳘ᳫं᳘ हास्य प्रजा᳘ भवति य᳘दि चित्रम् न स्यादा᳘पः पश्चा᳘द्वोत्तरतो᳘ वा स्युरा᳘पोॗह्येव᳘ चित्र्!ᳫं हैॗवास्य प्रजा᳘ भवति॥  
## १४
ऊषरे᳘ करोति॥  
रे᳘तो वा ऊ᳘षाः प्रज᳘ननं त᳘देनम् प्रज᳘नन आ᳘भजत्येत᳘द्ध वै᳘ पित᳘रः प्रज᳘नन आ᳘भक्ता भवन्ति य᳘देषाम् प्रजा भ᳘वति प्रजा᳘ हास्य श्रे᳘यसी भवति॥  
## १५
स᳘मूले॥  
स᳘मूलᳫं हि᳘ पितॄणा᳘म् वीरिणमिश्र᳘मेत᳘द्धास्याः [^5] पि᳘त्र्यम᳘नतिरिक्तम᳘थो अघ᳘मेव तद्ब᳘द्धृ करोति॥  

[^5]: बीरिणमि· A. - ibid. तद्बं᳘द्धृ P. द्ब᳘धृ A. prima manu द्बत्धृ A. secunda manu. द्व᳘द्धृ BC. द्व᳘द्धृ D.

## १६
न᳘ भूमिपाश᳘मभिवि᳘दध्यात्॥  
न᳘ शरं ना᳘श्मगन्धां ना᳘ध्याण्डां [^6] न᳘ पृश्निपर्णीॗ नाश्वत्थ᳘स्यान्तिकं᳘ कुर्यान्न᳘ विभी᳘तकस्य न ति᳘ल्वकस्य न स्फू᳘र्जकस्य न᳘ हरि᳘द्रोर्न᳘ न्यग्रोधस्य ये᳘ चान्ये᳘ पाप᳘नामानो मङ्गलोपेप्स᳘या ना᳘म्नामेव प᳘रिहाराय॥  

[^6]: ना᳘श्मगंधान्ना᳘ D. P. - ibid. बिभी᳘त P.

## १७
अथा᳘त आवृ᳘देव॥  
अग्निविध᳘याग्निचि᳘तः श्मशानं᳘ करोति यद्वै य᳘जमानोऽग्निं᳘ चिनुॗतेऽमु᳘ष्मै त᳘ल्लोका᳘य यज्ञे᳘नात्मा᳘नᳫं स᳘ᳫं᳘स्कुरुत एत᳘दु ह यज्ञि᳘यं कर्मा᳘संस्थितमा᳘ श्मशानकरणात्तद्य᳘दग्निविध᳘याग्निचि᳘तः श्मशानं᳘ करो᳘त्यग्निचित्या᳘मेव तत्स᳘ᳫं᳘स्थापयति॥  
## १८
तद्वै न᳘ मह᳘त्जुर्यात्॥  
ने᳘न्मह᳘दघ᳘म् [^7] कर᳘वाणी᳘ति या᳘वानपक्षपुॗछोऽग्निस्ता᳘वत्जुर्यादि᳘त्यु है᳘क आहुः समानो ह्य᳘स्यैष᳘ आत्मा य᳘थैॗवाग्नेस्तथे᳘ति॥  

[^7]: नेन्म᳘हदघं᳘ AD. 

## १९
पुरुषमाॗत्रं त्वेव᳘ कुर्यात्॥  
तथा᳘परस्मा अवकाशं न᳘ करोति पश्चाद्व᳘रीयः प्रजा वै᳘ पश्चा᳘त्प्रजा᳘मेव तद्व᳘रीयसीं कुरुत उत्तरतो व᳘र्षीयः प्रजा वा उ᳘त्तरा प्रजा᳘मेव तद्व᳘र्षीयसीं कुरुते त᳘द्विधा᳘यापसलविसृष्टा᳘भि स्प᳘न्द्याभिः पर्या᳘तनोत्यपसलवि पि᳘त्र्यᳫं हि कर्म॥  
## २०
अथो᳘द्धन्तवा᳘ आह॥  
स या᳘वत्येव᳘ निव᳘प्स्यन्त्स्यात्ता᳘वदु᳘द्धन्यात्पुरुषमाॗत्रं त्वेवो᳘द्धन्यात्तथा᳘परस्मा अवकाशं न᳘ करोत्य᳘थो ओ᳘षधिलोको वै᳘ पितव्र ओ᳘षधीनाᳫं ह मू᳘लान्यु᳘पसर्पन्त्य᳘थो ने᳘दस्या᳘ अन्त᳘र्हितो᳘ऽसदि᳘ति॥  