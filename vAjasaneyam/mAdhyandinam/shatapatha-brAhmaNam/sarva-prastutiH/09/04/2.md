+++
title = "२"

+++


##  ०१
<details><summary>मूलम् - Weber</summary>

अ᳘थ वातहोमा᳘न्जुहोति॥  
इमे वै᳘ लोका᳘ एॗषो ऽग्नि᳘र्वायु᳘र्वातहोमा᳘ एषु त᳘ल्लोके᳘षु वायुं᳘ दधाति त᳘स्मादय᳘मेषु᳘ लोके᳘षु वायुः᳟॥
</details>

##  ०२
<details><summary>मूलम् - Weber</summary>

बा᳘ह्येनाग्निमा᳘हरति॥  
आप्तो वा᳘ अस्य स᳘ वायुर्य᳘ एषु᳘ लोकेष्व᳘थ य᳘ इमां᳘लोकान्प᳘रेण वायुस्त᳘मस्मिन्नेत᳘द्दधाति॥
</details>

##  ०३
<details><summary>मूलम् - Weber</summary>

बहिर्वेदेरियं᳘ वै वे᳘दिः॥  
आप्तो वा᳘ अस्य स᳘ वायु᳘र्यो ऽस्याम᳘थ य᳘ इमाम् प᳘रेण वायुस्त᳘मस्मिन्नेत᳘द्दधाति॥
</details>

##  ०४
<details><summary>मूलम् - Weber</summary>

अञ्जलि᳘ना॥  
नॗ ह्येतस्ये᳘तीवाभि᳘पत्तिर᳘स्ति [^wbr_1] स्वाहाकारे᳘ण जुहो᳘ति ह्य᳘धो ऽधो धु᳘रमसौ वा आदित्य᳘ एष र᳘थो ऽर्वाची᳘नं त᳘दादित्या᳘द्वायुं᳘ दधाति त᳘स्मादेॗषो ऽर्वाची᳘नमेवा᳘तः पवते॥  

[^wbr_1]: आविपत्तिः (?) Sây.
</details>

##  ०५
<details><summary>मूलम् - Weber</summary>

समु᳘द्रो ऽसि न᳘भस्वानि᳘ति॥  
असौ वै᳘ लोकः᳘ समु᳘द्रो न᳘भस्वानार्द्र᳘दानुरि᳘त्येषॗ ह्यार्द्रं द᳘दाति तॗद्यो ऽमुष्मिंलोके᳘ वायुस्त᳘मस्मिन्नेत᳘द्दधाति शम्भू᳘र्मयोभू᳘रभि᳘ मा वाहि स्वाहे᳘ति शिवः᳘ स्योॗनो ऽभि᳘ मा वाही᳘त्येत᳘त्॥
</details>

##  ०६
<details><summary>मूलम् - Weber</summary>

मारुॗतो ऽसि मरु᳘तां गण इ᳘ति॥  
अन्तरिक्षलोको वै᳘ मारुतो मरु᳘तां गणस्तॗद्यो ऽन्तरिक्षलोके᳘ वायुस्त᳘मस्मिन्नेत᳘द्दधाति शम्भू᳘र्मयोभू᳘रभि᳘ मा वाहि स्वाहे᳘ति शिवः᳘ स्योॗनो ऽभि᳘ मा वाही᳘त्येत᳘त्॥
</details>

##  ०७
<details><summary>मूलम् - Weber</summary>

अवस्यू᳘रसि दु᳘वस्वानि᳘ति॥  
अयं वै᳘ लोॗको ऽवस्यूर्दु᳘वस्वांस्तद्यो ऽस्मिं᳘लोके᳘ वायुस्त᳘मस्मिन्नेत᳘द्दधाति शम्भू᳘र्मयोभू᳘रभि᳘ मा वाहि स्वाहे᳘ति शिवः᳘ स्योॗनो ऽभि᳘ मा वाही᳘त्येत᳘त्॥
</details>

##  ०८
<details><summary>मूलम् - Weber</summary>

त्रिभि᳘र्जुहोति॥  
त्र᳘य इमे᳘ लोका अ᳘थो त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतैव त᳘देषु वायुं᳘ दधाति॥
</details>

##  ०९
<details><summary>मूलम् - Weber</summary>

य᳘द्वेव᳘ वातहोमा᳘न्जुहो᳘ति॥  
एत᳘मेॗवैतद्र᳘थं युनक्त्येदद्वै᳘ देवा᳘ एतं र᳘थᳫं स᳘र्वेभ्यः का᳘मेभ्यो ऽयुञ्जत युक्ते᳘न स᳘मश्नवामहा इ᳘ति ते᳘न युक्ते᳘न स᳘र्वान्का᳘मान्त्स᳘माश्नुवत त᳘थैॗवैतद्य᳘जमान एतं र᳘थᳫं स᳘र्वेभ्यः का᳘मेभ्यो युङ्क्ते युक्ते᳘न स᳘मश्नवा इ᳘ति ते᳘न युक्ते᳘न स᳘र्वान्का᳘मान्त्स᳘मश्नुते॥
</details>

##  १०
<details><summary>मूलम् - Weber</summary>

वातहोमै᳘र्युनक्ति॥  
प्राणा वै वातहोमाः᳘ प्राणै᳘रेॗवैनमेत᳘द्युनक्ति त्रिभि᳘र्युनक्ति त्र᳘यो वै᳘ प्राणाः᳘ प्राण᳘ उदा᳘नो व्यानस्तै᳘रेॗवैनमेत᳘द्युन्क्त्यॗधो ऽधो धु᳘रमॗधो ऽधो हि धु᳘रं यो᳘ग्यं युञ्ज᳘न्ति ह᳘स्ताभ्याᳫं ह᳘स्ताभ्याᳫं हि यो᳘ग्यं युञ्ज᳘न्ति विपरिक्रा᳘मं विपरिक्रा᳘मᳫं हि यो᳘ग्यं युञ्ज᳘न्ति॥
</details>

##  ११
<details><summary>मूलम् - Weber</summary>

स᳘ दक्षिणायुग्य᳘मेवा᳘ग्रे युनक्ति॥  
अ᳘थ सव्यायुग्यम᳘थ दक्षिणाप्रष्टि᳘मेवं᳘ देवॗत्रेतर᳘था मानुषेॗ तं नाभि᳘युञ्ज्यान्ने᳘द्युक्त᳘मभियुन᳘जानी᳘ति वा᳘हनं तु᳘ दद्याद्युक्ते᳘न भुनजा इ᳘ति त᳘मुप᳘र्येव᳘ हरॗन्त्याध्वर्यो᳘रावसथा᳘दुप᳘रिॗ ह्येष त᳘मध्वर्य᳘वे ददाति स हि ते᳘न करो᳘ति तं तु द᳘क्षिणानां काले᳘ ऽनुदिशेत्॥
</details>

##  १२
<details><summary>मूलम् - Weber</summary>

अ᳘थ रु᳘ङ्नतीर्जुहोति॥  
अ᳘त्रैष स᳘र्वो ऽग्निः स᳘ᳫं᳘स्कृतः स᳘ एषो᳘ ऽत्र रु᳘चमैछत्त᳘स्मिन्देवा᳘ एता᳘भि रु᳘ङ्नतीभी रु᳘चमदधुस्त᳘थैॗवास्मिन्नय᳘मेत᳘द्दधाति॥
</details>

##  १३
<details><summary>मूलम् - Weber</summary>

य᳘द्वेव रु᳘ङ्नतीर्जुहो᳘ति॥  
प्रजा᳘पतेर्विस्रस्ताद्रुगु᳘दक्रामत्तं य᳘त्र देवाः᳘ सम᳘स्कुर्वंस्त᳘दस्मिन्नेता᳘भी रु᳘ङ्नतीभी रु᳘चमदधुस्त᳘थैॗवास्मिन्नय᳘मेत᳘द्दधाति॥
</details>

##  १४
<details><summary>मूलम् - Weber</summary>

या᳘स्ते अग्ने सू᳘र्ये रु᳘चः॥  
या᳘ वो देवाः सू᳘र्ये रु᳘चो रु᳘चं नो धेहि ब्राह्मणेष्वि᳘ति रु᳘चं रु᳘चमि᳘त्यमृतत्वं वै रु᳘गमृतत्व᳘मेॗवास्मिन्नेत᳘द्दधाति तिस्र आ᳘हुतीर्जुहोति त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतैॗवास्मिन्नेतद्रु᳘चं दधाति॥
</details>

##  १५
<details><summary>मूलम् - Weber</summary>

अ᳘थ वारुणीं᳘ जुहोति॥  
अ᳘त्रैष स᳘र्वो ऽग्निः स᳘ᳫं᳘स्कृतः स᳘ एषो᳘ ऽत्र व᳘रुणो देव᳘ता त᳘स्मा एत᳘द्धवि᳘र्जुहोति त᳘देनᳫं हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्य᳘ते वारुण्य᳘ ऽर्चा स्वे᳘नैॗवैनमेत᳘दात्म᳘ना स्व᳘या देव᳘तया प्रीणाति॥
</details>

##  १६
<details><summary>मूलम् - Weber</summary>

य᳘द्वेव᳘ वारुणीं᳘ जुहो᳘ति॥  
प्रजा᳘पतेर्वि᳘स्रस्ताद्वीर्य᳘मु᳘दक्रामत्तं य᳘त्र देवाः᳘ सम᳘स्कुर्वंस्त᳘दस्मिन्नेतॗया वीर्य᳘मदधुस्त᳘थैॗवास्मिन्नय᳘मेत᳘द्दधाति वारुण्य᳘ ऽर्चा᳘ क्षत्रं वै व᳘रुणो वीर्यं᳘ वै᳘ क्षत्रं᳘ वीॗर्येणैॗवास्मिन्नेत᳘द्वीर्यं᳘ दधाति॥
</details>

##  १७
<details><summary>मूलम् - Weber</summary>

त᳘प्त्वा यामि ब्र᳘ह्मणा व᳘न्दमान इ᳘ति॥  
त᳘त्त्वा याचे ब्र᳘ह्मणा व᳘न्दमान इ᳘त्येतत्तदा᳘शास्ते य᳘जमानो हवि᳘र्भिरि᳘ति त᳘दयमा᳘शास्ते यजमानो हवि᳘र्भिरि᳘त्येतद᳘हेडमानो वरुणेह᳘ बोधीत्य᳘क्रुध्यन्नो वरुणेह᳘ बोधीत्येतदु᳘रुशंस मा᳘ न आ᳘युः प्र᳘मोषीरि᳘त्यात्म᳘नः परिदां᳘ वदते॥
</details>

##  १८
<details><summary>मूलम् - Weber</summary>

अ᳘थार्काश्वमेध᳘योः सं᳘ततीर्जुहोति॥  
अयं वा᳘ अग्नि᳘रॗर्को ऽसा᳘वादित्यो ऽश्वमेधस्तौ᳘ सृष्टौ ना᳘नैॗवास्तां तौ᳘ देवा एता᳘भिरा᳘हुतिभिः स᳘मतन्वन्त्स᳘मदुधुस्त᳘थैॗवैनावय᳘मेता᳘भिरा᳘हुतिभिः सं᳘तनोति सं᳘दधाति॥
</details>

##  १९
<details><summary>मूलम् - Weber</summary>

स्व᳘र्ण᳘ घर्मः स्वाहे᳘ति॥  
असौ वा᳘ आदित्यो᳘ घॗर्मो ऽमुं त᳘दादित्य᳘मस्मि᳘न्नग्नौ प्र᳘तिष्ठापय्ति॥
</details>

##  २०
<details><summary>मूलम् - Weber</summary>

स्व᳘र्णार्कः स्वाहे᳘ति॥  
अय᳘मग्नि᳘रर्क᳘ इमं त᳘दग्निममु᳘ष्मिन्नादित्ये प्र᳘तिष्ठापयति॥
</details>

##  २१
<details><summary>मूलम् - Weber</summary>

स्वर्ण᳘ शुक्रः स्वाहे᳘ति॥  
असौ वा᳘ आदित्यः᳘ शुक्रस्तम् पु᳘नरमु᳘त्र दधाति॥
</details>

##  २२
<details><summary>मूलम् - Weber</summary>

स्वर्ण ज्यो᳘तिः स्वाहे᳘ति॥  
अय᳘मग्निर्ज्यो᳘तिस्तम् पु᳘नरिह᳘ दधाति॥
</details>

##  २३
<details><summary>मूलम् - Weber</summary>

स्व᳘र्ण सू᳘र्यः स्वाहे᳘ति॥  
असौ वा᳘ आदित्यः सू᳘र्यो ऽमुं त᳘दादित्य᳘मस्य स᳘र्वस्योत्तमं᳘ दधाति त᳘स्मादेॗषो ऽस्य स᳘र्वस्योत्तमः᳟॥
</details>

##  २४
<details><summary>मूलम् - Weber</summary>

प᳘ञ्चैता आ᳘हुतीर्जुहोति॥  
प᳘ञ्चचितिको ऽग्निः प᳘ञ्च ऽर्त᳘वः संवत्सरः᳘ संवत्सॗरो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनावेतत्सं᳘तनोति सं᳘दधाति॥
</details>

##  २५
<details><summary>मूलम् - Weber</summary>

य᳘द्वेवा᳘ह॥  
स्व᳘र्ण᳘ घर्मः स्वा᳘हाॗ स्व᳘र्णार्कः स्वाहे᳘त्यॗस्यैॗवैता᳘न्यग्नेर्ना᳘मानि ता᳘न्येत᳘त्प्रीणाति ता᳘नि हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा देव᳘ता न सा य᳘स्यै न᳘ गृह्यते᳘ ऽथो एता᳘नेॗवैत᳘दग्नी᳘नस्मि᳘न्नग्नौ᳘ नामग्रा᳘हं दधाति॥
</details>

##  २६
<details><summary>मूलम् - Weber</summary>

प᳘ञ्चैता आ᳘हुतीर्जुहोति॥  
प᳘ञ्चचितिको ऽग्निः प᳘ञ्च प᳘ञ्च ऽर्त᳘वः संवत्सरः᳘ संवत्सॗरो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनमेतद᳘न्नेन प्रीणाति॥
</details>

##  २७
<details><summary>मूलम् - Weber</summary>

अथा᳘त आ᳘हुतीनामेॗवाव᳘पनस्य॥  
यां कां च ब्रा᳘ह्मणवतीमा᳘हुतिं विद्यात्त᳘मेत᳘स्मिन्काले᳘ जुहुयात्का᳘मेभ्यो वा᳘ एतं र᳘थं युङ्क्ते तद्यां कां चात्रा᳘हुतिं जुहो᳘त्याप्तां ताᳫं सतीं᳘ जुहोति॥
</details>

##  २८
<details><summary>मूलम् - Weber</summary>

त᳘दाहुः॥  
न᳘ जुहुयान्ने᳘दतिरेच᳘यानी᳘ति स वै᳘ जुहुयादेव का᳘मेभ्यो वा᳘ एता आ᳘हुतयो हूयन्ते न वै का᳘मानाम᳘तिरिक्तमस्ति॥
</details>