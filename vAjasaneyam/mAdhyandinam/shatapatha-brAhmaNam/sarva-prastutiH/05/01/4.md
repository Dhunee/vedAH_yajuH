+++
title = "४"

+++


##  ०१
<details><summary>मूलम् - Weber</summary>

तं वै मा᳘ध्यन्दिने स᳘वने ऽभि᳘षिञ्चति॥  
मा᳘ध्यन्दिने स᳘वन आजिं᳘ धावन्त्येष वै᳘ प्रजा᳘पतिर्य᳘ एष᳘ यज्ञ᳘स्ताय᳘ते य᳘स्मादिमाः᳘ प्रजाः प्र᳘जाता एत᳘म्वेवा᳘प्येतर्ह्य᳘नु प्र᳘जायन्ते त᳘न्मध्यत᳘ एॗवैत᳘त्प्रजा᳘पतिमु᳘ज्जयति॥
</details>

##  ०२
<details><summary>मूलम् - Weber</summary>

अ᳘गृहीते माहेन्द्रे᳟॥  
एष वा इ᳘न्द्रस्य नि᳘ष्केवल्यो ग्र᳘हो य᳘न्माहेन्द्रो᳘ ऽप्यस्यैतन्नि᳘ष्केवल्यमेव᳘ स्तोत्रं नि᳘ष्केवल्यं शस्त्रमि᳘न्द्रो वै य᳘जमानस्त᳘देनᳫं स्व᳘ एॗवाय᳘तने ऽभि᳘षिञ्चति त᳘स्मादगृहीते मा᳘हेन्द्रे॥
</details>

##  ०३
<details><summary>मूलम् - Weber</summary>

अ᳘थ र᳘थमुपा᳘वहरति॥  
इ᳘न्द्रस्य व᳘ज्रो ऽसी᳘ति व᳘ज्रो वै र᳘थ इ᳘न्द्रो वै य᳘जमानस्त᳘स्मादाहे᳘न्द्रस्य व᳘ज्रो ऽसी᳘ति वाजसा इ᳘ति वाजसा हि र᳘थस्त्व᳘यायं वा᳘जᳫं सेदित्य᳘न्नं वै वा᳘जस्त्व᳘यायम᳘न्नमु᳘ज्जयत्वि᳘त्येॗवैत᳘दाह॥
</details>

##  ०४
<details><summary>मूलम् - Weber</summary>

तं᳘ धूर्गृहीत᳘मन्तर्वेद्य᳘भ्य᳘ववर्तयति॥  
वा᳘जस्य नु᳘ प्रसवे᳘ मात᳘रम् महीमित्य᳘न्नं वै वाजो᳘ ऽन्नस्य नु᳘ प्रसवे᳘ मात᳘रम् महीमि᳘त्येॗवैत᳘दाहा᳘दितिं ना᳘म व᳘चसा करामहा इ᳘तीयं वै᳘ पृथिव्य᳘दितिस्त᳘स्मादाहा᳘दितिं ना᳘म व᳘चसा करामह इ᳘ति य᳘स्यामिदं वि᳘श्वम् भु᳘वनमाविवेशे᳘त्यस्याॗᳫंॗ हीदᳫं स᳘र्वम् भु᳘वनमा᳘विष्टं त᳘स्यां नो देवः᳘ सविता ध᳘र्म साविषदि᳘ति त᳘स्यां नो देवः᳘ सविता य᳘जमानᳫं सवतामि᳘त्येॗवैत᳘दाह॥
</details>

##  ०५
<details><summary>मूलम् - Weber</summary>

अथा᳘श्वानद्भि᳘रॗभ्युक्षति॥  
स्न᳘पनायाभ्यवनीय᳘मानान्त्स्नपिता᳘न्वोदा᳘नीतानद्भ्यो᳘ ह वा अ᳘ग्रे ऽश्वः स᳘म्बभूवॗ सो ऽद्भ्यः᳘ सम्भ᳘वन्न᳘सर्वः स᳘मभवद᳘सर्वो हि वै᳘ सम᳘भवत्त᳘स्मान्न स᳘र्वैः पद्भिः प्र᳘तितिष्ठत्ये᳘कैकमेव पा᳘दमुद᳘च्य तिष्ठति तद्य᳘देॗवास्या᳘त्राप्स्व᳘हीयत ते᳘नैवैन᳘मेतत्स᳘मर्धयति कृत्स्नं᳘ करोति त᳘स्माद᳘श्वानद्भि᳘रॗभ्युक्षति स्न᳘पनायाभ्यवनीय᳘मानान्त्स्नपिता᳘न्वोदा᳘नीतान्॥
</details>

##  ०६
<details><summary>मूलम् - Weber</summary>

सो ऽभ्युक्षति॥  
अप्स्व᳘न्त᳘रमृ᳘तमप्सु᳘ भेषज᳘मपा᳘मुत प्र᳘शस्तिष्व᳘श्वा भ᳘वत वाजि᳘न इ᳘त्यनेना᳘पि दे᳘वीरापो यो᳘ व ऊर्मिः प्र᳘तूर्तिः ककुन्मान्वाजसास्ते᳘नायं [^wbr_1] वा᳘जᳫं सेदित्य᳘न्नं वै वाजस्ते᳘नायम᳘न्नमु᳘ज्जयत्वि᳘त्येॗवैत᳘दाह॥  

[^wbr_1]: ककुद्मान् Sây.
</details>

##  ०७
<details><summary>मूलम् - Weber</summary>

अ᳘थ र᳘थं युनक्ति॥  
स᳘ दक्षिणायुग्य᳘मेवा᳘ग्रे युनक्ति सव्यायुग्यं वा अ᳘ग्रे मानुषे᳘ ऽथैवं᳘ देवत्रा᳟॥
</details>

##  ०८
<details><summary>मूलम् - Weber</summary>

स᳘ युनक्ति॥  
वा᳘तो वा म᳘नो वे᳘ति न वै वा᳘तात्कि᳘म् चना᳘शीयो ऽस्ति न म᳘नसः किं᳘ चना᳘शीयो ऽस्ति त᳘स्मादाह वा᳘तो वा म᳘नो वे᳘ति गन्धर्वाः᳘ सप्त᳘विंशतिस्ते ऽग्रे᳘ ऽश्वमयुञ्जन्नि᳘ति गन्धर्वा᳘ ह वा अग्रे᳘ ऽश्वं युयुजुस्तद्ये ऽग्रे᳘ ऽश्वम᳘युञ्जंस्ते᳘ त्वा युञ्जन्त्वि᳘त्येॗवैत᳘दाह ते᳘ अस्मिन्जवमा᳘दधुरि᳘ति तॗद्ये ऽस्मिन्जव᳘मादधुस्ते त्व᳘यि जवमा᳘दधत्वि᳘त्येॗवैत᳘दाह॥
</details>

##  ०९
<details><summary>मूलम् - Weber</summary>

अ᳘थ सव्यायुग्यं᳘ युनक्ति॥  
वा᳘तरंहा भववाजिन्युज्य᳘मान इ᳘ति वा᳘तजवो भव वाजिन्युज्य᳘मान इ᳘त्येॗवैत᳘दाहे᳘न्द्रस्येव द᳘क्षिणः श्रिॗयैधी᳘ति यथे᳘न्द्रस्य द᳘क्षिणः श्रिॗयैवं य᳘जमानस्य श्रिॗयैधी᳘त्येॗवैत᳘दाह युञ्ज᳘न्तु त्वा मरु᳘तो विश्व᳘वेदस इ᳘ति युञ्ज᳘न्तु त्वा देवा इ᳘त्येॗवैत᳘दाह ते त्व᳘ष्टा पत्सु᳘ जवं दधात्वि᳘ति ना᳘त्र तिरो᳘हितमिवास्त्य᳘थ दक्षिणाप्रष्टिं᳘ युनक्ति सव्याप्रष्टिं वा अ᳘ग्रे मानुषे᳘ ऽथैवं᳘ देवत्रा᳟॥
</details>

##  १०
<details><summary>मूलम् - Weber</summary>

स᳘ युनक्ति॥  
जवो य᳘स्ते वाजिन्नि᳘हितो गु᳘हा यः᳘ श्येने प᳘रीत्तो अ᳘चरच्च वा᳘त इ᳘ति जवो य᳘स्ते बाजिन्न᳘प्यन्य᳘त्राषनि᳘हितस्ते᳘न न इमं᳘ यज्ञ᳘म् प्रजा᳘पतिमु᳘ज्जये᳘त्येॗवैत᳘दाह ते᳘न नो वाजिन्ब᳘लवान्ब᳘लेन वाजजि᳘च्च भ᳘व स᳘मने च पारयिष्णुरित्य᳘न्नं वै वा᳘जो ऽन्नजि᳘च्च न ए᳘ध्यस्मिं᳘श्च नो यज्ञे᳘ देवसमन᳘ इमं᳘ यज्ञ᳘म् प्रजा᳘पतिमु᳘ज्जये᳘त्येॗवैतदाह॥
</details>

##  ११
<details><summary>मूलम् - Weber</summary>

ते वा᳘ एत᳘ एव त्र᳘यो युक्ता᳘ भवन्ति॥  
त्रिवृद्धि᳘ देवा᳘नां तद्धि᳘ देवत्रा᳘धिप्रष्टियुग एव᳘ चतुर्थो᳘ ऽन्वेति मानुषा हि स तं य᳘त्र दास्यन्भ᳘वति त᳘च्चतुर्थ᳘मुपयु᳘ज्य ददाति त᳘स्मादपी᳘तरस्मिन्यज्ञ᳘ एत᳘ एव त्र᳘यो युक्ता᳘ भवन्ति त्रिवृद्धि᳘ देवा᳘नां तद्धि᳘ देवत्रा᳘धिप्रष्टियुग एव᳘ चतुर्थो᳘ ऽन्वेति मानुषो हि स तं य᳘त्र दास्यन्भ᳘वति त᳘च्चतुर्थ᳘मुपयु᳘ज्य ददाति॥
</details>

##  १२
<details><summary>मूलम् - Weber</summary>

अ᳘थ भार्हस्पत्यं᳘ चरु᳘म् नैवार᳘ᳫं᳘ सप्त᳘दशशरावं नि᳘र्वपति अ᳘न्नं वा᳘ एष उ᳘ज्जयति यो᳘ वाजपे᳘येन य᳘जते ऽन्नपे᳘यᳫं ह वै ना᳘मैतद्य᳘द्वाजपे᳘यं तद्य᳘देॗवैतद᳘न्नमुद᳘जैषीत्त᳘देॗवास्मा एत᳘त्करोति॥
</details>

##  १३
<details><summary>मूलम् - Weber</summary>

अ᳘थ य᳘द्बार्हस्पत्यो भ᳘वति॥  
बृ᳘हस्प᳘तिॗर्ह्येतम᳘ग्र उद᳘जयत्त᳘स्माद्बार्हस्पत्यो᳘ भवति॥
</details>

##  १४
<details><summary>मूलम् - Weber</summary>

अ᳘थ य᳘न्नैवारो भ᳘वति॥  
ब्र᳘ह्म वै बृ᳘हस्प᳘तिरेते वै ब्र᳘ह्मणा पच्यन्ते य᳘न्नीवा᳘रास्त᳘स्मान्नैवारो᳘ भवति सप्त᳘दशशरावो भवति सप्तदशो वै᳘ प्रजा᳘पतिस्त᳘त्प्रजा᳘पतिमु᳘ज्जयति॥
</details>

##  १५
<details><summary>मूलम् - Weber</summary>

तम᳘श्वान᳘वघ्रापयति॥  
वा᳘जिन इ᳘ति वाजि᳘नो ह्य᳘श्वास्त᳘स्मादाह वा᳘जिन इ᳘ति वाजजित इत्य᳘न्नं वै वा᳘जो ऽन्नजित इ᳘त्येॗवैत᳘दाह वा᳘जᳫं सरिष्य᳘न्त इ᳘त्याजिᳫं हि᳘ सरिष्य᳘न्तो भ᳘वन्ति बृ᳘हस्प᳘तेर्भागम᳘वजिघ्रते᳘ति बृ᳘हस्प᳘तेॗर्ह्येष᳘ भागो भ᳘वति त᳘स्मादाह बृ᳘हस्प᳘तेर्भागम᳘वजिघ्रते᳘ति तद्यद᳘श्वानवघ्राप᳘यतीममु᳘ज्जयानी᳘ति त᳘स्माद्वा अ᳘श्वान᳘वघ्रापयति॥
</details>

##  १६
<details><summary>मूलम् - Weber</summary>

तद्य᳘दाजिं धा᳘वन्ति॥  
इम᳘मेॗवैते᳘न लोकमु᳘ज्जयत्य᳘थ य᳘द्ब्रह्मा᳘ रथचक्रे सा᳘म गा᳘यति नाभिदघ्न उ᳘द्धिते ऽन्तरिक्षलोक᳘मेॗवैतेनो᳘ज्जयत्य᳘थ यद्यू᳘पं रो᳘हति देवलोक᳘मेॗवैतेनो᳘ज्जयति त᳘स्माद्वा᳘ एत᳘त्त्रयं᳘ क्रियते॥
</details>