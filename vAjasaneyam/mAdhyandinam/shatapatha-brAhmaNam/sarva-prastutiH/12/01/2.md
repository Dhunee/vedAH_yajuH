+++
title = "२"

+++


##  ०१
<details><summary>मूलम् - Weber</summary>

श्रद्धा᳘या वै᳘ देवाः᳘ ॥  
दीक्षां नि᳘रमिमता᳘दित्यै प्रायणी᳘यँ सो᳘मात्क्रयं वि᳘ष्णोरातिथ्य᳘मादित्या᳘त्प्रव᳘र्ग्यँ स्वधा᳘या उपस᳘दोऽग्नीषो᳘माभ्यामुपवसथ᳘मस्मा᳘ल्लोका᳘त्प्रायणी᳘यमतिरा᳘त्रँ᳘ [^wbr_1] ॥  

[^wbr_1]: ऽग्नीषो᳘माभ्याशुवसथ᳘म॰ A.
</details>

##  ०२
<details><summary>मूलम् - Weber</summary>

संवत्सरा᳘च्चतुर्विशम᳘हः ॥  
ब्र᳘ह्मणोऽभिप्लवं᳘ क्षत्रात्पृ᳘ष्ठ्यमग्ने᳘रभिज्ञि᳘तमद्भ्यः स्व᳘रसाम्न आदित्या᳘द्विषुव᳘न्तमुक्ताः स्व᳘रसामान इ᳘न्द्राद्विश्वजि᳘तमुक्तौ᳘ पृष्ठ्याभिप्लवौ᳘ मित्राव᳘रुणाभ्यां गोऽआयु᳘षी [^wbr_2] वि᳘श्वेभ्यो देवे᳘भ्यो दशरात्रं᳘ दिग्भ्यो दा᳘शरात्रिकं पृ᳘ष्ठ्यँ षडह᳘मेभ्यो᳘ लोके᳘भ्यश्छन्दोमा᳘न् ॥  

[^wbr_2]: आयु᳘बी A.
</details>

##  ०३
<details><summary>मूलम् - Weber</summary>

संवत्सरा᳘द्दशमम᳘हः ॥  
प्रजा᳘पतेर्महा᳘व्रतँ᳘ स्वर्गा᳘ल्लोका᳘दुदयनी᳘यमतिरात्रं त᳘देत᳘त्संवत्सर᳘स्य ज᳘न्म स यो हैव᳘मेत᳘त्संवत्सर᳘स्य ज᳘न्म वेदा᳘ हास्माच्छ्रे᳘यान्जायते सा᳘त्मा भवति संवत्सरो᳘ भवति संवत्सरो᳘ भूत्वा᳘ देवान᳘प्येति ॥ ब्राह्मणम् ॥२॥
</details>