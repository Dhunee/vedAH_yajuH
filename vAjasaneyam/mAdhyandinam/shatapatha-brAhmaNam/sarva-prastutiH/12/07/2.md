+++
title = "२"

+++


##  ०१
<details><summary>मूलम् - Weber</summary>

अ᳘प वा᳘ऽएत᳘स्मात् ॥  
ते᳘ज इन्द्रियं᳘ वीॗर्यं क्रामति यᳫं सो᳘मोऽतिप᳘वतऽऊर्ध्वं चा᳘वाञ्चं वा ॥
</details>

##  ०२
<details><summary>मूलम् - Weber</summary>

त᳘दाहुः ॥ 
अ᳘न्नं वा᳘ऽएत᳘द्ब्राह्मण᳘स्य य᳘त्सो᳘मो न वै सो᳘मेन ब्राह्मणः᳘ सोमवामी स यो वाऽअ᳘लं भू᳘त्यै सन्भू᳘तिं न᳘ प्राप्नो᳘ति यो वा᳘लं पशु᳘भ्यः स᳘न्पशून्न᳘ विन्द᳘ते स᳘ सोमवामी᳘ [^wbr_1] पश᳘वो हि सो᳘म इ᳘ति ॥  

[^wbr_1]: विंद᳘ते स᳘ सो᳘म इ᳘ति A.
</details>

##  ०३
<details><summary>मूलम् - Weber</summary>

स᳘ एत᳘माश्विनं᳘ धूम्रमा᳘लभेत ॥  
सारस्वतं᳘ मेष᳘मैन्द्र᳘मृषभ᳘मश्वि᳘नौ वै᳘ देवा᳘नां भिष᳘जौ ता᳘भ्यामेॗवैनं भिषज्यति स᳘रस्वती भेषजं त᳘यैॗवास्मै भेषजं᳘ करोती᳘न्द्र इन्द्रियं᳘ वीॗर्यं ते᳘नैॗवास्मिन्निन्द्रियं᳘ वीॗर्यं दधाति ॥
</details>

##  ०४
<details><summary>मूलम् - Weber</summary>

च᳘क्षुर्वा᳘ऽअश्वि᳘नौ ते᳘जः ॥  
य᳘दाश्विनो भ᳘वति च᳘क्षुरेॗवास्मिंस्तत्ते᳘जो दधात्य᳘थो श्रो᳘त्रᳫं समानᳫं हि च᳘क्षुश्च श्रो᳘त्रं च ॥
</details>

##  ०५
<details><summary>मूलम् - Weber</summary>

प्राणः स᳘रस्वती वीॗर्यम् ॥  
य᳘त्सारस्वतो भ᳘वति प्राण᳘मेॗवास्मिंस्त᳘द्वीॗर्यं दधात्य᳘थोऽअपा᳘न᳘ᳫं᳘ समानᳫं हि᳘ प्राण᳘श्चापान᳘श्च ॥
</details>

##  ०६
<details><summary>मूलम् - Weber</summary>

वागि᳘न्द्रो ब᳘लम् ॥  
य᳘दैन्द्रो भ᳘वति वा᳘चमेॗवास्मिंस्तद्ब᳘लं दधात्य᳘थो म᳘नः समानᳫं हि वा᳘क्च म᳘नश्च ॥
</details>

##  ०७
<details><summary>मूलम् - Weber</summary>

आश्विनी᳘रजाः᳘ ॥  
सारस्वतीर᳘वीरैन्द्रीर्गा᳘व इ᳘त्याहुर्य᳘देते᳘ पश᳘व आलभ्य᳘न्तऽएता᳘भिरेव᳘ देव᳘ताभिरेता᳘न्पशून᳘वरुन्द्धे ॥
</details>

##  ०८
<details><summary>मूलम् - Weber</summary>

व᳘डबा᳘नुशिशुर्भवति ॥  
य᳘श एवै᳘कशफम᳘वरुन्द्धऽआरण्या᳘नां पशूनां लो᳘मानि भवन्त्यारण्या᳘नां पशूनाम᳘वरुद्ध्यै वृकलोमा᳘नि भवन्त्यो᳘ज एव᳘ जूति᳘मारण्या᳘णां पशूनाम᳘वरुन्द्धे व्याघ्रलोमा᳘नि भवन्ति मन्यु᳘मेव᳘ राज्य᳘मारण्या᳘नां पशूनाम᳘वरुन्द्धे सिᳫंहलोमा᳘नि भवन्ति स᳘ह एॗवेशा᳘मारण्या᳘नां पशूनाम᳘वरुन्द्धे ॥
</details>

##  ०९
<details><summary>मूलम् - Weber</summary>

व्रीह᳘यश्च श्यामा᳘काश्च भ᳘वन्ति ॥  
गोधू᳘माश्च कु᳘वलानि चोपवा᳘काश्च ब᳘दराणि च य᳘वाश्च कर्क᳘न्धूनि श᳘ष्पाणि च तो᳘क्मानि चोभ᳘यमेव᳘ ग्राम्यं चा᳘न्नमारण्यं चा᳘वरुन्द्धे᳘ऽथोऽउभ᳘येनैवा᳘न्नेन यथारूप᳘मिन्द्रियं᳘ वीॗर्यमात्म᳘न्धत्ते ॥
</details>

##  १०
<details><summary>मूलम् - Weber</summary>

सी᳘सेन श᳘ष्पाणि क्रीणाति ॥  
ऊ᳘र्णाभिस्तो᳘क्मानि सू᳘त्रैर्व्रीही᳘नुभ᳘योर्वा᳘ऽएत᳘द्रूपम᳘यसश्च हि᳘रण्यस्य च यत्सी᳘समुभ᳘यᳫं सौत्रामणी᳘ष्टिश्च पशुबन्ध᳘श्चोभ᳘यस्या᳘वरुद्ध्यै ॥
</details>

##  ११
<details><summary>मूलम् - Weber</summary>

ऊर्णासूत्रे᳘ण क्रीणाति ॥  
तद्वा᳘ऽएत᳘त्स्त्रीणां क᳘र्म य᳘दूर्णासूत्रं क᳘र्म वा᳘ऽइन्द्रियं᳘ वीॗर्यं त᳘देतदुत्सन्नᳫं स्त्री᳘षु तद्य᳘देॗवेन्द्रियं᳘ वीॗर्यमु᳘त्सन्नᳫं स्त्री᳘षु [^wbr_2] त᳘देवा᳘वरुन्द्धे ॥  

[^wbr_2]: स्त्रीषु तद्य᳘दे᳘वेन्द्रियं᳘ वी᳘र्यमु᳘त्सन्नँ स्त्री᳘षु A.P.M. Read both time स्त्रीषु.
</details>

##  १२
<details><summary>मूलम् - Weber</summary>

त᳘द्धैत᳘दॗन्येऽध्वर्य᳘वः ॥  
सी᳘सेन क्लीबाछ᳘ष्पाणि क्रीणन्ति तत्तदि᳘ति न वा᳘ऽएष स्त्री न पु᳘मान्य᳘त्क्लीबो ने᳘ष्टिर्न᳘ पशुबन्धः᳘ सौत्रामणी᳘ति वदन्तस्त᳘दु त᳘था न᳘ कुर्यादुभ᳘यं वै᳘ सौत्रामणी᳘ष्टिश्च पशुबन्ध᳘श्चॗ व्यृद्धमु वा᳘ऽएत᳘न्मनुॗष्येषु य᳘त्क्लीबो᳘ यज्ञमुख᳘ऽएव ते᳘ यज्ञ᳘स्यॗ व्यृद्धिं दधति ये त᳘था कुर्व᳘न्ति सोमविक्रयि᳘ण एव᳘ क्रीणीयात्सो᳘मो वै᳘ सौत्रामणी᳘ यज्ञमुख᳘ऽएव त᳘त्सोमरूपं᳘ करोति यज्ञ᳘स्य स᳘मृद्ध्यै ॥
</details>

##  १३
<details><summary>मूलम् - Weber</summary>

शता᳘तृष्णा कुम्भी᳘ भवति ॥  
बहुॗधेव हि स व्य᳘स्रवद᳘थो शतो᳘न्मानो वै᳘ यज्ञो᳘ यज्ञ᳘मेवा᳘वरुन्द्धे स᳘तं भवति स᳘देवा᳘वरुन्द्धे च᳘प्यं भवत्यन्ना᳘द्यस्यैवा᳘वरुद्ध्यै पवित्रं᳘ भवति पुन᳘न्तिॗ ह्येनं वा᳘लो भवति पाप्मनो व्या᳘वृत्त्यै [^wbr_3] सुव᳘र्णᳫं हि᳘रण्यं भवति रूपस्यैवा᳘वरुद्ध्यै शत᳘मानं भवति शता᳘युर्वै पु᳘रुषः शते᳘न्द्रिय आ᳘युरेॗवेन्द्रियं᳘ वीॗर्यमात्म᳘न्धत्ते ॥  

[^wbr_3]: व्या᳘वृत्यै A.P.
</details>

##  १४
<details><summary>मूलम् - Weber</summary>

आ᳘श्वत्थं पा᳘त्रं भवति ॥  
अ᳘पचितिमेवा᳘वरुन्द्धऽऔ᳘दुम्बरं भवत्यूर्जमेवा᳘वरुन्द्धे नैयग्रो᳘धं भवति स्वधा᳘मेवा᳘वरुन्द्धे स्था᳘ल्यो भवन्ति पृथिव्या᳘ऽएॗवान्ना᳘द्यमवरुन्द्धे ॥
</details>

##  १५
<details><summary>मूलम् - Weber</summary>

पा᳘लाशान्युपशया᳘नि भवन्ति ॥  
ब्र᳘ह्म वै᳘ पलाशो ब्र᳘ह्मणैव᳘ स्वर्गं᳘ लोकं᳘ जयत्यपाष्ठिह᳘स्य प᳘त्रे भवतस्त्वि᳘षिमेव᳘ राज्यं व᳘यसाम᳘वरुन्द्धे ष᳘ट्त्रिᳫंशदेता᳘नि भवन्ति ष᳘ट्त्रिᳫंशदक्षरा वै᳘ बृहती बा᳘र्हताः पश᳘वो बृहॗत्यैॗवास्मै पशून᳘वरुन्द्धे ॥
</details>

##  १६
<details><summary>मूलम् - Weber</summary>

त᳘दाहुः ॥ 
अन्यदेव᳘त्याः पश᳘वो भ᳘वन्त्यन्यदेव᳘त्याः पुरोडा᳘शा वि᳘लोमैत᳘त्क्रियते कथ᳘मेतत्स᳘लोम भवती᳘त्यैन्द्रः᳘ पशूना᳘मुत्तमो भ᳘वत्यैन्द्रः᳘ पुरोडा᳘शानां प्रथम᳘ इन्द्रियं वै᳘ वीॗर्यमि᳘न्द्र इ᳘न्द्रिये᳘णैॗवास्मा᳘ऽइन्द्रियं᳘ वीॗर्यᳫं सं᳘दधातीन्द्रिये᳘णेन्द्रियं᳘ वीॗर्यमवरुन्द्धे ॥
</details>

##  १७
<details><summary>मूलम् - Weber</summary>

सावित्रः᳘ पुरोडा᳘शो भवति ॥  
सवितृप्रसूत᳘तायै वारुणो᳘ भवति व᳘रुणो वा᳘ऽएतं᳘ गृह्णाति यः᳘ पाप्म᳘ना गृहीतो भ᳘वति व᳘रुणेनैॗवैनं वरुॗण्यान्मुञ्चत्य᳘न्त्यो भवत्यन्तत᳘ एॗवैनं वरुणपाशात्प्र᳘मुञ्चति ॥
</details>

##  १८
<details><summary>मूलम् - Weber</summary>

ए᳘कादशकपाल ऐन्द्रो᳘ भवति ॥  
ए᳘कादशाक्षरा वै᳘ त्रिष्टु᳘बिन्द्रिय᳘मु वै᳘ वीॗर्यं त्रिष्टु᳘बिन्द्रिय᳘स्यैव᳘ वीॗर्यस्या᳘वरुद्ध्यै ॥
</details>

##  १९
<details><summary>मूलम् - Weber</summary>

द्वा᳘दशकपालः सावित्रो᳘ भवति ॥  
द्वा᳘दश वै मा᳘साः संवत्सर᳘स्य संवत्सरं वा᳘ऽअन्ना᳘द्यमन्वा᳘यत्तᳫं संवत्सरा᳘देॗवास्माऽअन्ना᳘द्यम᳘वरुन्द्धे ॥
</details>

##  २०
<details><summary>मूलम् - Weber</summary>

द᳘शकपालो वारुणो᳘ भवति ॥  
द᳘शाक्षरा वै᳘ विराड᳘न्नं विराड्व᳘रुणो᳘ऽन्नपतिर्व᳘रुणेनैॗवास्माऽअ᳘न्नम᳘वरुन्द्धे मध्यत᳘ एतैः᳘ पुरोडा᳘शैः प्र᳘चरति म᳘ध्यं वा᳘ऽएते᳘षां यो᳘निः स्वा᳘देॗवैनान्यो᳘नेः प्र᳘जनयति ॥
</details>

##  २१
<details><summary>मूलम् - Weber</summary>

व᳘डबा᳘नुशिशुर्द᳘क्षिणा भवति ॥  
उभ᳘यं वा᳘ऽएषा᳘ जनयत्य᳘श्वं चाश्वतरं᳘ चोभ᳘यᳫं सौत्रामणी᳘ष्टिश्च पशुबन्ध᳘श्चोभ᳘यस्यैवा᳘वरुद्ध्यै ॥ ३ [७.२.] ॥ ॥
</details>