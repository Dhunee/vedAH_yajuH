+++
title = "५"

+++
## ०१
इय᳘म् पृथिवी᳟॥  
स᳘र्वेषाम् भूता᳘नाम् म᳘ध्वस्यै᳘ पृथिव्यै स᳘र्वाणि भू᳘तानि म᳘धु य᳘श्चाय᳘मस्या᳘म् पृथिव्यां᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्मं᳘ शारीर᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम्॥  
## ०२
इमा आ᳘पः॥  
स᳘र्वेषाम् भूता᳘नाम् म᳘ध्वासा᳘मपाᳫं स᳘र्वाणि भूता᳘नि म᳘धु य᳘श्चाय᳘मास्व᳘प्सु᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्मं᳘ रैतस᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## ०३
अय᳘मग्निः᳟॥  
स᳘र्वेषाम् भूता᳘नाम् म᳘ध्वस्याग्नेः स᳘र्वाणि भूता᳘नि म᳘धु य᳘श्चाय᳘मस्मि᳘न्नग्नौ᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्मं᳘ वाङ्म᳘यस्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## ०४
अय᳘माकाशः᳟॥  
स᳘र्वेषाम् भूता᳘नाम् म᳘ध्वस्याकाश᳘स्य स᳘र्वाणि भूतानि म᳘धु य᳘श्चाय᳘मस्मि᳘न्नाकाशे᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्म᳘ᳫं᳘ हृॗद्याकाश᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## ०५
अयं᳘ वायुः᳟॥  
स᳘र्वेषाम् भूता᳘नाम् म᳘ध्वस्य वायोः स᳘र्वाणि भूता᳘नि म᳘धु य᳘श्चाय᳘मस्मि᳘न्वायौ᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्म᳘म् प्राण᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## ०६
अ᳘यमादित्यः᳟॥  
स᳘र्वेषाम् भूता᳘नाम् म᳘ध्वस्यादित्य᳘स्य स᳘र्वाणि भूता᳘नि म᳘धु य᳘श्चाय᳘मस्मि᳘न्नादित्ये᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्मं᳘ चक्षुष᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## ०७
अयं᳘ चन्द्रः᳟॥  
स᳘र्वेषाम् भूता᳘नाम् म᳘ध्वस्य चन्द्र᳘स्य स᳘र्वाणि भूता᳘नि म᳘धु य᳘श्चाय᳘मस्मिं᳘श्चन्द्रे᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्म᳘म् मानस᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## ०८
इमा दि᳘शः॥  
स᳘र्वेषाम् भूता᳘नाम् म᳘ध्वासां᳘ दिशाᳫं स᳘र्वाणि भूता᳘नि म᳘धु य᳘श्चाय᳘मासु᳘ दिक्षु᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्मं᳘ श्रौत्रः᳘ प्रातिश्रुत्क᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## ०९
इयं᳘ विद्यु᳘त्॥  
स᳘र्वेषाम् भूता᳘नाम् म᳘ध्वस्यै᳘ विद्यु᳘तः स᳘र्वाणि भूता᳘नि म᳘धु य᳘श्चाय᳘मस्यां᳘ विद्यु᳘ति तेजोम᳘योऽमृतम᳘यः पु᳘रुषो य᳘श्चाय᳘मध्यात्मं᳘ तैजस᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## १०
अय᳘ᳫं᳘ स्तनयित्नुः᳟॥  
स᳘र्वेषाम् भूता᳘नाम् म᳘ध्वस्य स्तनयित्नोः स᳘र्वाणि भूता᳘नि म᳘धु य᳘श्चाय᳘मस्मि᳘न्त्स्तनयित्नौ᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्मं᳘ शाब्दः᳘ सौवर᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## ११
अयं᳘ धर्मः᳟॥  
स᳘र्वेषाम् भू᳘तानाम् म᳘ध्वस्य धर्म᳘स्य स᳘र्वाणि भूता᳘नि म᳘धु य᳘श्चाय᳘मस्मि᳘न्धर्मे᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्मं᳘ धार्म᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## १२
इद᳘ᳫं᳘ सत्यं᳟॥  
स᳘र्वेषाम् भूता᳘नाम् म᳘ध्वस्य सत्य᳘स्य स᳘र्वाणि भूता᳘नि म᳘धु य᳘श्चाय᳘मस्मि᳘न्त्सत्ये᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्म᳘ᳫं᳘ सात्य᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## १३
इद᳘म् मानुष᳘म्॥  
स᳘र्वेषाम् भूता᳘नाम् म᳘ध्वस्य मानुष᳘स्य स᳘र्वाणि भूता᳘नि म᳘धु य᳘श्चाय᳘मस्मि᳘न्मानुषे᳘ तेजोम᳘योऽमृतम᳘यः पु᳘रुषो य᳘श्चाय᳘मध्यात्म᳘म् मानुष᳘स्तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदᳫं स᳘र्वम् ॥  
## १४
अय᳘मात्मा᳟॥  
स᳘र्वेषाम् भूता᳘नाम् म᳘ध्वस्यात्म᳘नः स᳘र्वाणि भूता᳘नि म᳘धु य᳘श्चाय᳘मस्मि᳘न्नात्म᳘नि तेजोम᳘योऽमृतम᳘यः पु᳘रुषो य᳘श्चाय᳘मात्मा᳘ तेजोम᳘योऽमृतम᳘यः पु᳘रुषोऽय᳘मेव सॗ योऽय᳘माॗत्मेद᳘ममृ᳘तमिदम् ब्र᳘ह्मेदम् स᳘र्वम्॥  
## १५
स वा᳘ अय᳘मात्मा᳟॥  
स᳘र्वेषाम् भूता᳘नाम᳘धिपतिः स᳘र्वेषाम् भूता᳘नां रा᳘जा तद्य᳘था रथनाभौ᳘ च रथनेमौ चा᳘राः स᳘र्वे स᳘मर्पिता एव᳘मेॗवास्मि᳘न्नात्म᳘नि स᳘र्वे प्राणाः स᳘र्वे लोकाः स᳘र्वे देवाः स᳘र्वाणि भूता᳘नि स᳘र्वं एत᳘ आत्मा᳘नः स᳘मर्पिताः [^wbr_1] ॥  

[^wbr_1]: स᳘मर्थिता A.

## १६
इदं वै तन्म᳘धु॥  
दध्य᳘ङ्ङाथर्वॗणोऽश्वि᳘भ्यामुवाच त᳘देतदृ᳘षिः प᳘श्यन्नवोचत्॥  
त᳘द्वां नरा सन᳘ये द᳘ᳫं᳘स उग्र᳘मावि᳘ष्कृणोमि तन्यतुर्न वृ᳘ष्टिं दध्य᳘ङ् ह यन्म᳘ध्वाथर्वणो᳘ वाम᳘श्वस्य शीर्ष्णा प्र य᳘दीमुवाचे᳘ति॥  
## १७
इदं वै तन्म᳘धु॥  
दध्य᳘ङ्ङाथर्वॗणोऽश्वि᳘भ्यामुवाच त᳘देतदृ᳘षिः प᳘श्यन्नवोचत्॥  
आथर्वणा᳘याश्वि᳘ना दधीचे᳘ऽश्व्यं शि᳘रः प्र᳘त्यैरयतम् स᳘ वाम् म᳘धु प्र᳘वोचदृताय᳘न्त्वाष्ट्रं य᳘द्दस्रावपिकक्ष्यं᳘ वामि᳘ति॥  
## १८
इदं वै तन्म᳘धु॥  
दध्य᳘ङ्ङाथर्वॗणोऽश्वि᳘भ्यामुवाच त᳘देतदृ᳘षिः प᳘श्यन्नवोचत्॥  
पु᳘रश्चक्रे द्विप᳘दः पु᳘रश्चक्रे च᳘तुष्पदः॥  
पु᳘रः स᳘ पक्षी᳘ भूत्वा पु᳘रः पु᳘रुष आ᳘विषदि᳘ति स वा᳘ अयम् पु᳘रुषः स᳘र्वासु पूर्षु᳘ पुरिशयोॗ नैनेन किं᳘ चना᳘नावृॗतं नैनेन किं᳘ चना᳘संवृतम्॥  
## १९
इदं वै तन्म᳘धु॥  
दध्य᳘ङ्ङाथर्वॗणोऽऋ=वि᳘भ्यामुवाच त᳘देतदृ᳘षिः प᳘श्यन्नवोचत्॥  
रूपं᳘रूपम् प्र᳘तिरूपो बभूव त᳘दस्य रूप᳘म् प्रतिचक्षणाय॥  
इ᳘न्द्रो माया᳘भिः पुरुरू᳘प ईयते युक्ता ह्य᳘स्य ह᳘रयः शता दशे᳘त्ययं वै ह᳘रयोऽयं वै द᳘श च सह᳘स्राणि बहू᳘नि चानन्ता᳘नि च त᳘देतद्ब्र᳘ह्मापूर्व᳘मनपर᳘मबाह्य᳘ मय᳘मात्मा ब्र᳘ह्म स᳘र्वानुभूरि᳘त्यनुशाव्सनम्॥  
## २०
अ᳘थ वंशः᳟॥  
त᳘दिदं᳘ वयं शौ᳘र्पणाय्याछौ᳘र्पणाय्यो गौ᳘तमाद्गौ᳘तमो वा᳘त्स्याद्वा᳘त्स्यो वा᳘त्स्याच्च पाराशर्या᳘च्च पा᳘राशर्यः सां᳘कृत्याच्च भा᳘रद्वाजाच्च भा᳘रद्वाज औदवाहे᳘श्च शा᳘ण्डिल्याच्च शा᳘ण्डिल्यो वै᳘जवापाच्च [^wbr_2] गौतमा᳘च्च गौ᳘तमो वै᳘जवापायनाच्च वैष्टपुरेया᳘च्च वै᳘ष्टपुरेयः शा᳘ण्डिल्याच्च रौहिणायना᳘च्च रौ᳘हिणायनः शौ᳘नकाच्चात्रेया᳘च्च रैभ्या᳘च्च रै᳘भ्यः पौ᳘तिमाष्यायणाच्च कौण्डिन्यायना᳘च्च कौ᳘ण्डिन्यायनः कौ᳘ण्डिन्यात्कौ᳘ण्डिन्यः कौ᳘ण्डिन्यात्कौ᳘ण्डिन्यः कौण्डिन्या᳘च्चाग्निवेश्या᳘च्च॥ 

[^wbr_2]: बैजवापा R. (*) – ibid. वैष्टयुरे A. 

## २१
आग्निवेश्यः सै᳘तवात्॥  
सै᳘तवः पा᳘राशर्यात्पा᳘राशर्यो जा᳘तूकार्ण्याज्जा᳘तूकर्ण्यो भा᳘रद्वाजाद्भा᳘रद्वाजो भारद्वाजा᳘च्चासुरायणा᳘च्च गौतमाच्च गौ᳘तमो भा᳘रद्वाजाद्भा᳘रद्वाजो वैजवापायना᳘द्वैजवापायनः᳘ [^wbr_3] कौशिकायनेः᳘ कौशिकायनि᳘र्घृतकौशिका᳘द्घृतकौशिकः पा᳘राशर्यायणात्पा᳘राशर्यायणः पा᳘राशर्यात्पा᳘राशर्यो जा᳘तूकर्ण्याज्जा᳘तूकर्ण्यो भा᳘रद्वाजाद्भा᳘रद्वाजो भारद्वाजा᳘च्चासुरायणा᳘च्च यास्का᳘च्चासुरायणस्त्रै᳘वणेस्त्रै᳘वणिरौ᳘पजन्धनेरौ᳘पजन्धनिरा᳘सुरेरा᳘सुरिर्भा᳘रद्वाजाद्भा᳘रद्वाज आत्रेया᳘त्॥  

[^wbr_3]: बैजवापा R. - ibid. जंघनेरौपजंघनि R. 

## २२
आत्रेयो मा᳘ण्टेः॥  
मा᳘ण्टिर्गौ᳘तमाद्गौ᳘तमो॥  
गौ᳘तमाद्गौ᳘तमो वा᳘त्स्याद्वा᳘त्स्यः शा᳘ण्डिल्याछा᳘ण्डिल्यः कै᳘शोर्यात्का᳘प्यात्कै᳘शोर्यः का᳘प्यः कुमारहारिता᳘त्कुमारहारितो᳘ गालवा᳘द्गालवो᳘ विदर्भीकौण्डिन्या᳘द्विदर्भीकौण्डिन्यो᳘ [^wbr_4] वत्स᳘नपातो बा᳘भ्रवाद्वत्सनपाद्बा᳘भ्रवः पथः सौ᳘भरात्पन्थाः सौ᳘भरोऽया᳘स्यादाङ्गिरसा᳘दया᳘स्य आङ्गिरस आ᳘भूतेस्त्वा᳘ष्ट्रादा᳘भूतिस्त्वा᳘ष्ट्रो विश्व᳘रूपात्त्वा᳘ष्ट्राद्विश्व᳘रूपस्त्वा᳘ष्ट्रोऽश्वि᳘भ्यामश्वि᳘नौ दधी᳘च आथर्वणा᳘द्दध्य᳘ङ्ङाथर्वणो᳘ऽथर्वणो दै᳘वाद᳘थर्वा दै᳘वो मृत्योः᳘ प्राध्व᳘ᳫं᳘सनान्मृत्युः᳘ प्राध्व᳘ᳫं᳘सनः प्रध्व᳘ᳫं᳘सनात्प्रध्व᳘ᳫं᳘सन एकर्षे᳘रेकर्षि᳘विप्र᳘जित्तेर्विप्र᳘जित्तिर्व्य᳘ष्टेर्व्य᳘ष्टिः सना᳘रोः सना᳘रुः सनात᳘नात्सनात᳘नः स᳘नगात्स᳘नगः परमेष्ठि᳘नः परमेष्ठी ब्र᳘ह्मणो ब्र᳘ह्म स्वय᳘म्भु ब्र᳘ह्मणे न᳘मः॥  

[^wbr_4]: विदर्भाकौण्डि A. ibid. स्वयंभू R. - ibid. ब्र᳘ह्मणो᳘ नमः AM. The coincidence of both these mss. in all the other strange accentuations of the वंश as given in the text is a thorough one: this observation refers also to both the later वंश-s.