+++
title = "२"

+++
## ०१
त्र᳘याः प्राजापत्याः᳟॥  
प्रजा᳘पतौ पित᳘रि ब्रह्मच᳘र्यमूषुर्देवा᳘ मनुॗष्या अ᳘सुराः॥  
## ०२
उषित्वा᳘ ब्रह्मच᳘र्यं देवा᳘ ऊचुः॥  
ब्र᳘वीतु नो भ᳘वानि᳘ति ते᳘भ्यो हैत᳘दक्ष᳘रमुवाच द इ᳘ति व्य᳘ज्ञासिष्टा३ इ᳘ति व्य᳘ज्ञासिष्मे᳘ति होचुर्दा᳘म्यते᳘ति [^1] न आत्थेत्योमि᳘ति होवाच व्य᳘ज्ञासिष्टे᳘ति [^2] ॥  

[^1]: होचुर्दाम्यते᳘ति AM. 
[^2]: इ᳘ति व्य᳘ज्ञासिष्टा३इ᳘ति व्य᳘ज्ञासिष्मे᳘ति, होवाच व्य᳘ज्ञासिष्टेति AM.

## ०३
अ᳘थ हैनम् मनुॗष्या ऊचुः॥  
ब्र᳘वीतु नो भवानि᳘ति ते᳘भ्यो हैत᳘देॗवाक्ष᳘रमुवाच द इ᳘ति [^3] व्य᳘ज्ञासिष्टा३ इ᳘ति व्य᳘ज्ञा᳘सिष्मे᳘ति होचुर्दत्ते᳘ति न आत्थेत्योमि᳘ति होवाच व्य᳘ज्ञासिष्टे᳘ति [^4] ॥  

[^3]: रमुवा᳘च द इ᳘ति AM. 
[^4]: इ᳘ति व्य᳘ज्ञासिष्टा३इ᳘ति व्य᳘ज्ञासिष्मे᳘ति, होवाच व्य᳘ज्ञासिष्टेति AM.

## ०४
अ᳘थ हैनम᳘सुरा ऊचुः॥  
ब्र᳘वीतु नो भ᳘वानि᳘ति ते᳘भ्यो हैत᳘देॗवाक्ष᳘रमुवाच द इ᳘ति [^5] व्य᳘ज्ञासिष्टा३ इ᳘ति व्य᳘ज्ञासिष्मे᳘ति होचुर्द᳘यध्वमि᳘ति न आत्थेत्योमि᳘ति होवाच व्य᳘ज्ञासिष्टे᳘ति [^6] त᳘देत᳘देॗवैषा दै᳘वी वाग᳘नुवदति स्तनयित्नु᳘र्ददद इ᳘ति दा᳘म्यत दत्त द᳘यध्वमि᳘ति त᳘देत᳘त्त्रयं᳘ शिक्षे᳘द्दमं [^7] दा᳘नं दयामि᳘ति॥ 

[^5]: रमुवा᳘च द इ᳘ति AM. 
[^6]: इ᳘ति व्य᳘ज्ञासिष्टा३इ᳘ति व्य᳘ज्ञासिष्मे᳘ति, होवाच व्य᳘ज्ञासिष्टेति AM.
[^7]: दा᳘म्यत द᳘त्त द᳘यध्वमि᳘ति AM. - ibid. शिक्षे᳘द्दमं acc.! 