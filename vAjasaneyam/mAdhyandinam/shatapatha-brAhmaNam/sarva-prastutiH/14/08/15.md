+++
title = "१५"

+++


##  ०१
<details><summary>मूलम् - Weber</summary>

भू᳘मिरन्त᳘रिक्षं द्यौरि᳘ति॥  
अष्टा᳘वक्ष᳘राण्यष्टा\क्षरᳫं ह वा ए᳘कं गायत्र्यै᳘ पद᳘मेत᳘दु हास्या एतत्स या᳘वदेषु᳘ लोके᳘षु ता᳘वद्ध जयतिॗ योऽस्या एत᳘देव᳘म् पदं वे᳘द॥
</details>

##  ०२
<details><summary>मूलम् - Weber</summary>

ऋ᳘चो य᳘जूंषि सा᳘मानी᳘ति॥  
अष्टा᳘वक्षराण्यष्टा᳘क्षरᳫं ह वा एकं᳘ गायत्र्यै᳘ पद᳘मेत᳘दु हैॗवास्या एतत्स या᳘वतीयं᳘ त्रयी᳘ विद्या ता᳘वद्ध जयतिॗ योऽस्या एत᳘देव᳘म् पदं वे᳘द॥
</details>

##  ०३
<details><summary>मूलम् - Weber</summary>

प्राॗणोऽपानो᳘ व्यान इ᳘ति॥  
अष्टा᳘वक्ष᳘राण्यष्टा᳘क्षरᳫं ह वा ए᳘कं गायत्रै᳘ पद᳘मेत᳘दु हैॗवास्या एतत्स या᳘वदिद᳘म् प्राणि ता᳘वद्ध जयतिॗ योऽस्या एत᳘देव᳘म् पदं वे᳘द॥
</details>

##  ०४
<details><summary>मूलम् - Weber</summary>

अ᳘थास्या एत᳘देव᳟॥  
तु᳘रीयं [^wbr_1] दर्शत᳘म् पद᳘म् परो᳘रजा य᳘ एष त᳘पति यद्वै च᳘तुर्थं तत्तु᳘रीयं दर्शत᳘म् पदमि᳘ति ददृश᳘ इवॗ ह्येष᳘ परो᳘रजा इ᳘ति स᳘र्वमुॗ ह्येष᳘ रज᳘ उप᳘र्युपरि त᳘पत्येव᳘ᳫं᳘ हैव᳘ श्रिया य᳘शसा तपतिॗ योऽस्या एत᳘देव᳘म् पदं वे᳘द॥ 

[^wbr_1]: ए᳘तदे᳘व तुरी᳘यं A. Read: A. एतदेव᳟ । तु᳘रीयं. - ibid. तत्तु᳘रीयं A.
</details>

##  ०५
<details><summary>मूलम् - Weber</summary>

सैषा᳘ गायत्र्येत᳘स्मिंस्तु᳘रीये [^wbr_2] ॥  
दर्शते᳘ पदे᳘ परो᳘रजसि प्र᳘तिष्ठिता तद्वै त᳘त्सत्ये प्र᳘तिष्ठिता च᳘क्षुर्वै᳘ सत्यं च᳘क्षुर्हि वै᳘ सत्यं त᳘स्माद्य᳘दिदा᳘नीं द्वौ᳘ विव᳘दमानावेया᳘तामह᳘मद्राक्षमह᳘मश्रौषमि᳘ति य᳘ एव᳘ ब्रूया᳘दह᳘मद्राक्षमि᳘ति त᳘स्मा एव श्र᳘द्दध्यात्॥  

[^wbr_2]: स्मिंस्तुरी᳘ये A.
</details>

##  ०६
<details><summary>मूलम् - Weber</summary>

तद्वै त᳘त्सत्यम् ब᳘ले प्र᳘तिष्ठितम्॥  
प्राणो वै ब᳘लं त᳘त्प्राणे प्र᳘तिष्ठितं त᳘स्मादाहुर्ब᳘लᳫं सत्यादो᳘जीय इ᳘त्येव᳘म्वेषा᳘ गायत्र्य᳘ध्यात्मम् प्र᳘तिष्ठिता॥
</details>

##  ०७
<details><summary>मूलम् - Weber</summary>

सा᳘ हैषा ग᳘यांस्तत्रे [^wbr_3] ॥  
प्राणा वै ग᳘यास्त᳘त्प्राणा᳘ᳫं᳘स्तत्रेतद्यद्ग᳘यांस्तत्रे त᳘स्माद्गायत्री ना᳘म स या᳘मेॗवामू᳘मन्वा᳘हैॗषैव सा स य᳘स्मा अन्वा᳘ह त᳘स्य प्राणा᳘ᳫं᳘स्त्रायते॥  

[^wbr_3]: सा᳘ हैषा᳘ गयांस्त᳘त्रे AM.
</details>

##  ०८
<details><summary>मूलम् - Weber</summary>

ताᳫं है᳘के॥  
सावित्री᳘मनुष्टु᳘भम᳘न्वाहुर्वा᳘गनुष्टु᳘बेतद्वा᳘चम᳘नुब्रूम इ᳘ति न त᳘था कुर्याद्गायत्री᳘मेवा᳘नुब्रूयाद्य᳘दि ह वा अ᳘पि बॗह्विव प्रतिगृह्णा᳘ति न᳘ हैव त᳘द्गायत्र्या ए᳘कं चन᳘ पदम् प्र᳘ति [^wbr_4] ॥  

[^wbr_4]: न᳘ हैव त᳘द्गायत्र्या᳘ एकं᳘ चन᳘ पदं᳘ प्रति AM.
</details>

##  ०९
<details><summary>मूलम् - Weber</summary>

स य᳘ इमांस्त्रीं᳘लोका᳘न्॥  
पूर्णा᳘न्प्रतिगृह्णीयाॗत्सोऽस्या एत᳘त्प्रथम᳘म् पद᳘माप्नुयाद᳘थ या᳘वतीयं᳘ त्रयी᳘ विद्या यस्ता᳘वत्प्रतिगृह्णीयाॗत्सोऽस्या एत᳘द्द्विती᳘यम् पद᳘माप्नुयाद᳘थ या᳘वदिद᳘म् प्राणि [^wbr_5] यस्ता᳘वत्प्रतिगृह्णीयाॗत्सोऽस्या एत᳘त्तृती᳘यम् पद᳘माप्नुयाद᳘थास्या एत᳘देव᳘ तुरी᳘यं दर्शत᳘म् पद᳘म् परो᳘रजा य᳘ एष त᳘पतिॗ नैव के᳘न चना᳘प्यं कु᳘त उ एता᳘वत्प्र᳘तिगृह्णीयात्॥  

[^wbr_5]: या᳘वदिदं प्रा᳘णि AM. - ibid. एत᳘देव᳘ तुरी᳘यं A. Read: एत᳘देव तु᳘रीयं. - ibid. नैव᳘ केन चना᳘प्यं कु᳘त उ एता᳘वत्प्रतिगृह्णीया᳘त् AM.
</details>

##  १०
<details><summary>मूलम् - Weber</summary>

त᳘स्या उपस्था᳘नम्॥  
गाय᳘त्र्यस्ये᳘कपदी [^wbr_6] द्विप᳘दी त्रिप᳘दी च᳘तुष्पद्य᳘पदसि न हि प᳘द्यसे न᳘मस्ते तुरीया᳘य दर्शता᳘य पदा᳘य परो᳘रजसेऽसा᳘वदो मा प्रा᳘पदि᳘ति यं᳘ द्विष्या᳘दसा᳘वस्मै का᳘मो मा स᳘मर्धी᳘ति वा न᳘ हैॗवास्मै स का᳘मः स᳘मृध्यते य᳘स्मा एव᳘मुपति᳘ष्ठतेऽह᳘मदः प्रा᳘पमि᳘ति वा॥ 

[^wbr_6]: गायत्र्यस्ये᳘कपदी AM. - ibid. तुरीया᳘य A. Read: तु᳘रीयाय.
</details>

##  ११
<details><summary>मूलम् - Weber</summary>

एत᳘द्ध वै त᳘ज्जनको वै᳘देहो॥  
बुडिलमा᳘श्वतराश्विमुवाच [^wbr_7] यन्नु᳘ हो त᳘द्गायत्रीविद᳘ब्रूथा अ᳘थ कथ᳘ᳫं᳘ हस्ती᳘ भूतो᳘ वहसी᳘ति मु᳘खᳫं ह्य᳘स्याः सम्राण्न᳘ विदां᳘ चकरे᳘ति होवाच॥  

[^wbr_7]: मा᳘श्वतराश्वि᳘मु AM. - ibid. त᳘द्गायत्री᳘विद᳘ब्रूथा, मुख᳘ᳫ ह्यस्याः सम्राण्न विदां᳘ AM.
</details>

##  १२
<details><summary>मूलम् - Weber</summary>

त᳘स्या अग्नि᳘रेव मु᳘खम्॥  
य᳘दि ह वा अ᳘पि बॗह्विवाग्ना᳘वभ्याद᳘धति स᳘र्वमेव तत्सं᳘दहत्येव᳘ᳫं᳘ हैॗवैवंविद्यद्य᳘पि ब᳘ह्विव पापं᳘ करो᳘ति स᳘र्वमेव त᳘त्सम्प्सा᳘य शुद्धः᳘ पूॗतोऽज᳘रोऽमृ᳘तः स᳘म्भवति॥
</details>