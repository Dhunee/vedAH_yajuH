+++
title = "६"

+++


##  ०१
<details><summary>मूलम् - Weber</summary>

आ᳘प एॗवेदम᳘ग्र आसुः॥  
ता आ᳘पः सत्य᳘मसृजन्त सत्यम् ब्र᳘ह्म प्रजा᳘पतिम् प्रजा᳘पतिर्देवा᳘न्॥
</details>

##  ०२
<details><summary>मूलम् - Weber</summary>

ते देवाः᳘ सत्यमित्यु᳘पासते॥  
त᳘देतत्त्र्य᳘क्षरᳫं [^wbr_1] सत्यमि᳘ति स इत्ये᳘कमक्ष᳘रं तीत्ये᳘कमक्ष᳘रममित्ये᳘कमक्ष᳘रम् प्रथमोत्तमे᳘ अक्ष᳘रे सत्य᳘म् मध्यतो᳘ऽनृतं त᳘देतद᳘नृतᳫं सत्ये᳘न प᳘रिगृहीतᳫं सत्य᳘भूयमेव᳘ भवतिॗ नैवंविद्वा᳘ᳫं᳘सम᳘नृतᳫं हिनस्ति॥  

[^wbr_1]: त᳘देत᳘त्र्यक्ष᳘रᳫ AM.
</details>

##  ०३
<details><summary>मूलम् - Weber</summary>

तद्यत्त᳘त्सत्य᳘म्॥  
असौ स᳘ आदित्यो य᳘ एष᳘ एत᳘स्मिन्म᳘ण्डले पु᳘रुषो य᳘श्चायं᳘ दक्षिॗणेऽक्षन्पु᳘रुषस्ता᳘वेता᳘वॗन्योऽन्य᳘स्मिन्प्र᳘तिष्ठितौ रश्मि᳘भिर्वा᳘ एॗषोऽस्मिन्प्र᳘तिष्ठितः प्राणै᳘रय᳘ममु᳘ष्मिन्स᳘ यॗदोत्क्रमिष्यन्भ᳘वति शु᳘द्धमेॗवैतन्म᳘ण्डलम् प᳘श्यतिॗ नैनमेते᳘ रश्म᳘यः प्रत्या᳘यन्ति॥
</details>

##  ०४
<details><summary>मूलम् - Weber</summary>

य᳘ एष᳘ एत᳘स्मिन्म᳘ण्डले पु᳘रुषः॥  
त᳘स्य भूरि᳘ति शि᳘र ए᳘कं शि᳘र ए᳘कमेत᳘दक्ष᳘रम् भु᳘व इ᳘ति बाहू द्वौ᳘ बाहू द्वे᳘ एते᳘ अक्ष᳘रे स्व᳘रि᳘ति [^wbr_2] प्रतिष्ठा द्वे᳘ प्रतिष्ठे द्वे᳘ एते᳘ अक्ष᳘रे त᳘स्योपनिषद᳘हरि᳘ति ह᳘न्ति पाप्मा᳘नं जहा᳘ति च य᳘ एवं वे᳘द॥  

[^wbr_2]: अक्ष᳘रे स्वरि᳘ति AM.
</details>

##  ०५
<details><summary>मूलम् - Weber</summary>

अ᳘थॗ योऽयं᳘ दक्षिॗणेऽक्षन्पु᳘रुषः॥  
त᳘स्य भूरि᳘ति शि᳘र एकं शि᳘र ए᳘कमेत᳘दक्ष᳘रम् भु᳘व इ᳘ति बाहू द्वौ᳘ बाहू द्वे᳘ एते᳘ अक्ष᳘रे स्व᳘रि᳘ति [^wbr_3] प्रतिष्ठा द्वे᳘ प्रतिष्ठे द्वे᳘ एते᳘ अक्ष᳘रे त᳘स्योपनिषद᳘हमि᳘ति ह᳘न्ति पाप्मा᳘नं जहा᳘ति च य᳘ एवं वे᳘द॥  

[^wbr_3]: अक्ष᳘रे स्वरि᳘ति AM.
</details>