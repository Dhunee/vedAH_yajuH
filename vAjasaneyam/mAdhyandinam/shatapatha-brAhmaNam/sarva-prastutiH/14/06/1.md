+++
title = "१"

+++
## ०१
जनको᳘ ह वै᳘देहो॥  
बहुदक्षिणे᳘न यज्ञे᳘नेजे त᳘त्र ह कुरुपञ्चाला᳘नाम् ब्राह्मणा᳘ अभिसमेता बभूवुस्त᳘स्य ह जनक᳘स्य वै᳘देहस्य विजिज्ञा᳘सा बभूव कः᳘ स्विदेषा᳘म् ब्राह्मणा᳘नामनूचान᳘तम इ᳘ति॥  
## ०२
स᳘ ह ग᳘वाᳫं सह᳘स्रम᳘वरुरोध॥  
द᳘श-दश पा᳘दा ए᳘कैकस्याः शृ᳘ङ्गयोरा᳘बद्धा बभूवुस्ता᳘न्होवाच ब्रा᳘ह्मणा भगवन्तो यो᳘ वो ब्र᳘ह्मिष्ठः स᳘ एता गा उ᳘दजतामि᳘ति ते᳘ ह ब्राह्मणा न᳘ दधृषुः॥  
## ०३
अ᳘थ ह या᳘ज्ञवल्क्यः॥  
स्व᳘मेव᳘ ब्रह्मचारि᳘णमुवाचैताः᳘ सौम्यो᳘दज सामश्रवा३ इ᳘ति ता᳘ होदा᳘चकार ते᳘ ह ब्राह्मणा᳘श्चुक्रुधुः कथं नु᳘ नो ब्र᳘ह्मिष्ठो ब्रुवीते᳘ति॥  
## ०४
अ᳘थ ह जनक᳘स्य वै᳘दे हस्य हो᳘ताश्वलो᳘ बभूव॥  
स᳘ हैनम् पप्रछ त्वं नु ख᳘लु नो याज्ञवल्क्य ब्र᳘ह्मिष्ठोऽसी३ इ᳘ति स᳘ होवाच न᳘मो वयम् ब्र᳘ह्मिष्ठाय कुर्मो गो᳘कामा एव᳘ वय᳘ᳫं᳘ स्म इ᳘ति त᳘ᳫं᳘ ह त᳘त एव प्र᳘ष्टुं दध्रे हो᳘ताश्वलः᳟॥  
## ०५
या᳘ज्ञवल्क्ये᳘ति होवाच॥  
य᳘दिदᳫं स᳘र्वम् मृत्यु᳘नाप्तᳫं स᳘र्वम् मृत्यु᳘नाभि᳘पन्नं के᳘न य᳘जमानो मृत्योरा᳘प्तिम᳘तिमुच्यत इ᳘ति हो᳘त्रर्त्वि᳘जाग्नि᳘ना वाचा वाग्वै᳘ यज्ञ᳘स्य होव्ता तॗद्येयं वाॗक्सोऽय᳘मग्निः स हो᳘ता सा मु᳘क्तिः सा᳘तिमुक्तिः॥  
## ०६
या᳘ज्ञवल्क्येति होवाच॥  
य᳘दिदᳫं स᳘र्वमहोरात्रा᳘भ्यामाप्तᳫं स᳘र्वमहोरात्रा᳘भ्यामभि᳘पन्नं के᳘न य᳘जमानोऽहोरात्र᳘योरा᳘प्तिम᳘तिमुच्यत इ᳘त्यध्वर्यु᳘णर्त्वि᳘जा च᳘क्षुषादित्ये᳘न च᳘क्षुर्वै᳘ यज्ञ᳘स्याध्वर्युस्तद्य᳘दिदं च᳘क्षुःॗ सोऽसा᳘वादिॗत्यः सोऽध्वर्युः सा मु᳘क्तिः सा᳘तिमुक्तिः॥  
## ०७
या᳘ज्ञवल्क्ये᳘ति होवाच॥  
य᳘दिदᳫं स᳘र्वम् पूर्वपक्षापरपक्षा᳘भ्यामाप्तᳫं स᳘र्वम् पूर्वपक्षापरपक्षा᳘भ्यामभि᳘पन्नं के᳘न य᳘जमानः पूर्वपक्षापरपक्ष᳘योरा᳘प्तिम᳘तिमुच्यत इ᳘ति ब्रह्म᳘णर्त्वि᳘जा म᳘नसा चन्द्रे᳘ण म᳘नो वै᳘ यज्ञ᳘स्य ब्रह्मा तद्य᳘दिदॗम् म᳘नः सोऽसौ᳘ चन्द्रः स᳘ ब्रह्मा सा मु᳘क्तिः सा᳘तिमुक्तिः॥  
## ०८
या᳘ज्ञवल्क्ये᳘ति होवाच॥  
य᳘दिद᳘मन्त᳘रिक्षमनारम्बण᳘मिवा᳘थ के᳘नाक्रमे᳘ण य᳘जमानः स्वर्गं᳘ लोकमा᳘क्रमत इ᳘त्युद्गात्र᳘र्त्वि᳘जा वायु᳘ना प्राणे᳘न प्राणो᳘ वै᳘ यज्ञ᳘स्योद्गाता तॗद्योऽय᳘म् प्राण स᳘ वायुः स᳘ उद्गाता सा मु᳘क्तिः सा᳘तिमुक्तिरि᳘त्यतिमोक्षा अ᳘थ सम्प᳘दः॥  
## ०९
याज्ञ᳘वल्क्ये᳘ति होवाच॥  
क᳘तिभिरय᳘मद्य᳘र्ग्भिर्हो᳘तास्मि᳘न्यज्ञे᳘ [^wbr_1] करिष्यती᳘ति तिसृ᳘भिरि᳘ति कतमास्तास्ति᳘स्र इ᳘ति पुरोऽनुवाॗक्या च याॗज्या च श᳘स्यैव᳘ तृती᳘या किं ता᳘भिर्जयती᳘ति पृथिविलोक᳘मेव᳘ पुरोऽनुवाक्य᳘या ज᳘यत्यन्तरिक्षलोकं᳘ याज्य᳘या द्यौर्लोकं श᳘स्यया॥ 

[^wbr_1]: क᳘तिभि᳘रय᳘ AM 

## १०
या᳘ज्ञवल्क्ये᳘ति होवाच॥  
क᳘त्यय᳘मॗद्याध्वर्यु᳘रस्मि᳘न्यज्ञ आ᳘हुतीर्होष्यती᳘ति तिस्र इ᳘ति कतमास्तास्ति᳘स्र इ᳘ति या᳘ हुता᳘ उज्ज्व᳘लन्ति या᳘ हुता᳘ अतिने᳘दन्ति या᳘ हुता᳘ अधिशे᳘रते किं ता᳘भिर्जयती᳘ति या᳘ हुता᳘ उज्ज्व᳘लन्ति देवलोक᳘मेव ता᳘भिर्जयति दी᳘प्यत इव [^wbr_2] हि᳘ देवलोको या᳘ हुता᳘ अतिने᳘दन्ति मनुष्यलोक᳘मेव ता᳘भिर्जयत्य᳘तीव हि᳘ मनुष्यलोको या᳘ हुता᳘ अधिशे᳘रते पितृलोक᳘मेव ता᳘भिर्जयत्यध᳘ इव हि᳘ पितृलोकः᳟॥  

[^wbr_2]: दीप्य᳘तऽइव AM. 

## ११
या᳘ज्ञवल्क्ये᳘ति होवाच॥  
क᳘तिभिरय᳘मद्य᳘ [^wbr_3] ब्रह्मा᳘ यज्ञं᳘ दक्षिणतो᳘ देव᳘ताभिर्गोपायिष्यतीत्ये᳘कये᳘ति कतमा सैके᳘ति म᳘न एवे᳘त्यनन्तं वै म᳘नोऽनन्ता वि᳘श्वे देवा᳘ अनन्त᳘मेव स ते᳘न लोकं᳘ जयति॥  

[^wbr_3]: क᳘तिभि᳘रय᳘ AM 

## १२
या᳘ज्ञवल्क्ये᳘ति होवाच॥  
क᳘त्यय᳘मॗद्योद्गाॗतास्मि᳘न्यज्ञे᳘ स्तोत्रि᳘या स्तोष्यती᳘ति तिस्र इ᳘ति कतमास्तास्ति᳘स्र इ᳘ति पुरोऽनुवाॗक्या च याॗज्या च श᳘स्यैव᳘ तृती᳘याधिदेवतम᳘थाध्यात्मं᳘ कतमास्ता या᳘ अध्यात्ममि᳘ति प्राण᳘ एव᳘ पुरोनुॗवाक्यापानो᳘ याॗज्या व्यानः श᳘स्या [^wbr_4] किं ता᳘भिर्जयती᳘ति यत्किं᳘ चेद᳘म् प्राणभृदि᳘ति त᳘तो ह हो᳘ताश्वल उ᳘परराम॥  

[^wbr_4]: व्यानः᳘ शस्या A.
