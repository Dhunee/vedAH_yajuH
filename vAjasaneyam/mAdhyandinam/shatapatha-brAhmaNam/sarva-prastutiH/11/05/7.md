+++
title = "७"

+++
## ०१
अथा᳘तः स्वाध्यायप्रशंसा᳟॥  
प्रिये᳘ स्वाध्यायप्रवचने᳘ भवतो युक्त᳘मना भवत्य᳘पराधीनो᳘ऽहरहर᳘र्थान्त्साधयते सुख᳘ᳫं᳘ स्वपिति परमचिकित्सक᳘ आत्म᳘नो भवतीन्द्रियसंयम᳘श्चैका᳘राम᳘ता च प्रज्ञा᳘ऋद्धिर्य᳘शो लोकपक्तिः᳘ प्र᳘ज्ञा व᳘र्धमाना चतु᳘रो ध᳘र्मान्ब्राह्मण᳘मभिनि᳘ष्पादयति ब्रा᳘ह्मण्यम् प्रतिरूपचर्यां य᳘शो लोकपक्तिं᳘ [^wbr_1] लोकः प᳘च्यमानश्चतु᳘र्भिर्ध᳘र्मैर्ब्राह्मण᳘म् भुनक्त्यर्च᳘या च दा᳘नेन चाज्येय᳘तया चावध्य᳘तया च॥  

[^wbr_1]: यशोलोकपक्ति Sây. as a compound, against the accent. - ibid. The accent shows, that प᳘च्यमानः is to be taken as a medium of the fourth class!

## ०२
ये᳘ ह वै के᳘ च श्र᳘माः॥  
इमे द्या᳘वापृथिवी अ᳘न्तरेण स्वाध्यायो᳘ हैव ते᳘षाम् परम᳘ता का᳘ष्ठा [^wbr_2] य᳘ एवं᳘ विद्वा᳘न्त्स्वाध्याय᳘मधीते त᳘स्मात्स्वाध्याॗयोऽध्येत᳘व्यः॥  

[^wbr_2]: परमताकाष्ठा Sây. as a compound, against the accent.

## ०३
य᳘द्यद्ध वा᳘ अयं छ᳘न्दसः॥  
स्वाध्याय᳘मधीते ते᳘न-तेन हैॗवास्य यज्ञक्रतु᳘नेष्ट᳘म् भवति य᳘ एवं᳘ विद्वा᳘न्त्स्वाध्याय᳘मधीते त᳘स्मात्स्वाध्याॗयोऽध्येत᳘व्यः॥  
## ०४
य᳘दि ह वा अ᳘प्यभ्य᳘क्तः॥  
अ᳘लंकृतः सु᳘हितः सुखे श᳘यने श᳘यानः स्वाध्याय᳘मधीत आ᳘ हैव स᳘ नखाग्रे᳘भ्यस्तप्यते य᳘ एवं᳘ विद्वा᳘न्त्स्वाध्याय᳘मधीते त᳘स्मात्स्वाध्याॗयोऽध्येत᳘व्यः॥  
## ०५
म᳘धु ह वा ऋ᳘चः॥  
घृत᳘ᳫं᳘ ह सा᳘मान्यमृ᳘तं य᳘जूंषि य᳘द्ध वा᳘ अयं᳘ वाकोवाक्य᳘मधीते᳘ क्षीरौदनमांसौदनौ᳘ हैव तौ᳟॥  
## ०६
म᳘धुना ह वा᳘ एष᳘ देवा᳘ᳫं᳘स्तर्पयति॥  
य᳘ एवं᳘ विद्वानृचो᳘ऽहरहः स्वाध्याय᳘मधीते त᳘ एनं तृप्ता᳘स्तर्पयन्ति स᳘र्वैः का᳘मैः स᳘र्वैर्भो᳘गैः॥  
## ०७
घृते᳘न ह वा᳘ एष᳘ देवा᳘ᳫं᳘स्तर्पयति॥  
य᳘ एवं᳘ विद्वान्त्सा᳘मान्य᳘हरहः स्वाध्याय᳘मधीते त᳘ एनं तृप्ता᳟॥  
## ०८
अमृ᳘तेन ह वा᳘ एष᳘ देवा᳘ᳫं᳘स्तर्पयति॥  
य᳘ एवं᳘ विद्वान्य᳘जूंष्य᳘हरहः स्वाध्याय᳘मधीते त᳘ एनं तृप्ता᳟॥  
## ०९
क्षीरौदनमांसौदना᳘भ्याᳫं ह वा᳘ एष᳘ देवा᳘ᳫं᳘स्तर्पयति॥  
य᳘ एवं᳘ विद्वा᳘न्वाकोवाक्य᳘मितिहासपुराणमित्य᳘हरहः स्वाध्याय᳘मधीते त᳘ एनं तृप्ता᳟॥  
## १०
य᳘न्ति वा आ᳘पः॥  
ए᳘त्यादित्य ए᳘ति चन्द्र᳘मा य᳘न्ति न᳘क्षत्राणि य᳘था ह वा᳘ एता᳘ देव᳘ताॗ नेयुर्न᳘ कुर्युरेव᳘ᳫं᳘ हैव तद᳘हर्ब्राह्मणो᳘ भवति यद᳘हः स्वाध्याॗयं नाधीते त᳘स्मात्स्वाध्याॗयोऽध्येत᳘व्यस्त᳘स्मादप्यृ᳘चं वा य᳘जुर्वा सा᳘म वा गा᳘थां वा कुं᳘व्यां [^wbr_3]  वाभिव्या᳘हरेद्व्रतस्या᳘व्यवछेदाय॥  

[^wbr_3]: कुं᳘ब्यां A. sec. manu. कुंद्यां Sây. 
