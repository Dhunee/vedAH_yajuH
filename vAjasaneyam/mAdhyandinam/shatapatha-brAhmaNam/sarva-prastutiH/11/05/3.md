+++
title = "३"

+++
## ०१
शौचेयो᳘ ह प्रा᳘चीनयोग्यः॥  
उद्दा᳘ल्ल्कमा᳘रुणिमा᳘जगाम ब्रह्मो᳘द्यमग्निहोत्रं᳘ विविदिषामी᳘ति॥  
## ०२
स᳘ होवाच॥  
गौ᳘तम का᳘ तेऽग्निहोत्री को᳘ वत्सः किमु᳘पसृष्टा कि᳘ᳫं᳘ संयो᳘जनं किं᳘ दुह्य᳘मानं किं᳘ दुग्धं कि᳘माह्रिय᳘माणं किम᳘धिश्रितं कि᳘मवज्योत्य᳘मानं कि᳘मद्भिः᳘ प्रत्या᳘नीतं कि᳘मुद्वास्य᳘मानं किमु᳘द्वासितं कि᳘मुन्नीय᳘मानं किमु᳘न्नीतं किमु᳘द्यतं कि᳘ᳫं᳘ ह्रिय᳘माणं किं नि᳘गृहीतम्॥  
## ०३
का᳘ᳫं᳘ समि᳘धमा᳘दधासि का पूर्वा᳘हुतिः किमु᳘पासीषदः किम᳘पैक्षिष्ठाः को᳘त्तरा᳘हुतिः॥  
## ०४
कि᳘ᳫं᳘ हुत्वा प्र᳘कम्पयसि॥  
किᳫं स्रु᳘चम् परिमृ᳘ज्य कूर्चे न्य᳘मार्जीः किं᳘ द्विती᳘यम् परिमृ᳘ज्य दक्षिणतो ह᳘स्तमु᳘पासीषदः किम् पू᳘र्वम् प्रा᳘शीः किं᳘ द्विती᳘यं कि᳘मुत्सृ᳘प्यापाः कि᳘ᳫं᳘ स्रुच्य᳘प᳘ आनी᳘य नि᳘रौक्षीः किं᳘ द्विती᳘यं किं᳘ तृती᳘यमेतां दि᳘शमु᳘दौक्षीः किं᳘ जघ᳘नेनाहवनी᳘यमपो न्य᳘नैषीः किᳫं स᳘मतिष्ठिपो य᳘दि वा᳘ एत᳘द्विद्वा᳘नग्निहोत्रम᳘हौषीर᳘थ ते हुतं य᳘द्यु वा अ᳘विद्वान᳘हुतमेव᳘ त इ᳘ति॥  
## ०५
स᳘ होवाच॥  
इ᳘डैव᳘ मे मानव्य᳘ग्निहोत्री᳘ वायॗव्यो वत्सः᳘ सजूरु᳘पसृष्टा विरा᳘ट् संयो᳘जनमाश्विनं᳘ दुह्य᳘मानं वैश्वदेवं᳘ दुग्धं᳘ वायव्य᳘माह्रिय᳘माणमाग्नेयम᳘धिश्रितमैन्द्राग्न᳘मवज्योत्यम्नानं वारुण᳘मद्भिः᳘ प्रत्या᳘नीतं वायव्य᳘मुद्वास्य᳘मानं द्यावापृथिव्य᳘मु᳘द्वासितमाश्विन᳘मुन्नीय᳘मानं वैश्वदेवमु᳘न्नीतम् महादेवायो᳘द्यतं वायव्य᳘ᳫं᳘ ह्रिय᳘माणं वैष्णवं नि᳘गृहीतम्॥  
## ०६
अ᳘थ या᳘ᳫं᳘ समि᳘धमाद᳘धामि॥  
आ᳘हुतीनाᳫं सा᳘ प्रतिष्ठा या पूर्वा᳘हुतिर्देवांस्त᳘याप्रैषं य᳘दुपा᳘सीषदम् बार्हस्पत्यं तद्य᳘दपै᳘क्षिषीमं᳘ चामुं᳘ च लोकौ ते᳘न स᳘मधां यो᳘त्तरा᳘हुतिर्मां त᳘या स्वर्गे᳘ लोॗकेऽधाम्॥  
## ०७
अ᳘थ य᳘द्धुत्वा᳘ प्रकम्प᳘यामि॥  
वायव्यं᳘ तद्यत्स्रु᳘चम् परिमृ᳘ज्य कूर्चे न्य᳘मार्जिषधिवनस्पतींस्ते᳘नाप्रैषं य᳘द्द्विती᳘यम् परिमृ᳘ज्य दक्षिणतो ह᳘स्तमुपा᳘सीषदं पितॄंस्ते᳘नाप्रैषं यत्पू᳘र्वम् प्रा᳘शिषम् मां ते᳘नाप्रैषं य᳘द्द्विती᳘यम् प्रजां तेना᳘थ य᳘दुत्सृप्या᳘पाम् पशूंस्ते᳘नाप्रैषं य᳘त्स्रुच्य᳘प᳘ आनी᳘य निरौ᳘क्षिषᳫं सर्पदेवजनांस्ते᳘नाप्रैषं य᳘द्द्विती᳘यं गन्धर्वाप्सर᳘सस्तेना᳘थ य᳘त्तृती᳘यमेतां दि᳘शमुदौ᳘क्षिषᳫं स्वर्ग᳘स्य लोक᳘स्य ते᳘न द्वा᳘रं व्य᳘वारिषं य᳘ज्जघ᳘नेनाहवनी᳘यमपो न्य᳘नैषमस्मै᳘ लोका᳘य ते᳘न वृ᳘ष्टिमदां य᳘त्सम᳘तिष्ठिपं य᳘त्पृथिव्या᳘ ऊनं तत्ते᳘नापूपुरमि᳘त्येत᳘न्नौ भगवन्त्सहे᳘ति होवाच॥  
## ०८
शौचेयो᳘ ज्ञप्तः᳟॥  
प्रक्ष्या᳘मिॗ त्वेव भ᳘गवन्तमि᳘ति पृॗछैव᳘ प्राचीनयोग्ये᳘ति स᳘ होवाच य᳘स्मिन्काल उ᳘द्धृतास्तेऽग्न᳘यः स्यु᳘रुपा᳘वहृतानि [^wbr_1] पा᳘त्राणि होष्यन्त्स्या अ᳘थ त आहवनी᳘योऽनुग᳘छेद्वे᳘त्थ त᳘द्भयं यद᳘त्र जु᳘ह्वतो भवती᳘ति वेदे᳘ति होवाच पुरा᳘ चिरा᳘दस्य ज्येष्ठः᳘ पुत्रो᳘ म्रियेत य᳘स्यैतद᳘विदितᳫं स्या᳘द्विद्या᳘भिॗस्त्वेॗवाह᳘मतारिषमि᳘ति किं᳘ विदितं का प्रा᳘यश्चित्तिरि᳘ति प्राण᳘ उदानम᳘प्यगादि᳘ति गा᳘र्हपत्य आ᳘हुतिं जुहुयाॗᳫंॗ सैव प्रा᳘यश्चित्तिर्न तदा᳘गः कुर्वीये᳘त्येत᳘न्नौ भगवन्त्सहे᳘ति होवाच॥  

[^wbr_1]: उपाहृतानि Sây. ibid. (and in the following कण्डिकाः) पुरां अचिरात् Sâyaṇa against the accent. 

## ०९
शौचेयो᳘ ज्ञप्तः᳟॥  
प्रक्ष्या᳘मिॗ त्वेव भ᳘गवन्तमि᳘ति पृॗछैव᳘ प्राचीनयोग्ये᳘ति स᳘ होवाच य᳘त्र त एत᳘स्मिन्नेव᳘ काले गा᳘र्हपत्योऽनुग᳘द्वे᳘त्थ त᳘द्भयं यद᳘त्र जु᳘ह्वतो भ᳘वती᳘ति वेदे᳘ति होवाच पुरा᳘ चिरा᳘दस्य गृह᳘पतिर्म्रियेत य᳘स्यैतद᳘विदितᳫं स्याद्विद्या᳘भिॗस्त्वेॗवाह᳘मतारिषमि᳘ति किं᳘ विदितं का प्रा᳘यश्चित्तिरि᳘त्युदानः᳘ प्राणम᳘प्यगादि᳘त्याहवनी᳘य आ᳘हुतिं जुहुयाॗᳫंॗ सैव प्रा᳘यश्चित्तिर्न तदा᳘गः कुर्वीये᳘त्येत᳘न्नौ भगवन्त्सहे᳘ति होवाच॥  
## १०
शौचेयो᳘ ज्ञप्तः᳟॥  
प्रक्ष्या᳘मिॗ त्वेव भ᳘गवन्तमि᳘ति पृॗछैव᳘ प्राचीनयोग्ये᳘ति स᳘ होवाच य᳘त्र त एत᳘स्मिन्नेव᳘ काॗलेऽन्वा?आर्यप᳘चनोऽनुग᳘छेद्वे᳘त्थ त᳘द्भयं यद᳘त्र जु᳘ह्वतो भ᳘वती᳘ति वेदे᳘ति होवाच पुरा᳘ चिरा᳘दस्य स᳘र्वे पश᳘वो म्रियेरन्य᳘स्यैतद᳘विदितᳫं स्या᳘द्विद्या᳘भिॗस्त्वेॗवाह᳘मतारिषमि᳘ति किं᳘ विदितं का प्रा᳘यश्चित्तिरि᳘ति व्यान᳘ उदानम᳘प्यगादि᳘ति गा᳘र्हपत्य आ᳘हुतिं जुहुयाॗᳫंॗ सैव प्रा᳘यश्चित्तिर्न तदा᳘गः कुर्वीये᳘त्येत᳘न्नौ भगवन्त्सहे᳘ति होवाच॥  
## ११
शौचेयो᳘ ज्ञप्तः᳟॥  
प्रक्ष्या᳘मिॗ त्वेव᳘ भ᳘गवन्तमि᳘ति पृॗछैव᳘ प्राचीनयोग्ये᳘ति स᳘ होवाच य᳘त्र त एत᳘स्मिन्नेव᳘ काले स᳘र्वेऽग्न᳘योऽनुग᳘छेयुर्वे᳘त्थ त᳘द्भयं यद᳘त्र जु᳘ह्वतो भ᳘वती᳘ति वेदे᳘ति होवाच पुरा᳘ चिरा᳘दस्यादायादं कु᳘लᳫं स्याद्य᳘स्यैतद᳘विदितᳫं स्याद्विद्या᳘भिॗस्त्वेॗवाह᳘मतारिषमि᳘ति किं᳘ विदितं का प्रा᳘यश्चित्तिरि᳘ति पुरा᳘ चिरा᳘दग्नि᳘म् मथित्वा यां दि᳘शं वा᳘तो वायात्तां दि᳘शमाहवनी᳘यमुद्धृ᳘त्य वायॗव्यामा᳘हुतिं जुहुयाᳫं स᳘ विद्याᳫं स᳘मृद्धम् मेऽग्निहोत्र᳘ᳫं᳘ सर्वदेव᳘त्यं वायुॗᳫंॗ ह्येव स᳘र्वाणि भूता᳘न्यपि᳘य᳘न्ति वायोः पु᳘नर्विसृज्य᳘न्तेॗ सैव प्रा᳘यश्चित्तिर्न तदा᳘गः कुर्वी᳘ये᳘त्येत᳘न्नौ भगवन्त्सहे᳘ति होवाच॥  
## १२
शौचेयो᳘ ज्ञप्तः᳟॥  
प्रक्ष्या᳘मिॗ त्वेव भ᳘गवन्तमि᳘ति पृॗछैव᳘ प्राचीनयोग्ये᳘ति स᳘ होवाच य᳘त्र त एत᳘स्मिन्नेव काले᳘ निवाते स᳘र्वेऽग्न᳘योऽनुग᳘छेयुर्वे᳘त्थ त᳘द्भयं यद᳘त्र जु᳘ह्वतो भवती᳘ति वेदे᳘ति होवाचा᳘प्रियमेॗवास्मिं᳘लोके प᳘श्येता᳘प्रियममुष्मिन्य᳘स्यैतद᳘विदितᳫं स्याद्विद्या᳘भिॗस्त्वेॗवाह᳘मतारिषमि᳘ति किं᳘ विदितं का प्रा᳘यश्चित्तिरि᳘ति पुरा᳘ चिरा᳘दग्नि᳘म् मथित्वा प्रा᳘ञ्चमाहवनी᳘यमुद्धृ᳘त्य जघ᳘नेनाहवनी᳘यमुपवि᳘श्याह᳘मेॗवैनत्पिबेयᳫं स᳘ विद्याᳫं स᳘मृद्धम् मेऽग्निहोत्र᳘ᳫं᳘ सर्वदेव᳘त्यम् ब्राह्मॗणᳫं ह्येव स᳘र्वाणि भूता᳘न्यपिय᳘न्ति ब्राह्मणात्पु᳘नर्विसृज्य᳘न्तेॗ सैव प्रा᳘यश्चित्तिर्न तदा᳘गः कुर्वीयेत्य᳘थ वा᳘ अह᳘मेतॗन्नावेदिषमि᳘ति होवाच॥  
## १३
शौचेयो᳘ ज्ञप्तः᳟॥  
इमा᳘नि समित्काष्ठान्यु᳘पायानि भ᳘गवन्तमि᳘ति स᳘ होवाच य᳘देवं ना᳘वक्ष्यो मूर्धा᳘ ते व्य᳘पतिष्यदेह्यु᳘पेही᳘ति तथे᳘ति तᳫं हो᳘पनिन्ये त᳘स्मै हैतां᳘ शोकतरां व्या᳘हृतिमुवाच य᳘त्सत्यं त᳘स्मादु सत्य᳘मेव᳘ वदेत्॥  