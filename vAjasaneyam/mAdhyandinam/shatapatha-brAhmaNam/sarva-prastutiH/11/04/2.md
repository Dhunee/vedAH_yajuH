+++
title = "२"

+++
## ०१
अथा᳘तः स्रुचो᳘रादा᳘नस्य॥  
त᳘द्धैतदे᳘के कु᳘शला म᳘न्यमाना दक्षिणे᳘नैव᳘ जुहू᳘माद᳘दते सव्ये᳘नोपभृ᳘तं न त᳘था कुर्याद्यो᳘ हैनं त᳘त्र ब्रूया᳘त्प्रतिप्रतिं [^wbr_1] न्वा᳘ अय᳘मध्वर्युर्य᳘जमानस्य द्विष᳘न्तम् भ्रा᳘तृव्यमकत्प्रत्युद्यामि᳘नमि᳘तीश्वरो᳘ ह त᳘थैव᳘ स्यात्॥  

[^wbr_1]: प्रतिप्रति न्वा AP. - ibid. अकृत् Sây. 

## ०२
इत्थ᳘मेव᳘ कुर्यात्॥  
उभा᳘भ्यामेव᳘ प्राणि᳘भ्यां जुहू᳘म् परिगृ᳘ह्योपभृ᳘त्यधिनि᳘दध्यात्त᳘स्यॗ नोपमीमाॗᳫंॗसास्ति त᳘त्पशव्य᳘मायुष्यं᳘ ते अ᳘संशिञ्जयन्ना᳘ददीत [^wbr_2] य᳘त्संशिञ्ज᳘येद᳘योगक्षेमो य᳘जमानमृछेत्त᳘स्माद᳘संशिञ्जयन्ना᳘ददीत॥  

[^wbr_2]: संसिंज Sây. 

## ०३
अथा᳘तोऽतिक्र᳘मणस्य॥  
व᳘ज्रेण ह वा᳘ अॗन्योऽध्वर्युर्य᳘जमानस्य पशून्वि᳘धमति व᳘ज्रेण हास्मा अन्य᳘ उपस᳘मूहत्येष᳘ ह वा᳘ अध्वर्युर्व᳘ज्रेण य᳘जमानस्य पशून्वि᳘धमति य᳘ आश्रावयिष्य᳘न्दक्षिणे᳘नातिक्रा᳘मति सव्ये᳘नाश्राव्या᳘थ हास्मा एष᳘ उपस᳘मूहति य᳘ आश्रावयिष्य᳘न्त्सव्ये᳘नातिक्रा᳘मति दक्षिणे᳘नाश्रा᳘व्यैष᳘ हास्मा उपस᳘मूहति॥  
## ०४
अथा᳘तो धा᳘रणस्य॥  
त᳘द्धैतदे᳘के कु᳘शला म᳘न्यमानाः प्रगृ᳘ह्य बाहू स्रु᳘चौ धारयन्ति न त᳘था कुर्याद्यो᳘ हैनं त᳘त्र ब्रूयाछू᳘लौ न्वा अय᳘मध्वर्यु᳘र्बाहू᳘ अकृत शू᳘लबाहुर्भविष्यती᳘तीश्वरो᳘ ह त᳘थैव᳘ स्याद᳘थ हैष᳘ मध्यमः᳘ प्राणस्त᳘स्मादु त᳘मुपन्य᳘च्येवैव᳘ धारयेत्॥  
## ०५
अथा᳘त आश्रा᳘वणस्य॥  
ष᳘डु वा आ᳘श्रावितानि न्य᳘क्तिर्य᳘गूर्ध्वं᳘ कृपण᳘म् बहिः᳘श्र्यन्तः᳘श्रि॥  
## ०६
एत᳘द्ध वै न्य᳘क्᳟᳟॥  
योऽय᳘मुच्चै᳘रादा᳘य शनै᳘र्निद᳘धाति स य᳘मिछेत्पा᳘पीयान्त्स्यादि᳘ति त᳘स्योच्चैरादा᳘य शनैर्नि᳘दध्यात्ते᳘न स पा᳘पीयान्भवति॥  
## ०७
अ᳘थ हैत᳘त्तिर्यक्᳟᳟॥  
योऽयं या᳘वतैॗवादत्ते ता᳘वता निद᳘धाति स य᳘मिछेॗन्नैव श्रे᳘यान्त्स्यान्न पा᳘पीयानि᳘ति त᳘स्य या᳘वतैॗवाद᳘दीत ता᳘वता नि᳘दध्यात्ते᳘न सॗ नैव श्रे᳘यान्न पा᳘पीयान्भवति॥  
## ०८
अ᳘थ हैत᳘दूर्ध्व᳘म्᳟᳟॥  
योऽयं᳘ शनै᳘रादा᳘योच्चै᳘र्निद᳘धाति स य᳘मिछेछ्रे᳘यान्त्स्यादि᳘ति त᳘स्य शनै᳘रादा᳘योच्चैर्नि᳘दध्यात्ते᳘न स श्रे᳘यान्भवति॥  
## ०९
अ᳘थ हैत᳘त्कृपणम्᳟᳟ [^wbr_3] ॥  
योऽय᳘मणु᳘ दीर्घ᳘मस्वर᳘माश्राव᳘यति यो᳘ हैनं त᳘त्र ब्रूया᳘त्कृपणं न्वा᳘ अय᳘मध्वर्युर्य᳘जमानमकद्द्विषतो भ्रा᳘तृव्यस्योपावसायि᳘नमि᳘तीश्वरो᳘ ह त᳘थैव᳘ स्यात्॥  

[^wbr_3]: त्कृपण न्वा᳘ A. त्कृपणंमन्वा P. कृपणं नु वै Sây. - ibid. अकृत् Sây. 

## १०
अ᳘थ हैत᳘द्बहिः᳘श्रि᳟᳟॥  
योऽय᳘मपव्यादायौ᳘ष्ठा उच्चै᳘रस्वर᳘माश्राव᳘यति श्रीर्वै स्व᳘रो बाह्यत᳘ एव तछ्रि᳘यं धत्तेऽशना᳘युको भवति॥  
## ११
अ᳘थ हैत᳘दन्तः᳘श्रि᳟᳟॥  
योऽय᳘ᳫं᳘ संधायौ᳘ष्ठा उच्चैः स्व᳘रवदाश्राव᳘यति श्रीर्वै स्व᳘रोऽन्तरत᳘ एव तछ्रि᳘यं धत्तेऽन्नादो᳘ भवति॥  
## १२
स वै᳘ मन्द्र᳘मिवो᳘रसि॥  
परास्त᳘भ्योभय᳘तोबार्हतमुच्चै᳘रन्ततो नि᳘दध्यात्त᳘स्यॗ नोपमीमाॗᳫंॗसास्ति त᳘त्पशव्य᳘मायुष्य᳘म्॥  
## १३
अथा᳘तो हो᳘मस्य॥  
त᳘द्धैतदे᳘के कु᳘शला म᳘न्यमानाः प्रा᳘चीᳫं स्रु᳘चमुपावहृ᳘त्य हुत्वा᳘ पर्याहृ᳘त्योपभृ᳘त्यधिनि᳘दधति न त᳘था कुर्याद्यो᳘ हैनं त᳘त्र ब्रूया᳘दनुयु᳘वं [^wbr_4] न्वा᳘ अय᳘मध्वर्युर्य᳘जमानमकद्द्विषतो भ्रा᳘तृव्यस्यान्ववसायि᳘नमि᳘तीश्वरो᳘ ह त᳘थैव᳘ स्यात्॥  

[^wbr_4]: दनुयुव न्वा AP. Sâyana's explanation is अनुयुयन्निव (instead of युवन्निव). The कण्वशाखा reads at १.२.५.१ अनुयुवमिवासुः instead of the अनुव्यमिवासुः of the माध्यन्दिनाः. 

## १४
पार्श्वत᳘ उ है᳘के॥  
स्रुचमुपावहृ᳘त्य हुत्वा᳘ पर्याहृ᳘त्योपभृ᳘त्यधिनि᳘दधति न त᳘था कुर्याद्यो᳘ हैनं त᳘त्र ब्रूयादतीर्थेन न्वा᳘ अय᳘मध्वर्युरा᳘हुतीः प्रा᳘रौत्सीत्सं᳘ वा शरिष्य᳘ते घु᳘णिर्वा भविष्यती᳘तीश्वरो᳘ ह त᳘थैव᳘ स्यात्॥  
## १५
इत्थ᳘मेव᳘ कुर्यात्॥  
प्रा᳘चीमेव स्रु᳘चमुपावहृ᳘त्य हुत्वा ते᳘नैॗवाधिहृ᳘त्योपभृ᳘त्यधिनि᳘दध्यात्त᳘स्यॗ नोपमीमाॗᳫंॗसास्ति त᳘त्पशव्य᳘मायुष्य᳘म्॥  
## १६
प्र᳘दग्धाहुतिर्ह वा᳘ अॗन्योऽध्वर्युः᳟॥  
आ᳘हुतीर्हान्यः सं᳘तर्पयत्येष᳘ ह वै प्र᳘दग्धाहुतिरध्वयुॗर्योऽयमा᳘ज्यᳫं हुॗत्वावदा᳘नानि जुहो᳘त्येत᳘ᳫं᳘ ह वै तद᳘दृश्यमाना वा᳘गॗभ्युवाद प्र᳘दग्धाहुतिर्न्वा᳘ अय᳘मध्वर्युरित्य᳘थ हैना एष सं᳘तर्पयतिॗ योऽयमा᳘ज्यᳫं हुॗत्वावदा᳘नानि जुहोत्य᳘थ पु᳘नरन्तत आ᳘ज्येनाभि᳘जुहोत्येष᳘ हैनाः सं᳘तर्पयति ता᳘साᳫं सं᳘तृप्तानां देवा᳘ हिरण्म᳘यांश्चमसा᳘न्पूरयन्ते॥  
## १७
त᳘दु होवाच या᳘ज्ञवल्क्यः॥  
यद्वा᳘ उपस्ती᳘र्यावदा᳘याभिघार᳘यति त᳘देॗवैनाः सं᳘तर्पयति ता᳘साᳫं सं᳘तृप्तानां देवा᳘ हिरण्म᳘यांश्चमसा᳘न्पूरयन्ते᳘ऽयस्थूणगृहपतीनां वै᳘ शौल्बायॗनोऽध्वर्यु᳘रास॥  
## १८
स᳘ होवाच॥  
इदम᳘हेद᳘ᳫं᳘ सत्त्रं᳘ कृश᳘पश्व᳘ल्पाज्यमथायं᳘ गृह᳘पतिरस्मी᳘ति मन्यत इ᳘ति॥  
## १९
स᳘ होवाच॥  
अ᳘ध्वर्यवा वै᳘ नोऽक्रुक्ष एते वै ते स्रु᳘चौ ये त्व᳘ᳫं᳘ संवत्सरं ना᳘शक आ᳘दातुं यद्वै᳘ त्वाह᳘मेत᳘योरनुशिष्याम् प्र᳘ प्रज᳘या पशु᳘भिर्जा᳘येथा अभि᳘ स्वर्गं᳘ लोकं᳘ वहेरि᳘ति॥  
## २०
स᳘ होवाच॥  
उ᳘प त्वायानी᳘ति स᳘ होवाचा᳘त्र वाव ख᳘ल्वर्हसि यो᳘ नः संवत्सॗरेऽध्वर्युर᳘भूर᳘नुपेतायैव᳘ त एत᳘द्ब्रवाणी᳘ति त᳘स्मा उ हैत᳘देव᳘ स्रुचो᳘रादा᳘नमुवाच य᳘देतद्व्या᳘ख्याम् त᳘स्मादेवंवि᳘दमेॗवाध्वर्युं᳘ कुर्वीतना᳘नेवंविदम्॥  