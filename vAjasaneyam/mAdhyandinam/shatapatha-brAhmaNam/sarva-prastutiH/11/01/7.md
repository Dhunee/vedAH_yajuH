+++
title = "७"

+++


##  ०१
<details><summary>मूलम् - Weber</summary>

तद्वा᳘ अदो᳘ व्रतोपायन᳘ उद्यते॥  
य᳘दिॗ नाश्ना᳘ति पितृदेव᳘त्यो भवति य᳘द्यु अश्ना᳘ति देवान᳘त्यश्नाती᳘ति त᳘दारण्य᳘मश्नीयादि᳘ति त᳘त्र स्थापयन्ति॥
</details>

##  ०२
<details><summary>मूलम् - Weber</summary>

स य᳘दि ग्राम्या ओ᳘षधीरश्ना᳘ति॥  
पुरोडा᳘शस्य मे᳘धमश्नाति य᳘द्यारण्या ओ᳘षधीरश्ना᳘ति बर्हि᳘षो मे᳘धमश्नाति य᳘दि वानस्पत्य᳘मश्ना᳘तीध्म᳘स्य मे᳘धमश्नाति य᳘दि प᳘यः पि᳘बति सांनाय्य᳘स्य चा᳘ज्यस्य च मे᳘धमश्नाति य᳘द्यपः पि᳘बति प्र᳘णीतानाम् मे᳘धमश्नाति य᳘दिॗ नाश्ना᳘ति पितृदेव᳘त्यो भवति॥
</details>

##  ०३
<details><summary>मूलम् - Weber</summary>

त᳘दाहुः॥  
किम᳘यनमि᳘ति स्वय᳘ᳫं᳘ हैॗवैते रा᳘त्री अग्निहोत्रं᳘ जुहुयात्स य᳘द्धुत्वा प्राश्ना᳘ति तेना᳘पितृदेवत्यो भवत्या᳘हुतिर्वा᳘ एषा स य᳘देॗवैता᳘मात्मन्ना᳘हुतिं जुहो᳘ति ते᳘नो एते᳘षाम् मे᳘धानांॗ नाश्नाति॥
</details>

##  ०४
<details><summary>मूलम् - Weber</summary>

एते᳘ ह वै रा᳘त्री॥  
स᳘र्वा रा᳘त्रयः सम᳘वयन्ति या᳘ आपूर्यमाणपक्ष᳘स्य रा᳘त्रयस्ताः स᳘र्वाः पौर्णमासी᳘ᳫं᳘ सम᳘वयन्ति या᳘ अपक्षीयमाणपक्ष᳘स्य रा᳘त्रयस्ताः स᳘र्वा अमावाॗस्याᳫं सम᳘वयन्ति स यो᳘ हैवं᳘ विद्वा᳘न्त्स्वय᳘मुपवसथे᳘ जुहो᳘ति सर्वदा᳘ हैॗवास्य स्वय᳘ᳫं᳘ हुत᳘म् भवति॥
</details>