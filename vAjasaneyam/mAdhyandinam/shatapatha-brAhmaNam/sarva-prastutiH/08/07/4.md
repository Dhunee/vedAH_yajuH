+++
title = "४"

+++


##  ०१
<details><summary>मूलम् - Weber</summary>

अ᳘थ स्वयमातृणा᳘सु सा᳘मानि गायति॥  
इमे वै᳘ लोकाः᳘ स्वयमातृणास्ता᳘ एताः श᳘र्करास्ता᳘ देवा᳘ उपधा᳘यैतादृ᳘शीरेॗवापश्यन्य᳘थैताः शु᳘ष्काः श᳘र्कराः॥
</details>

##  ०२
<details><summary>मूलम् - Weber</summary>

ते ऽब्रुवन्॥  
उ᳘प त᳘ज्जानीत य᳘थैषु᳘ लोके᳘षु र᳘मसुपजी᳘वनं द᳘धामे᳘तिॗ ते ऽब्रुवंश्चेत᳘यध्वमि᳘ति चि᳘तिमिछते᳘ति वाव त᳘दब्रुवंस्त᳘दिछत य᳘थैषु᳘ लोके᳘षु र᳘समुपजी᳘वनं द᳘धामे᳘ति॥
</details>

##  ०३
<details><summary>मूलम् - Weber</summary>

ते᳘ चेत᳘यमानाः॥  
एता᳘नि सा᳘मान्यपश्यंस्ता᳘न्यगायंस्तै᳘रेषु लोके᳘षु र᳘समुपजी᳘वनमदधुस्त᳘थैॗवैतद्य᳘जमानो य᳘देता᳘नि सा᳘मानि गा᳘यत्येॗष्वेॗवैत᳘ल्लोके᳘षु र᳘समुपजी᳘वनं दधाति॥
</details>

##  ०४
<details><summary>मूलम् - Weber</summary>

स्वयमातृणा᳘सु गायति॥  
इमे वै᳘ लोकाः᳘ स्वयमातृणा᳘ एॗष्वेॗवैत᳘ल्लोके᳘षु र᳘समुपजी᳘वनं दधाति॥
</details>

##  ०५
<details><summary>मूलम् - Weber</summary>

स वै भूर्भु᳘वः स्व᳘रि᳘ति॥  
एता᳘सु व्या᳘हृतिषु गायति भूरि᳘ति वा᳘ अयं᳘ लोको भु᳘व इ᳘त्यन्तरिक्षलोकः स्व᳘रित्यसौ᳘ लोक᳘ एॗष्वेॗवैत᳘ल्लोके᳘षु र᳘समुपजी᳘वनं दधाति॥
</details>

##  ०६
<details><summary>मूलम् - Weber</summary>

ता᳘नि वै ना᳘नाप्रस्तावानि॥  
समान᳘निधनानि ता᳘नि यन्ना᳘नाप्रस्तावानि ना᳘ना ह्य᳘पश्यन्न᳘थ य᳘त्समान᳘निधनान्ये᳘काॗ ह्येव᳘ यज्ञ᳘स्य प्रतिष्ठै᳘कं निध᳘नᳫं स्वर्ग᳘ एव᳘ लोकस्त᳘स्मात्स्व᳘र्ज्योतिर्निधनानि॥
</details>

##  ०७
<details><summary>मूलम् - Weber</summary>

अथै᳘नᳫं हिरण्यशकलैः प्रो᳘क्षति॥  
अ᳘त्रैष स᳘र्वो ऽग्निः स᳘ᳫं᳘स्कृतस्त᳘स्मिन्देवा᳘ एत᳘दमृ᳘तं रूप᳘मुत्तम᳘दधुस्त᳘थैॗवास्मिन्नय᳘मेतदमृ᳘तं रूप᳘मुत्तमं᳘ दधाति॥
</details>

##  ०८
<details><summary>मूलम् - Weber</summary>

य᳘द्वेॗवैनᳫं हिरण्यशकलैः᳘ प्रोक्ष᳘ति॥  
एतद्वा᳘ अस्मिन्नॗदो ऽमूम् पुर᳘स्ताद्रॗम्यां तनू᳘म् मध्यतो᳘ दधाति रुक्भं᳘ च पु᳘रुषं चा᳘थैनमेतत्स᳘र्वमेॗवोप᳘रिष्टाद्रम्य᳘या तॗन्वा प्र᳘छादयति॥
</details>

##  ०९
<details><summary>मूलम् - Weber</summary>

द्वा᳘भ्यां-द्वाभ्यां शता᳘भ्याम्॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवास्मिन्नेत᳘दमृ᳘तं रूप᳘मुत्तमं᳘ दधाति प᳘ञ्च कृ᳘त्वः प᳘ञ्चचितिको ऽग्निः प᳘ञ्च ऽर्त᳘वः संवत्सरः᳘ संवत्सॗरो ऽग्निर्या᳘वानाग्नर्या᳘वत्यस्य मा᳘त्रा ता᳘वतैॗवास्मिन्नेत᳘दमृ᳘तं रूप᳘मुत्तमं᳘ दधाति सह᳘स्रेण स᳘र्वं वै᳘ सह᳘स्रᳫं स᳘र्वेणैॗवास्मिन्नेत᳘दमृ᳘तं रूप᳘मुत्तमं᳘ दधाति॥
</details>

##  १०
<details><summary>मूलम् - Weber</summary>

पश्चाद᳘ग्रे प्राङ् ति᳘ष्ठन्॥  
अ᳘थोत्तरतो᳘ दक्षिणा᳘थ पुर᳘स्तात्प्रत्यङ्ङ᳘थ जघ᳘नेन परी᳘त्य दक्षिणत उ᳘दङ् ति᳘ष्ठंस्त᳘द्दक्षिणावृत्तद्धि᳘ देवत्रा᳘थानुपरी᳘त्य पश्चात्प्राङ् ति᳘ष्ठंस्त᳘थो हास्यैतत्प्रा᳘गेव क᳘र्म कृत᳘म् भवति॥
</details>

##  ११
<details><summary>मूलम् - Weber</summary>

सह᳘स्रस्य प्रॗमासि॥  
सह᳘स्रस्य प्रतिॗमासि सह᳘स्रस्योॗन्मासि साहॗस्रो ऽसि सह᳘स्राय त्वे᳘ति स᳘र्वं वै᳘ सह᳘स्रᳫं स᳘र्वमसि स᳘र्वस्मै त्वे᳘त्येत᳘त्॥
</details>

##  १२
<details><summary>मूलम् - Weber</summary>

अथा᳘तश्चितिपुरीषा᳘णामेव᳘ मीमाॗᳫंॗसा॥  
अय᳘मेव᳘ लोकः᳘ प्रथमा चि᳘तिः पश᳘वः पु᳘रीषं य᳘त्प्रथमां चि᳘तिम् पु᳘रीषेण प्रछाद᳘यतीमं त᳘ल्लोकम् पशु᳘भिः प्र᳘छादयति॥
</details>

##  १३
<details><summary>मूलम् - Weber</summary>

अन्त᳘रिक्षमेव᳘ द्विती᳘या चि᳘तिः॥  
व᳘यांसि पु᳘रीषं य᳘द्द्विती᳘यां चि᳘तिम् पु᳘रीषेण प्रछाद᳘यत्यन्त᳘रिक्षं तद्व᳘योभिः प्र᳘छादयति॥
</details>

##  १४
<details><summary>मूलम् - Weber</summary>

द्यौ᳘रेव᳘ तृती᳘या चि᳘तिः॥  
न᳘क्षत्राणि पु᳘रीषं य᳘त्तृती᳘यां चि᳘तिम् पु᳘रीषेण प्रछाद᳘यति दिवं तन्न᳘क्षत्रैः प्र᳘छादयति॥
</details>

##  १५
<details><summary>मूलम् - Weber</summary>

यज्ञ᳘ एव᳘ चतुर्थी चि᳘तिः॥  
द᳘क्षिणाः पु᳘रीषं य᳘च्चतुर्थी चि᳘तिम् पु᳘रीषेण प्रछाद᳘यति यज्ञम् तद्द᳘क्षिनाभिः प्र᳘छादयति॥
</details>

##  १६
<details><summary>मूलम् - Weber</summary>

य᳘जमान एव᳘ पञ्चमी चि᳘तिः॥  
प्रजा पु᳘रीषं य᳘त्पञ्चमीं चि᳘तिम् पु᳘रीषेण प्रछाद᳘यति य᳘जमानं त᳘त्प्रज᳘या प्र᳘छादयति॥
</details>

##  १७
<details><summary>मूलम् - Weber</summary>

स्वर्ग᳘ एव᳘ लोकः᳘ षष्ठी चि᳘तिः॥  
देवाः पु᳘रीषं य᳘त्षष्ठीम् चि᳘तिम् पु᳘रीषेण प्रछाद᳘यति स्वर्गं त᳘ल्लोकं᳘ देवैः प्र᳘छादयति॥
</details>

##  १८
<details><summary>मूलम् - Weber</summary>

अमृ᳘तमेव᳘ सप्तमी चि᳘तिः ता᳘मुत्तमामु᳘पदधात्यमृ᳘तं त᳘दस्य स᳘र्वस्योत्तमं᳘ दधाति त᳘स्मादस्य स᳘र्वस्यामृ᳘तमुत्तमं त᳘स्माद्देवा अ᳘नन्तर्हितास्त᳘स्मादुॗ ते ऽमृ᳘ता इ᳘त्यधिदेवत᳘म्॥
</details>

##  १९
<details><summary>मूलम् - Weber</summary>

अ᳘थाध्यात्मम्᳟᳟॥  
यैॗवेय᳘म् प्रतिष्ठा य᳘श्चायम᳘वाङ् प्राणस्स᳘त्प्रथमा चि᳘तिर्मांसम् पु᳘रीषं य᳘त्प्रथमां चि᳘तिम् पु᳘रीषेण प्रछाद᳘यत्येत᳘स्य त᳘दात्म᳘नो मांसैः सं᳘छादयती᳘ष्टका उपधायास्थी᳘ष्टका अ᳘स्थि त᳘न्मांसैः सं᳘छादयतिॗ नाध᳘स्तात्सं᳘छादयति त᳘स्मादिमे᳘ प्राणा᳘ अध᳘स्ताद᳘संछन्ना उप᳘रिष्टात्तु प्र᳘छादयत्येत᳘दस्य त᳘दात्म᳘न उप᳘रिष्टान्मांसैः सं᳘छादयति त᳘स्मादस्यैत᳘दात्म᳘न उप᳘रिष्टान्मांसैः सं᳘छन्नं ना᳘वकाशते॥
</details>

##  २०
<details><summary>मूलम् - Weber</summary>

य᳘दूर्ध्व᳘म् प्रतिष्ठा᳘या अवाची᳘नम् म᳘ध्यात्॥  
त᳘द्द्विती᳘या चि᳘तिर्मांसम् पु᳘रीषं य᳘द्द्विती᳘यां चि᳘तिम् पु᳘रीषेण प्रछाद᳘यत्येत᳘दस्य त᳘दात्म᳘नो मांसैः सं᳘छादयती᳘ष्टका उपधायास्थी᳘ष्टका अ᳘स्थि त᳘न्मांसैः सं᳘छादयति पु᳘रीष उ᳘पदधाति पु᳘रीषेण प्र᳘छादयत्येत᳘दस्य त᳘दात्म᳘न उभय᳘तो मांसैः सं᳘छादयति त᳘स्मादस्यैत᳘दात्म᳘न उभय᳘तो मांसैः सं᳘छन्नं ना᳘वकाशते॥
</details>

##  २१
<details><summary>मूलम् - Weber</summary>

म᳘ध्यमेव᳘ तृती᳘या चि᳘तिः॥  
य᳘दूर्ध्वम् म᳘ध्यादवाची᳘नं ग्रीवा᳘भ्यस्त᳘च्चतुर्थी चि᳘तिर्ग्रीवा एव᳘ पञ्चमी चि᳘तिः शि᳘र एव᳘ षष्ठी चि᳘तिः प्राणा᳘ एव᳘ सप्तमी चि᳘तिस्ता᳘मुत्तमामु᳘पदधाति प्राणांस्त᳘दस्य स᳘र्वस्योत्तमा᳘न्दधाति त᳘स्मादस्य स᳘र्वस्य प्राणा᳘ उत्तमाः पु᳘रीष उ᳘पदधाति मांसं वै पु᳘रीषम् मांसे᳘न त᳘त्प्राणान्प्र᳘तिष्ठापयतिॗ नोप᳘रिष्टात्प्र᳘छादयति त᳘स्मादिमे᳘ प्राणा उप᳘रिष्टाद᳘संछन्नाः॥
</details>