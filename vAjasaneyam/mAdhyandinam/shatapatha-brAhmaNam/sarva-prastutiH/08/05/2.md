+++
title = "२"

+++
## ०१
अ᳘थ छन्दॗस्या उ᳘पदधाति॥  
एतद्वै᳘ प्रजा᳘पतिः पाप्म᳘नो मृत्यो᳘र्मुक्त्वा᳘न्नमैछत्त᳘स्मादु हैत᳘दुपतापी व᳘सीयान्भूत्वा᳘न्नमिछति त᳘स्मिन्ना᳘शंसन्ते᳘ ऽन्नमिछति जीविष्यती᳘ति त᳘स्मै देवा᳘ एतद᳘न्नम् प्रा᳘यछन्नेता᳘श्छन्दॗस्याः पश᳘वो वै᳘ छन्दांस्य᳘न्नम् पश᳘वस्ता᳘न्यस्मा अछदयंस्ता᳘नि [^wbr_1] य᳘दस्मा अ᳘छदयंस्त᳘स्माच्छ᳘न्दांसि॥  

[^wbr_1]: छदयंस्त AB. 

## ०२
ता द᳘श-दशो᳘पदधाति॥  
द᳘शाक्षरा विरा᳘ड्विरा᳘डु कृत्स्नम᳘न्नᳫं स᳘र्वमेॗवास्मिन्नेत᳘त्कृत्स्नम᳘न्नं दधाति सर्व᳘त उ᳘पदधाति सर्व᳘त एॗवास्मिन्नेत᳘त्कृत्स्न᳘मन्नं दधाति॥  
## ०३
ए᳘वश्छ᳘न्द इ᳘ति॥  
अयं वै᳘ लोक ए᳘वश्छ᳘न्दो व᳘रिवश्छ᳘न्द इ᳘त्यन्त᳘रिक्षं वै व᳘रिवश्छ᳘न्दः शम्भूश्छ᳘न्द इ᳘ति द्यौर्वै᳘ शम्भूश्छ᳘न्दः परिभूश्छ᳘न्द इ᳘ति दि᳘शो वै᳘ परिभूश्छ᳘न्द आछच्छ᳘न्द इत्य᳘न्नं वा᳘ आछच्छ᳘न्दो म᳘नश्छ᳘न्द इ᳘ति प् रजा᳘पतिर्वै म᳘नश्छ᳘न्दो व्य᳘चश्छ᳘न्द इ᳘त्यसौ वा᳘ आदित्यो व्य᳘चश्छ᳘न्दः॥  
## ०४
सि᳘न्धुश्छ᳘न्द इ᳘ति॥  
प्राणो वै सि᳘न्धुश्छ᳘न्दः समुद्रश्छ᳘न्द इ᳘ति म᳘नो वै᳘ समुद्रश्छ᳘न्दः सरिरं छ᳘न्द इ᳘ति वाग्वै᳘ सरिरं छ᳘न्दः ककुप्छ᳘न्द इ᳘ति प्राणो वै᳘ ककुप्छ᳘न्दस्त्रिककुप्छ᳘न्द इ᳘त्युदानो वै᳘ त्रिककुप्छ᳘न्दः काव्यं छ᳘न्द इ᳘ति त्रयी वै᳘ विद्या᳘ काव्यं छ᳘न्दो ऽङ्कुपं छ᳘न्द इत्या᳘पो वा᳘ अङ्कुपं छ᳘न्दो ऽक्ष᳘रपङ्क्तिश्छ᳘न्द इ᳘त्यसौ वै᳘ लोॗको ऽक्ष᳘रपङ्क्तिश्च᳘न्दः पद᳘पङ्क्तिश्छ᳘न्द इ᳘त्ययं वै᳘ लोकः᳘ पद᳘पङ्क्तिश्छ᳘न्दो विष्टार᳘पङ्क्तिश्छ᳘न्द इ᳘ति दि᳘शो वै᳘ विष्टार᳘पङ्क्तिश्छ᳘न्दः क्षुरो भ्र᳘जश्छ᳘न्द इ᳘त्यसौ वा᳘ आदित्यः᳘ क्षुरो भ्र᳘जश्छ᳘न्द आछच्छ᳘न्दः प्रछच्छ᳘न्द इत्य᳘न्नं वा᳘ आछच्छन्दो᳘ ऽन्नम् प्रछच्छ᳘न्दः॥  
## ०५
संयच्छ᳘न्द इ᳘ति॥  
रा᳘त्रिर्वै᳘ संयच्छ᳘न्दो वियच्छ᳘न्द इत्य᳘हर्वै᳘ वियच्छ᳘न्दो बृहच्छ᳘न्द इ᳘त्यसौ वै᳘ लोको᳘ बृहच्छ᳘न्दो रथन्तरं छ᳘न्द इ᳘त्ययं वै᳘ लोको᳘ रथन्तरं छ᳘न्दो निकायश्छ᳘न्द इ᳘ति वायुर्वै᳘ निकायश्छ᳘न्दो वि᳘वधश्छ᳘न्द᳘ ᳘[^wbr_2] इ᳘त्यन्त᳘रिक्षं वै वि᳘वधश्छ᳘न्दो गि᳘रश्छ᳘न्द इत्य᳘न्नं वै गि᳘रश्छ᳘न्दो भ्र᳘जश्छ᳘न्द इ᳘त्यग्निर्वै भ्र᳘जश्छ᳘न्दः संस्तुप्छ᳘न्दो ऽनुष्टुप्छ᳘न्द इ᳘ति वा᳘गेव संस्तुप्छ᳘न्दो वा᳘गनुष्टुप्छ᳘न्द ए᳘वस्=छ᳘न्दो व᳘रिवश्छ᳘न्द इ᳘ति त᳘स्योक्तो ब᳘न्धुः॥  

[^wbr_2]: Vâj. S. १५. ५ reads विवध᳘ 

## ०६
व᳘यश्छ᳘न्द इ᳘ति॥  
अ᳘न्नं वै व᳘यश्छ᳘न्दो वयस्कृच्छ᳘न्द इ᳘त्यग्निर्वै᳘ वयस्कृच्छ᳘न्दो वि᳘ष्पर्धाश्छ᳘न्द इ᳘त्यसौ वै᳘ लोको वि᳘ष्पर्धाश्छ᳘न्दो विशालं छ᳘न्द इ᳘त्ययं᳘ वै᳘ लोको᳘ विशालं छ᳘न्दश्छदिश्छ᳘न्द इ᳘त्यन्त᳘रिक्षं वै᳘ छदिश्छ᳘न्दो दूरोहणं छ᳘न्द इ᳘त्यसौ वा᳘ आदित्यो᳘ दूरोहणं छ᳘न्दस्तन्द्रं छ᳘न्द इ᳘ति पङ्क्तिर्वै᳘ तन्द्रं छ᳘न्दो ऽङ्काङ्कं छ᳘न्द इत्या᳘पो वा᳘ अङ्काङ्कं छ᳘न्दः॥  
## ०७
तद्याः᳘ पुर᳘स्तादुपद᳘धाति॥  
प्राणस्ता᳘साम् प्रथमा᳘ व्यानो᳘ द्विती᳘योदान᳘स्तृती᳘योदा᳘नश्चतुर्थी᳘ व्यानः᳘ पञ्चमी᳘ प्राणः᳘ षष्ठी᳘ प्राणः᳘ सप्तमी᳘ व्याॗनो ऽष्टॗम्युदानो᳘ नवमी य᳘जमान एवा᳘त्र दशमी स᳘ एष य᳘जमान एत᳘स्यां विराज्य᳘ध्यूढः प्र᳘तिष्ठितः प्राणम᳘य्यामर्वा᳘चीश्च प᳘राचीश्चो᳘पदधाति त᳘स्मादिमे᳘ प्राणा᳘ अर्वा᳘ञ्चश्च प᳘राञ्चश्च॥  
## ०८
अ᳘थ या᳘ दक्षिणॗतो॥  
ऽग्निस्ता᳘साम् प्रथमा᳘ वायु᳘र्द्विती᳘यादित्य᳘स्तृती᳘यादित्य᳘श्चतुर्थी᳘ वायुः᳘ पञ्चम्य᳘ग्निः᳘ षष्ठ्य᳘ग्निः᳘ सप्तमी᳘ वायु᳘रष्टॗम्यादित्यो᳘ नवमी य᳘जमान एवात्र दशमी स᳘ एष य᳘जमान एत᳘स्यां विराज्य᳘धूढः प्र᳘तिष्ठितो देवताम᳘य्यामर्वा᳘चीश्च प᳘राचीश्चो᳘पदधाति त᳘स्मादेते᳘ देवा᳘ अर्वा᳘ञ्चश्च प᳘राञ्चश्च॥  
## ०९
अ᳘थ याः᳘ पश्चा᳘त्॥  
अयं᳘ लोकस्ता᳘साम् प्रथॗमान्त᳘रिक्षं द्विती᳘या द्यौ᳘स्तृती᳘या द्यौ᳘श्चतुर्थ्यन्त᳘रिक्षम् पञ्चम्य᳘यं᳘ लोकः᳘ षष्ठ्य᳘यं᳘ लोकः᳘ सप्तम्य᳘न्त᳘रिक्षमष्टमी द्यौ᳘र्नवमी य᳘जमान एवा᳘त्र दशमी स᳘ एष य᳘जमान एत᳘स्यां विराज्य᳘ध्यूढः प्र᳘तिष्ठितो लोकम᳘य्यामर्वा᳘चीश्च प᳘राचीश्चो᳘पदधाति त᳘स्मादिमे᳘ लोका᳘ अर्वा᳘ञ्चश्च प᳘राञ्चश्च॥  
## १०
अ᳘थ या उत्तरतः᳟॥  
ग्रीष्मस्ता᳘साम् प्रथमा᳘ वर्षा᳘ द्विती᳘या हेमन्त᳘स्तृती᳘या हेमन्त᳘श्चतुर्थी᳘ वर्षाः᳘ पञ्चमी᳘ ग्रीष्मः᳘ षष्ठी᳘ ग्रीष्मः᳘ सप्तमी᳘ वर्षा᳘ अष्टमी᳘ हेमन्तो᳘ नवमी य᳘जमान एवा᳘त्र दशमी स᳘ एष य᳘जमान एत᳘स्यां विराज्य᳘ध्यूढः प्र᳘तिष्ठित ऋतुम᳘य्यामर्वा᳘चीश्च प᳘राचीश्चो᳘पदधाति त᳘स्मादेत᳘ ऋत᳘वो ऽर्वा᳘ञ्चश्च प᳘राञ्चश्च॥  
## ११
अ᳘थ पु᳘नरेव᳟॥  
याः᳘ पुर᳘स्तादुपद᳘धाति प्राणास्ते ता द᳘श भवन्ति द᳘श वै᳘ प्राणाः᳘ पूर्वार्ध उ᳘पदधाति पुर᳘स्ताॗद्धीमे᳘ प्राणाः᳟॥  
## १२
अ᳘थ या᳘ दक्षिणतः᳟॥  
एतास्ता᳘ देव᳘ता अग्नि᳘श्च पृथिवी᳘ च वायु᳘श्चान्त᳘रिक्षं चादित्य᳘श्च द्यौ᳘श्च चन्द्र᳘माश्च न᳘क्षत्राणि चा᳘न्नं चा᳘पश्च॥  
## १३
अ᳘थ याः᳘ पश्चा᳘त्॥  
दि᳘शस्ताश्च᳘तस्रो दि᳘शश्च᳘तस्रो ऽवान्तरदि᳘श ऊर्ध्वा᳘ चेयं᳘ च॥  
## १४
अ᳘थ या᳘ उत्तरतः᳟॥  
मा᳘सास्ते वा᳘सन्तिकौ द्वौ ग्रै᳘ष्मौ द्वौ वा᳘र्षिकौ द्वौ᳘ शारदौ द्वौ है᳘मन्तिकौ द्वौ᳟॥  
## १५
अ᳘थ पु᳘नरेव᳟॥  
या᳘ प्रथमा᳘ दश᳘दयᳫं स᳘ लोको या᳘ द्विती᳘यान्त᳘रिक्षं तद्या᳘ तृती᳘या द्यौःॗ सेम᳘मेव᳘ लोक᳘म् प्रथम᳘या दशता᳘रोहन्नन्त᳘रिक्षं द्विती᳘यया दि᳘वं तृती᳘यया त᳘थैॗवैतद्य᳘जमान इम᳘मेव᳘ लोक᳘म् प्रथम᳘या दश᳘ता रो᳘हत्यन्त᳘रिक्षं द्विती᳘यया दि᳘वं तृती᳘यया॥  
## १६
स स प᳘राङिव रो᳘हः॥  
इय᳘मु वै᳘ प्रतिष्ठा ते᳘ देवा᳘ इमा᳘म् प्रतिष्ठा᳘मभिप्रत्या᳘यंस्त᳘थैॗवैतद्य᳘जमान इमा᳘म् प्रतिष्ठा᳘मभिप्रत्यैत्य᳘थॗ योत्तमा᳘ दश᳘दयᳫं स᳘ लोकस्त᳘स्माद्य᳘थैव᳘ प्रथमा᳘यै दश᳘तः प्र᳘भृतिरेव᳘मुत्तमा᳘यै समाॗनᳫं ह्येतद्य᳘देते᳘ दश᳘तावय᳘मेव᳘ लोकः᳟॥  
## १७
ता वा᳘ एताः᳟॥  
चत्वारिंशदि᳘ष्टकाश्चत्वारिंशद्य᳘जूंषि त᳘दशीतिर᳘न्नमशीतिस्तद्य᳘द्यदेतदा᳘ह त᳘दस्मा अ᳘न्नमशीतिं᳘ कृत्वा प्र᳘यछति ते᳘नैनम् प्रीणाति॥  