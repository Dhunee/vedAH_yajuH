+++
title = "४"

+++


##  ०१
<details><summary>मूलम् - Weber</summary>

ता अ᳘षाढायै वे᳘लयो᳘पदधाति॥  
वाग्वा अ᳘षाढा र᳘स एष᳘ वाचि तद्र᳘सं दधाति त᳘स्मात्स᳘र्वेषाम᳘ङ्गानां वाॗचैवा᳘न्नस्य र᳘सं वि᳘जानाति॥
</details>

##  ०२
<details><summary>मूलम् - Weber</summary>

य᳘द्वेवा᳘षाढायै॥  
इयं वा अ᳘षाढासा᳘वादित्य स्तो᳘मभागा अमुं त᳘दादित्य᳘मस्या᳘म् प्रतिष्ठा᳘याम् प्र᳘तिष्ठापयति॥
</details>

##  ०३
<details><summary>मूलम् - Weber</summary>

य᳘द्वेवा᳘षाढायै॥  
इयं वा अ᳘षाढा हृ᳘दयᳫं स्तो᳘मभागा अस्यां तद्धृ᳘दयम् म᳘नो दधाति त᳘स्मादस्याᳫं हृ᳘दयेन म᳘नसा चेतयते सर्व᳘त उ᳘पदधाति सर्व᳘तस्तद्धृ᳘दयम् म᳘नो दधाति त᳘स्मादस्या᳘ᳫं᳘ सर्व᳘तो हृ᳘दयेन म᳘नसा चेतयते᳘ ऽथो पु᳘ण्या हैता᳘ लक्ष्म्य᳘स्ता᳘ एत᳘त्सर्व᳘तो धत्ते त᳘स्माद्य᳘स्य सर्व᳘तो ल᳘क्ष्म भ᳘वति तम् पु᳘ण्यलक्ष्मीक इत्या᳘चक्षते॥
</details>

##  ०४
<details><summary>मूलम् - Weber</summary>

अ᳘थैनाः पु᳘रीषेण प्र᳘छादयति॥  
अ᳘न्नं वै पु᳘रीषं र᳘स एष त᳘मेत᳘त्तिरः᳘ करोति त᳘स्मात्तिर᳘ इवा᳘न्नस्य र᳘सः॥
</details>

##  ०५
<details><summary>मूलम् - Weber</summary>

य᳘द्वेव पु᳘रीषेण॥  
अ᳘न्नं वै पु᳘रीषं र᳘स एषो᳘ ऽन्नं च तद्र᳘सं च सं᳘तनोति सं᳘दधाति॥
</details>

##  ०६
<details><summary>मूलम् - Weber</summary>

य᳘द्वेव पु᳘रीषेण॥  
हृदयं वै स्तो᳘मभागाः पुरीतत्पु᳘रीषᳫं हृ᳘दयं त᳘त्पुरीत᳘ता प्र᳘छादयति॥
</details>

##  ०७
<details><summary>मूलम् - Weber</summary>

य᳘द्वेव पु᳘रीषेण॥  
संवत्सर᳘ एॗषो ऽग्निस्त᳘मेत᳘च्चितिपुरीषैर्व्या᳘वर्तयति तद्याश्च᳘तस्रः प्रथमाश्चि᳘तयस्ते᳘ चत्वा᳘र ऋतवो᳘ ऽथ स्तो᳘मभागा उपधा᳘य पु᳘रीषं निवपति सा᳘ पञ्चमी चि᳘तिः स᳘ पञ्चम᳘ ऋतुः᳟॥
</details>

##  ०८
<details><summary>मूलम् - Weber</summary>

त᳘दाहुः॥  
य᳘ल्लोकम्पृणा᳘न्ता अन्याश्चि᳘तयो भ᳘वन्ति ना᳘त्र लोकम्पृणा᳘मुपद᳘धाति का᳘त्र लोकम्पृणे᳘त्यसौ वा᳘ आदित्यो᳘ लोकम्पृॗणैष᳘ उ एषा चि᳘तिःॗ सैषा᳘ स्वयं᳘ लोकम्पृणा चि᳘तिर᳘थ यद᳘त ऊर्ध्वमा पु᳘रीषात्सा᳘ षष्ठी चि᳘तिः स᳘ षष्ठ᳘ ऋतुः᳟॥
</details>

##  ०९
<details><summary>मूलम् - Weber</summary>

अ᳘थ पु᳘रीषं नि᳘वपति॥  
त᳘त्र विकर्णीं चो᳘पदधाति हिरण्यशकलैः प्रो᳘क्षत्यग्नि᳘मभ्या᳘दधाति सा᳘ सप्तमी चि᳘तिः स᳘ सप्तम᳘ ऋतुः᳟॥
</details>

##  १०
<details><summary>मूलम् - Weber</summary>

ता᳘ उ वै ष᳘डेव᳟॥  
यद्धि᳘ विकर्णी᳘ च स्वयमातृणा᳘ च षष्ठ्या᳘ एव तच्चि᳘तेः॥
</details>

##  ११
<details><summary>मूलम् - Weber</summary>

ता᳘ उ वै प᳘ञ्चैव᳟॥  
य᳘जुषान्या᳘सु पु᳘रीषं निव᳘पति तूष्णीम᳘त्र ते᳘नैषा न चि᳘तिर᳘थो लोकम्पृणा᳘न्ता अन्याश्चि᳘तयो भवन्ति ना᳘त्र लोकन्पृणामु᳘पधाति ते᳘नो एॗवैषा न चि᳘तिः॥
</details>

##  १२
<details><summary>मूलम् - Weber</summary>

ता᳘ उ वै᳘ तिस्र᳘ एव᳟॥  
अय᳘मेव᳘ लोकः᳘ प्रथमा चि᳘तिर्द्यौ᳘रुत्तमा᳘थ या᳘ एता᳘स्तिस्रस्त᳘दन्त᳘रिक्षं तद्वा᳘ इदमे᳘कमिवैॗवान्त᳘रिक्षं ता᳘ एवं᳘ तिस्र᳘ एवम् प᳘ञ्चैवं ष᳘डेव᳘ᳫं᳘ सप्त᳟॥
</details>