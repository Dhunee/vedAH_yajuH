+++
title = "२"

+++
## ०१
छन्दॗस्या उ᳘पदधाति॥  
अ᳘त्रैष स᳘र्वो ऽग्निः स᳘ᳫं᳘स्कृतः स᳘ एषो᳘ ऽत्र श्रि᳘यमैछॗन्नो हैषो᳘ ऽतः पुरा त᳘स्मा अ᳘लमास यछ्रि᳘यम᳘धारयिष्यत्त᳘स्मादिदम᳘प्येत᳘र्ह्याहुर्न वा᳘ एषो᳘ ऽलं श्रियै धा᳘रणाय राज्या᳘य वा ग्रा᳘मणीथ्याय वे᳘ति त᳘स्मै देवा᳘ एतां श्रि᳘यम् प्रा᳘यछन्नेता᳘श्छन्दॗस्याः पश᳘वो छ᳘न्दांस्य᳘न्नम् पशवो᳘ ऽन्नमु श्रीः᳟॥  
## ०२
त्रिचान्युपदधाति॥  
त्रिवृद्वै᳘ पशुः᳘ पिता᳘ माता᳘ पुत्रो᳘ ऽथो ग᳘र्भ उ᳘ल्बं जरायुअ᳘थो त्रिवृद्वा अ᳘न्नं कृषिर्वृ᳘ष्टिर्वी᳘जमे᳘कैवा᳘तिछन्दा [^wbr_1] भवत्ये᳘काॗ ह्येव सा स᳘र्वाणि छ᳘न्दांस्य᳘ति सा या सा श्री᳘र्महत्त᳘दुक्थं तद्यत्त᳘न्महदुक्थ᳘मेतास्ता᳘श्छन्दॗस्याः॥  

[^wbr_1]: ष्टिर्बीज AB. 

## ०३
त᳘स्य शि᳘रो गायत्र्यः᳟॥  
आत्मा᳘ त्रिष्टुभो᳘ ऽनूकं ज᳘गत्यः पक्षौ᳘ पङ्क्तयो᳘ ऽथैता᳘सां ककु᳘भां चत्वा᳘रि चत्वार्यक्ष᳘राण्यादायातिछन्दस्यु᳘पदधाति सा सा᳘तिछन्दा एव भ᳘वति गायत्र्य᳘ इ᳘तराः स᳘म्पद्यन्तेॗ सैव᳘ गायत्र्यशीतिर्या᳘ बृहत्यः᳘ सा बा᳘र्हती या᳘ उष्णि᳘हः सौ᳘ष्णिह्य᳘थ यद्व᳘शो य᳘दर्धर्चौ य᳘दैन्द्राग्नं य᳘दाव᳘पनं तद᳘तिछन्दा अ᳘थ य᳘न्नदो यत्सू᳘ददोहा य᳘त्पदनुषङ्गा यत्किंचा᳘त्रानुष्टुप्कर्मी᳘णं [^wbr_2] त᳘दनुष्टु᳘भः॥  

[^wbr_2]: ष्टु᳘प्कर्मी᳘णं A. 

## ०४
प्रतिष्ठा द्वि᳘पदाः॥  
एता᳘वद्वै᳘ मह᳘दुक्थ᳘म् मह᳘दुक्थं श्रीः स᳘र्वामेॗवास्मा एतां᳘ देवाः प्रा᳘यछंस्त᳘थैॗवास्मा अय᳘मेताᳫं स᳘र्वां श्रि᳘यम् प्र᳘यछति॥  
## ०५
य᳘द्वेव᳘ छन्दॗस्या उ᳘पदधाति॥  
एतद्वै᳘ देवा᳘ एतं ना᳘कᳫं स्वर्गं᳘ लोक᳘मपश्यन्नेता स्तो᳘मभागास्त᳘स्मिन्नविशंस्ते᳘षां विशताम् प्रजा᳘पतिरुत्तॗमो ऽविशत्स यः स᳘ प्रजा᳘पतिरेतास्ता᳘श्छन्दॗस्याः॥  
## ०६
त᳘स्य शि᳘रो गायत्र्यः᳟॥  
ता य᳘द्गायॗत्र्यो भ᳘वन्ति गायत्रᳫं हिशि᳘रस्तिस्रो᳘ भवन्ति त्रिवृद्धि शि᳘रः पूर्वार्ध उ᳘पदधाति पुर᳘स्ताॗद्धीदं शि᳘रः॥  
## ०७
उ᳘रस्त्रिष्टु᳘भः॥  
ता᳘ रेतःसि᳘चोर्वे᳘लयो᳘पदधाति पृष्ट᳘यो वै᳘ रेतःसि᳘चा उ᳘रो वै प्र᳘ति पृष्ट᳘यः॥  
## ०८
श्रो᳘णी ज᳘गत्यः॥  
स या᳘वति पुर᳘स्तात्स्वयमातृणा᳘यै त्रिष्टु᳘भ उपद᳘धाति ता᳘वति पश्चाज्ज᳘गतीर्यो वा᳘ अयम् म᳘ध्ये प्राणस्त᳘देषा᳘ स्वयमातृणा या᳘वत्यु वा᳘ एत᳘स्मात्प्राणा᳘त्पुर᳘स्तादु᳘रस्ता᳘वति पश्चाछ्रो᳘णी॥  
## ०९
सॗक्थ्यावनुष्टु᳘भः॥  
ता अ᳘नन्तर्हिता ज᳘गतीभ्य उ᳘पदधात्य᳘नन्तर्हिते तछ्रो᳘णिभ्यᳫं सॗक्थ्यो दधाति॥  
## १०
प᳘र्शवो बृहत्यः᳟॥  
की᳘कसाः ककु᳘भः सो᳘ ऽन्तरेण त्रिष्टु᳘भश्च ककु᳘भश्च बृहतीरु᳘पदधाति त᳘स्मादिमा᳘ उभय᳘त्र प᳘र्शवो बद्धाः की᳘कसासु च जत्रु᳘षु च॥  
## ११
ग्रीवा᳘ उष्णि᳘हः॥  
ता अ᳘नन्तर्हिता गायत्री᳘भ्य उ᳘पदधात्य᳘नन्तर्हितास्त᳘छीर्ष्णो᳘ ग्रीवा᳘ दधाति॥  
## १२
पक्षौ᳘ पङ्क्त᳘यः॥  
ता य᳘त्पङ्क्त᳘यो भ᳘वन्ति पा᳘ङ्क्तौ हि᳘ पक्षौ᳘ पार्श्वत उ᳘पदधाति पार्श्वतोॗ हीमौ᳘ पक्षौ यद्व᳘र्षीयश्छ᳘न्दस्त᳘द्दक्षिणत उ᳘पदधाति द᳘क्षिणं तद᳘र्धम् पशो᳘र्वीर्य᳘वत्तरं करोति त᳘स्माद्द᳘क्षिणो᳘ ऽर्धः पशो᳘वीर्य᳘वत्तरः॥  
## १३
उद᳘रम᳘तिछन्दाः॥  
पश᳘वो वै छ᳘न्दांस्य᳘न्नम् पश᳘व उद᳘रं वा अ᳘न्नमत्त्युदर᳘ᳫं᳘ हि वा अ᳘न्नम᳘त्ति त᳘स्माद्यॗदोद᳘रम᳘न्नम् प्राप्नोत्य᳘थ त᳘ज्जग्धं᳘ यातयामरूपम् भवति तद्य᳘देषा᳘ पशूंश्छ᳘न्दांस्य᳘त्ति त᳘स्माद᳘त्तिछन्दा अ᳘त्तिछन्दा ह वै ताम᳘तिछन्दा इत्या᳘चक्षते परो᳘ ऽक्षम् परो᳘ ऽक्षकामा हि देवाः᳟॥  
## १४
यो᳘निः पु᳘रीषवती॥  
ते स᳘ᳫं᳘सोऋष्टे उ᳘पदधाति स᳘ᳫं᳘स्पृष्टेॗ ह्युद᳘रं च यो᳘निश्च पु᳘रीशसंहिते भवतो मांसं वै पु᳘रीषम् मांसे᳘न वा᳘ उद᳘रं च यो᳘निश्च स᳘ᳫं᳘हिते पूर्वा᳘तिछन्दा भ᳘वत्य᳘परा पु᳘रीषवत्यु᳘त्तॗरᳫं ह्युद᳘रम᳘धरा यो᳘निः॥  
## १५
ते प्रा᳘च्या उ᳘पदधाति॥  
प्राॗङ् ह्येॗषो ऽग्नि᳘श्चीयते᳘ ऽथो प्राग्वै प्रा᳘च उद᳘रम् प्रा᳘ची यो᳘निर्बहिस्तोमभागᳫं [^wbr_3] हृ᳘दयं वै स्तो᳘मभागा हृ᳘दयमु वा᳘ उत्तम᳘थोद᳘रम᳘थ यो᳘निः॥  

[^wbr_3]: i.e. बहिःस्तोमभागम्. 

## १६
ते᳘ दक्षिणतः᳘ स्वयमातृणा᳘या उ᳘पदधाति॥  
अ᳘थ प्रथमा᳘यां चि᳘ता उत्तररः᳘ स्वयमातृणा᳘या उद᳘रं च यो᳘निं चो᳘पदधाति यो वा᳘ अयम् म᳘ध्ये प्राणस्त᳘देषा᳘ स्वयमातृॗणैत᳘स्य त᳘त्प्राण᳘स्योभय᳘त उद᳘रं च यो᳘निं च दधाति त᳘स्मादेत᳘स्य प्राण᳘स्योभय᳘त उद᳘रं च यो᳘निश्च॥  
## १७
प्रतिष्ठा द्वि᳘पदाः॥  
ता यद्द्वि᳘पदा भ᳘वन्ति द्वन्द्वᳫं हि᳘ प्रतिष्ठा᳘ तिस्रो᳘ भवन्ति त्रिवृद्धि᳘ प्रतिष्ठा᳘ पश्चादु᳘पदधाति पश्चाॗधीय᳘म् प्रतिष्ठा᳟᳟॥  
## १८
सो ऽस्यैष सु᳘कृत आत्मा᳟॥  
तद्य᳘स्य हैत᳘मेवᳫं सु᳘कृतमात्मा᳘नं कुर्व᳘न्त्येतᳫं ह स सु᳘कृतमात्मा᳘नमभिस᳘म्भवत्य᳘थ य᳘स्य हैतम᳘तो ऽन्य᳘था कुर्व᳘न्ति दु᳘ष्कृतᳫं ह त᳘स्यात्मा᳘नं कुर्वन्ति स᳘ ह स दु᳘ष्कृतमेॗवात्मा᳘नमभिस᳘म्भवति॥  
## १९
त᳘देते᳘ सामनिधने᳘ अॗभ्युक्ते॥  
अर्को᳘ देवा᳘नाम् परमेॗ व्योमन्नर्क᳘स्य देवाः᳘ परमेॗ व्योमन्नि᳘त्येतद्वै᳘ देवा᳘नां विशता᳘म् प्रजा᳘पतिरुत्तॗमो ऽविशत्त᳘स्मादाहार्को᳘ देवा᳘नाम् परमेॗ व्योमन्नित्य᳘थ यदा᳘हार्क᳘स्य देवाः᳘ परमेॗ व्योमन्नि᳘त्ययं वा᳘ अग्नि᳘रर्कस्त᳘स्यैत᳘दुत्तमा᳘यां चि᳘तौ स᳘र्वे देवा᳘ विष्टास्त᳘स्मादाहार्क᳘स्य देवाः᳘ परमेॗ व्योमन्नि᳘ति॥  