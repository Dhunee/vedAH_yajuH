+++
title = "२"

+++
## ०१
य᳘देतन्म᳘ण्डलं त᳘पति॥  
त᳘न्मह᳘दुक्थं ता ।!चः स᳘ ऋचां᳘ लोको᳘ऽथ य᳘देत᳘दर्चिर्दी᳘प्यते त᳘न्महाव्रतं ता᳘नि सा᳘मानि स सा᳘म्नां लोको᳘ऽथ य᳘ एष᳘ एत᳘स्मिन्म᳘ण्डले पु᳘रुॗषः सोऽग्निस्ता᳘नि य᳘जूंषि स य᳘जुषां लोकः॥  
## ०२
सैषा᳘ त्रॗय्येव᳘ विद्या᳘ तपति॥  
त᳘द्धैतदप्य᳘विद्वांस आहुस्त्रयी वा᳘ एषा᳘ विद्या त᳘पती᳘ति वा᳘ग्घैव तत्प᳘श्यन्ती वदति॥  
## ०३
स᳘ एष᳘ एत᳘स्मिन्म᳘ण्डले पु᳘रुषो᳘ऽथैत᳘दमृ᳘तं य᳘देत᳘दर्चिर्दी᳘प्यते त᳘स्मान्मृत्युर्न᳘ म्रियतेऽमृ᳘ते ह्य᳘न्तस्त᳘स्मादु न᳘ दृश्यतेऽमृ᳘ते ह्य᳘न्तः᳟॥  
## ०४
त᳘देष श्लो᳘को भवति॥  
अ᳘न्तरम् मृत्यो᳘रमृ᳘तमित्य᳘वरᳫं ह्येत᳘न्मृत्यो᳘रमृ᳘तम् मृत्या᳘वमृ᳘तमा᳘हितमि᳘त्येत᳘स्मिन्हि पु᳘रुष एतन्म᳘ण्डलम् प्र᳘तिष्ठितं त᳘पति मृत्युर्वि᳘वस्वन्तं वस्त इ᳘त्यसौ वा᳘ आदित्यो वि᳘वस्वानेष ह्य᳘होरात्रे᳘ विव᳘स्ते त᳘मेष᳘ वस्ते सर्व᳘तोॗ ह्येनेन प᳘रिवृतो मृत्यो᳘रात्मा वि᳘वस्वती᳘त्येत᳘स्मिन्हि म᳘ण्डल एत᳘स्य पु᳘रुषस्याॗत्मैत᳘देष श्लो᳘को भवति॥  
## ०५
त᳘योर्वा᳘ एत᳘योः॥  
उभ᳘योरेत᳘स्य चार्चि᳘ष एत᳘स्य च पु᳘रुषस्यैतन्म᳘ण्डलम् प्रतिष्ठा त᳘स्मान्मह᳘दुक्थम् प᳘रस्मै न᳘ शंसेन्ने᳘देता᳘म् प्रतिष्ठां᳘ छिन᳘दा इ᳘त्येता᳘ᳫं᳘ ह स᳘ प्रतिष्ठां᳘ छिन्त्ते यो᳘ मह᳘दुक्थम् प᳘रस्मै श᳘ᳫं᳘सति त᳘स्मादुक्थशसम् भू᳘यिष्ठम् प᳘रिचक्षते प्रतिष्ठाछिन्नो हि भ᳘वती᳘त्यधिदेवत᳘म्॥  
## ०६
अ᳘थाधियज्ञ᳘म्॥  
य᳘दे तन्म᳘ण्डलं त᳘पत्ययᳫं स᳘ रुक्मो᳘ऽथ य᳘देत᳘दर्चिर्दी᳘प्यत इदं त᳘त्पुष्करपर्णमा᳘पोॗ ह्येता आ᳘पः पुष्करपर्णम᳘थ य᳘ एष᳘ एत᳘स्मिन्म᳘ण्डले पु᳘रुषोऽय᳘मेव सॗ योऽय᳘ᳫं᳘ हिरण्म᳘यः पु᳘रुषस्त᳘देत᳘देॗवैत᳘त्त्रय᳘ᳫं᳘ संस्कृ᳘त्येहो᳘पधत्ते त᳘द्यज्ञ᳘स्यैवा᳘नु संस्था᳘मूर्ध्वमु᳘त्क्रामति त᳘देतम᳘प्येति य᳘ एष त᳘पति त᳘स्मादग्निं ना᳘द्रियेत प᳘रिहन्तुममु᳘त्रॗ ह्येष᳘ तदा᳘ भवतीत्यु एॗवाधियज्ञ᳘म्॥  
## ०७
अ᳘थाध्यात्म᳘म्॥  
य᳘देतन्म᳘ण्डलं त᳘पति य᳘श्चैष᳘ रुक्म᳘ इदं त᳘छुक्ल᳘मक्षन्न᳘थ य᳘देत᳘दर्चिर्दी᳘प्यते य᳘च्चैत᳘त्पुष्करपर्ण᳘मिदं त᳘त्कृष्ण᳘मक्षन्न᳘थ य᳘ एष᳘ एत᳘स्मिन्मण्डले पु᳘रुषो य᳘श्चैष᳘ हिरण्म᳘यः पु᳘रुषोऽय᳘मेव सॗ योऽयं᳘ दक्षिॗणेऽक्षन्पु᳘रुषः॥  
## ०८
स᳘ एष᳘ एव᳘ लोकम्पृणा᳟॥  
ता᳘मेष स᳘र्वोऽग्नि᳘रभिस᳘म्पद्यते त᳘स्यैत᳘न्मिथुॗनं योऽय᳘ᳫं᳘ सॗव्येऽक्षन्पु᳘रुषोऽर्ध᳘मु हैत᳘दात्म᳘नो य᳘न्मिथुनं᳘ यदा वै᳘ सह᳘ मिथुनेना᳘थ सर्वो᳘ऽथ कृत्स्नः᳘ कृत्स्न᳘तायै तद्यत्ते द्वे भ᳘वतो द्वन्द्वᳫं हि मिथुन᳘म् प्रज᳘ननं त᳘स्माद्द्वे᳘-द्वे लोकम्पृणे उ᳘पधीयेते त᳘स्मादु द्वा᳘भ्यां चि᳘तिम् प्र᳘णयन्ति॥  
## ०९
स᳘ एष᳘ एवे᳘न्द्रः᳟᳟॥  
योऽयं᳘ दक्षिॗणेऽक्षन्पु᳘रुषो᳘ऽथेयमिन्द्राणी ता᳘भ्यां देवा᳘ एतां वि᳘धृतिमकुर्वन्ना᳘सिकां त᳘स्माज्जाया᳘या अ᳘न्तेॗ नाश्नीयाद्वीर्य᳘वान्हास्माज्जायते वीर्य᳘वन्तमु ह सा᳘ जनयति य᳘स्या अ᳘न्तेॗ नाश्ना᳘ति॥  
## १०
त᳘देत᳘द्देवव्रतं᳟॥  
राजन्य᳘बन्धवो मनुॗष्याणामनुतमां᳘ गोपायन्ति त᳘स्मादु ते᳘षु वीर्य᳘वान्जायतेऽमृतवा᳘का व᳘यसाᳫं सा᳘ क्षिप्रश्येनं᳘ जनयति॥  
## ११
तौ हृ᳘दयस्याकाश᳘म् प्रत्यवे᳘त्य॥  
मिथुनी᳘भवतस्तौ᳘ यदा᳘ मिथुनस्या᳘न्तं ग᳘छतो᳘ऽथ हैतत्पु᳘रुषः स्वपिति तद्य᳘था हैॗवेद᳘म् मानुष᳘स्य मिथुनस्या᳘न्तं गॗत्वासंविद᳘ इव भ᳘वत्येव᳘ᳫं᳘ हैॗवैत᳘दसंविद᳘-इव भवति दैॗवᳫं ह्येत᳘न्मिथुन᳘म् परॗमो ह्येष᳘ आनन्दः᳟॥  
## १२
त᳘स्मादेवंवि᳘त्स्वप्यात्॥  
लोक्य᳘ᳫं᳘ हैते᳘ एव त᳘द्देव᳘ते मिथुने᳘न प्रिये᳘ण धा᳘म्ना स᳘मर्धयति त᳘स्मादु ह स्व᳘पन्तं धुॗरेव न᳘ बोधयेन्ने᳘देते᳘ देव᳘ते मिथुनोभ᳘वन्त्यौ हिन᳘सानी᳘ति त᳘स्मादु हैत᳘त्सुषुपु᳘षः श्लेष्मण᳘मिव मु᳘खम् भवत्येते᳘ एव त᳘द्देव᳘ते रे᳘तः सिञ्चतस्त᳘स्माद्रे᳘तस इदᳫं स᳘र्वᳫं स᳘म्भवति य᳘दिदं किं᳘ च॥  
## १३
स᳘ एष᳘ एव᳘ मृत्युः᳟॥  
य᳘ एष᳘ एत᳘स्मिन्म᳘ण्डले पु᳘रुषो य᳘श्चायं᳘ दक्षिॗणेऽक्षन्पु᳘रुषस्त᳘स्य हैत᳘स्य हृ᳘दये पा᳘दाव᳘तिहतौ [^wbr_1] तौ᳘ हैत᳘दाछिद्यो᳘त्क्रामति स᳘ यॗदोत्क्रा᳘मत्य᳘थ हैतत्पु᳘रुषो म्रियते त᳘स्मादु हैतत्प्रे᳘तमाहुरा᳘छेद्यस्ये᳘ति॥  

[^wbr_1]: अभिहतौ Sây. 

## १४
एष᳘ उ एव᳘ प्राणः᳟॥  
एषॗ हीमाः स᳘र्वाः प्रजा᳘ प्रण᳘यति त᳘स्यैते᳘ प्राणाः स्वाः स᳘ यदा स्व᳘पित्य᳘थैनमेते᳘ प्राणाः स्वा अ᳘पियन्ति त᳘स्मात्स्वाप्ययः᳘ स्वाप्ययो᳘ ह वै तᳫं स्व᳘प्न इत्या᳘चक्षते परो᳘ऽक्षम् परो᳘ऽक्षकामा हि᳘ देवाः᳟॥  
## १५
स᳘ एतैः᳘ सुप्तः᳟॥  
न क᳘स्य चन᳘ वेद न म᳘नसा सं᳘कल्पयति न᳘ वाचा᳘न्नस्य र᳘सं वि᳘जानाति न᳘ प्राणे᳘न गन्धं वि᳘जानाति न च᳘क्षुषा पश्यति न श्रो᳘त्रेण शृणो᳘त्येॗतᳫं ह्येते᳘ तदा᳘पीता भ᳘वन्ति स᳘ एष ए᳘कः स᳘न्प्रजा᳘सु बहुधा व्या᳘विष्टस्त᳘स्मादे᳘का सती᳘ लोकम्पृणा स᳘र्वमग्नि᳘मनुवि᳘भवत्य᳘थ यदे᳘क एव त᳘स्मादे᳘का॥  
## १६
त᳘दाहुः॥  
ए᳘को मृत्यु᳘र्बह᳘वा३ इत्ये᳘कश्च बह᳘वश्चे᳘ति ह ब्रूयाद्यद᳘हासा᳘वमु᳘त्र तेनैको᳘ऽथ य᳘दिह᳘ प्रजा᳘सु बहुधा व्या᳘विष्टस्ते᳘नो बह᳘वः॥  
## १७
त᳘दाहुः॥  
अन्तिके᳘ मृत्यु᳘र्दूरा इ᳘त्यन्तिके᳘ च दूरे चे᳘ति ह ब्रूयाद्यद᳘हाय᳘मिॗहाध्यात्मं ते᳘नान्तिके᳘ऽथ य᳘दसा᳘वमु᳘त्र ते᳘नो दूरे᳟॥  
## १८
त᳘देष श्लो᳘को भवति॥  
अ᳘न्ने भात्य᳘पश्रितो र᳘सानाᳫं संक्ष᳘रेऽमृ᳘त इ᳘ति य᳘देत᳘न्म᳘ण्डलं त᳘पति तद᳘न्नम᳘थ य᳘ एष᳘ एत᳘स्मिन्म᳘ण्डले पु᳘रुॗषः सोऽत्ता स᳘ एत᳘स्मिन्नन्ने᳘ऽपश्रितो भाती᳘त्यधिदेवत᳘म्॥  
## १९
अ᳘थाध्यात्म᳘म्॥  
इद᳘मेव श᳘रीरम᳘न्नम᳘थॗ योऽयं᳘ दक्षिॗणेऽक्षन्पु᳘रुॗषः सोऽत्ता स᳘ एत᳘स्मिन्नन्ने᳘ऽपश्रितो भाति॥  
## २०
त᳘मेत᳘मग्निरि᳘त्यध्वर्य᳘व उ᳘पासते॥  
य᳘जुरि᳘त्येषॗ हीदᳫं स᳘र्वं युन᳘क्ति सामे᳘ति छन्दोगा᳘ एत᳘स्मिॗन्हीदᳫं स᳘र्वᳫं समान᳘मुक्थमि᳘ति बह्वृचा᳘ एषॗ हीदᳫं स᳘र्वमुत्थाप᳘यति यातुरि᳘ति यातुवि᳘द एते᳘नॗ हीदᳫं स᳘र्वं यतं᳘ विषमि᳘ति सर्पाः᳘ सर्प इ᳘ति सर्पवि᳘द ऊर्गि᳘ति देवा᳘ रयिरि᳘ति मनुॗष्या मायेत्य᳘सुराः स्वधे᳘ति पित᳘रो देवजन इ᳘ति देवजनवि᳘दो रूपमि᳘ति गन्धर्वा᳘ गन्ध इ᳘त्यप्सर᳘सस्तं य᳘था-यथोपा᳘सते त᳘देव᳘ भवति त᳘द्धैनान्भूॗत्वावति त᳘स्मादेत᳘मेवंवित्स᳘र्वैरेॗवैतैरु᳘पासीत स᳘र्वᳫं हैत᳘द्भवति स᳘र्वᳫं हैनमेत᳘द्भूॗत्वावति॥  
## २१
स᳘ एष᳘ त्रीष्टॗकोऽग्निः᳟ [^wbr_2] ॥  
ऋगे᳘का य᳘जुरे᳘का सामै᳘का तद्यां कां चा᳘त्रॗर्चोपद᳘धाति रुक्म᳘ एव त᳘स्या आय᳘तनम᳘थ यां य᳘जुषा पु᳘रुष एव त᳘स्या आय᳘तनम᳘थ याᳫं सा᳘म्ना पुष्करपर्ण᳘मेव त᳘स्या आय᳘तनमेवं᳘ त्रीष्टकः᳟॥  

[^wbr_2]: त्रीष्टकः ॥ A. 

## २२
ते वा᳘ एते᳟॥  
उभे᳘ एष᳘ च रुक्म᳘ एत᳘च्च पुष्करपर्ण᳘मेतम् पु᳘रुषम᳘पीत उभेॗ ह्यृक्सामे य᳘जुरपीत᳘ [^wbr_3] एवॗम्वेकेष्टकः॥  

[^wbr_3]: य᳘जुर᳘पीत A. 

## २३
स᳘ एष᳘ एव᳘ मृत्युः᳟॥  
य᳘ एष᳘ एत᳘स्मिन्म᳘ण्डले पु᳘रुषो य᳘श्चायं᳘ दक्षिॗणेऽक्षन्पु᳘रुषः स᳘ एष᳘ एवंवि᳘द आत्मा᳘ भवति स᳘ यॗदैवंवि᳘दस्मा᳘ल्लोकात्प्रैत्य᳘थैत᳘मेॗवात्मा᳘नमभिस᳘म्भवतिॗ सोऽमृतो भवति मृत्युर्ह्य᳘स्यात्मा भ᳘वति॥  