+++
title = "१"

+++


##  ०१
<details><summary>मूलम् - Weber</summary>

प्रजा᳘पतिः स्वर्गं᳘ लोक᳘मजिगांसत्॥  
स᳘र्वे वै᳘ पश᳘वः प्रजा᳘पतिः पु᳘रुषो᳘ऽश्वो गौर᳘विरजः स᳘ एतै᳘ रूपैॗर्नाशक्नोत्स᳘ एतं व᳘योविधमात्मा᳘नमपश्यदग्निं तं व्य᳘धत्त सो᳘ऽनुपसमुह्या᳘नुपाधायो᳘दपिपतिषत्सॗ नाशक्नोत्स᳘ उपसमु᳘ह्योपधायो᳘दपतत्त᳘स्माद᳘प्येत᳘र्हि व᳘यांसि यॗदैव᳘ पक्षा᳘ उपसमू᳘हन्ते यदा प᳘त्राणि विसृजन्तेऽथो᳘त्पतितुं [^wbr_1] शक्नुवन्ति॥  

[^wbr_1]: विसृजन्ति Sây.
</details>

##  ०२
<details><summary>मूलम् - Weber</summary>

तं वा᳘ अङ्गु᳘लिभिर्मिमीते॥  
पु᳘रुषो वै᳘ यज्ञस्ते᳘नेदᳫं स᳘र्वम् मितं त᳘स्यैॗषावमा मा᳘त्रा य᳘दङ्गु᳘लयस्तॗद्यास्यावमा मा᳘त्रा ता᳘मस्य त᳘दाप्नोति त᳘यैनं त᳘न्मिमीते॥
</details>

##  ०३
<details><summary>मूलम् - Weber</summary>

च᳘तुर्विंशत्याङ्गु᳘लिभिर्मिमीते॥  
च᳘तुर्विंशत्यक्षरा वै᳘ गायत्री᳘ गायॗत्रोऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनं त᳘न्मिमीते॥
</details>

##  ०४
<details><summary>मूलम् - Weber</summary>

स᳘ चतुरङ्गुल᳘मेॗवोभय᳘तोऽन्तरत᳘ उपसमू᳘हति॥  
चतुरङ्गुल᳘मुभय᳘तो बाह्यतो व्यु᳘दूहति तद्या᳘वदेॗवोपसमू᳘हति ता᳘वद्व्यु᳘दूहति तन्ना᳘हैॗवातिरेच᳘यतिॗ नो क᳘नीयः करोति त᳘था पु᳘छस्य तथो᳘त्तरस्य पक्ष᳘स्य॥
</details>

##  ०५
<details><summary>मूलम् - Weber</summary>

अ᳘थ निर्णामौ᳘ पक्ष᳘योः करोति॥  
निर्णामौ हि व᳘यसः पक्ष᳘योर्भवतो वितृतीये᳘ वितृतीये हि व᳘यसः पक्ष᳘योर्निर्णामौ भ᳘वतो᳘ऽन्तरे वितृतीये᳘ऽन्तरे हि वि᳘तृतीये व᳘यसः पक्ष᳘योर्निर्णामौ भ᳘वतः स᳘ चतुरङ्गुल᳘मेव᳘ पुर᳘स्तादुदू᳘हति चतुरङ्गुल᳘म् पश्चा᳘दुपस᳘मूहति तद्या᳘वदेॗवोदू᳘हति ता᳘वदुपस᳘मूहति तन्ना᳘हैॗवातिरेच᳘यतिॗ नो क᳘नीयः करोति॥
</details>

##  ०६
<details><summary>मूलम् - Weber</summary>

स त᳘स्मिन्निर्णामे᳟ [^wbr_2] ॥  
ए᳘कामि᳘ष्टकामु᳘पदधाति तॗद्येयं व᳘यसः प᳘ततो निर्णामादे᳘का नाॗड्युपशे᳘ते तां त᳘त्करोत्य᳘थो इद᳘म्॥  

[^wbr_2]: निर्नाम Sây.
</details>

##  ०७
<details><summary>मूलम् - Weber</summary>

अ᳘थ वक्रौ᳘ करोति॥  
वक्रौ हि व᳘यसः पक्षौ भ᳘वतः स᳘ चतुरङ्गुल᳘मेव᳘ पश्चा᳘दुदू᳘हति चतुरङ्गुल᳘म् पुर᳘स्तादुपस᳘मूहति तद्या᳘वदेॗवोदू᳘हति ता᳘वदुपस᳘मूहति तन्ना᳘हैवातिरेच᳘यतिॗ नो क᳘नीयः करोति॥
</details>

##  ०८
<details><summary>मूलम् - Weber</summary>

अ᳘थ रूप᳘मूत्तमं᳘ करोति [^wbr_3] ॥  
अ᳘त्रैष स᳘र्वोऽग्निः स᳘ᳫं᳘स्कृतस्त᳘स्मिन्देवा᳘ एत᳘द्रूप᳘मुत्तम᳘मदधुस्त᳘थैॗवास्मिन्नय᳘मेत᳘द्रूप᳘मुत्तमं᳘ दधाति स᳘ सह᳘स्रमृज्वालिखिता इ᳘ष्टकाः करो᳘ति सह᳘स्रमित्यालिखिताः᳘ सह᳘स्रमित्यालिखिताः᳟॥  

[^wbr_3]: अ᳘थ रूप᳘मुपमं᳘ करोति A.
</details>

##  ०९
<details><summary>मूलम् - Weber</summary>

अ᳘थ पञ्चमीं चि᳘तिमुपधा᳘य॥  
त्रेॗधाग्निं वि᳘मिमीते स᳘ मध्यमे᳘ वितृतीये᳘ सह᳘स्रमृज्वालिखिता इ᳘ष्टका उ᳘पदधाति तद्या᳘नीमा᳘नि व᳘यसः प्रत्य᳘ञ्चि शीर्ष्ण आ पु᳘छादृजू᳘नि लो᳘मानि ता᳘नि त᳘त्करोति॥
</details>

##  १०
<details><summary>मूलम् - Weber</summary>

अ᳘थ सह᳘स्रमित्यालिखिता᳘ दक्षिणत उ᳘पदधाति॥  
तद्या᳘नीमा᳘नि व᳘यसो दक्षिणतो᳘ वक्रा᳘णि लो᳘मानि ता᳘नि त᳘त्करोति॥
</details>

##  ११
<details><summary>मूलम् - Weber</summary>

अ᳘थ सह᳘स्रमित्यालिखिता᳘ उत्तरत उ᳘पदधाति॥  
तद्या᳘नीमा᳘नि व᳘यस उत्तरतो᳘ वक्रा᳘णि लो᳘मानि ता᳘नि त᳘त्करोति सह᳘स्रेण स᳘र्वं वै᳘ सह᳘स्रᳫं स᳘र्वेणैॗवास्मिन्नेत᳘द्रूप᳘मुत्तमं᳘ दधाति त्रिभिः᳘ सह᳘स्रैस्त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतैॗवास्मिन्नेत᳘द्रूप᳘मुत्तमं᳘ दधाति॥
</details>