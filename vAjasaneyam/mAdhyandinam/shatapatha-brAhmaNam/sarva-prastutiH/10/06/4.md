+++
title = "४"

+++


##  ०१
<details><summary>मूलम् - Weber</summary>

उषा वा अ᳘श्वस्य मे᳘ध्यस्य शि᳘रः॥  
सू᳘र्यश्च᳘क्षुर्वा᳘तः प्राणो व्या᳘त्तमग्नि᳘र्वैश्वानरः᳘ संवत्सर᳘ आत्मा᳘श्वस्य मे᳘ध्यस्य द्यौ᳘ष्पृष्ठ᳘मन्त᳘रिक्षमुद᳘रम् पृथिवी᳘ पाजस्यं᳘ दि᳘शः पार्श्वे᳘ अवान्तरदि᳘शः प᳘र्शव ऋतवो᳘ऽङ्गानि मा᳘साश्चार्धमासा᳘श्च प᳘र्वाण्यहोरात्रा᳘णि प्रतिष्ठा न᳘क्षत्राण्य᳘स्थीनि न᳘भो मांसान्यू᳘वध्यᳫं सि᳘कताः सि᳘न्धवो गु᳘दा य᳘कृच्च क्लोमा᳘नश्च प᳘र्वता ओ᳘षधयश्च व᳘नस्पतयश्च लो᳘मान्युद्य᳘न्पूर्वार्धो᳘ निम्लो᳘चन्जघनार्धो य᳘द्विजृ᳘म्भते तद्वि᳘द्योतते य᳘द्विधूनुते त᳘त्स्तनयति यन्मे᳘हति त᳘द्वर्षति वा᳘गेॗवास्य वाग᳘हर्वा अ᳘श्वम् पुर᳘स्तान्महिमा᳘न्वजायत त᳘स्य पू᳘र्वे समुद्रे यो᳘नीरा᳘त्रिरेनम् पश्चा᳘न्महिमा᳘न्वजायत तस्या᳘परे समुद्रे यो᳘निरेतौ वा अ᳘श्वम् महिमा᳘नावभि᳘तः स᳘म्बभूवतुर्ह᳘यो भूत्वा᳘ देवान᳘वहद्वाजी᳘ गन्धर्वानर्वा᳘सुरान᳘श्वो मनुॗष्यान्त्समुद्र᳘ एॗवास्य ब᳘न्धुः समुद्रो यो᳘निः॥
</details>