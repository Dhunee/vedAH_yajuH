+++
title = "१"

+++


##  ०१
<details><summary>मूलम् - Weber</summary>

द᳘क्षिणेनाहवनी᳘यम् प्राची᳘नग्रीवे कृष्णाजिने उ᳘पस्तृणाति॥  
त᳘योरेनम᳘धि दीक्षयति य᳘दि द्वे भ᳘वतस्तदन᳘योर्लोक᳘यो रूपं त᳘देनमन᳘योर्लोक᳘योर᳘धि दीक्षयति॥
</details>

##  ०२
<details><summary>मूलम् - Weber</summary>

स᳘म्बद्धान्ते भवतः॥  
स᳘म्बद्धान्ताविवॗ हीमौ लोकौ᳘ तर्द्मसमुते पश्चा᳘द्भवतस्त᳘दिमा᳘वेव᳘ लोकौ᳘ मिथुनीकृ᳘त्य त᳘योरेनम᳘धि दीक्षयति॥
</details>

##  ०३
<details><summary>मूलम् - Weber</summary>

य᳘द्यु ए᳘क भवति॥  
त᳘देषां᳘ लोका᳘नां रूपं त᳘देनमेषु᳘ लोकेष्व᳘धि दीक्षयति यानि शुक्ला᳘नि तानि दिवो रूपं या᳘नि कृष्णा᳘नि ता᳘न्यस्यै य᳘दि वेतर᳘था या᳘न्येव᳘ कृष्णा᳘नि ता᳘नि दिवो᳘ रूपंया᳘नि शुक्ला᳘नि ता᳘न्यस्यै या᳘न्येव᳘ बभ्रू᳘णीव ह᳘रीणि ता᳘न्यन्त᳘रिक्षस्य रूपं त᳘देनमेषु᳘ लोकेष्व᳘धि दीक्षयति॥
</details>

##  ०४
<details><summary>मूलम् - Weber</summary>

अन्तक᳘मु त᳘र्हि पश्चात्प्र᳘त्यस्येत्॥  
त᳘दिमा᳘नेव᳘ लोका᳘न्मिथुनीकृ᳘त्य ते᳘ष्वेनम᳘धि दीक्षयति॥
</details>

##  ०५
<details><summary>मूलम् - Weber</summary>

अ᳘थ जघ᳘नेन कृष्णाजिने᳘ पश्चात् प्रा᳘ङ् जान्वाक्न उ᳘पविशति स य᳘त्र शुक्ला᳘नां च कृष्णा᳘नां च संधिर्भ᳘वति त᳘देव᳘मनिमृ᳘श्य जपत्यृक्साम᳘योः शि᳘ल्पे स्थ इ᳘ति यद्वै प्र᳘तिरूपं तछि᳘ल्पमृचां᳘ च सा᳘म्नां च प्र᳘तिरूपे स्थ इ᳘त्येॗवैत᳘दाह॥
</details>

##  ०६
<details><summary>मूलम् - Weber</summary>

ते᳘ वामा᳘रभ इ᳘ति॥  
ग᳘र्भो वा᳘ एष᳘ भवति यो दी᳘क्षते स छ᳘न्दांसि प्र᳘विशति त᳘स्मान्न्व᳘क्नाङ्गुलिरिव भवति न्य᳘क्नाङ्गुलय इव हि ग᳘र्भाः॥
</details>

##  ०७
<details><summary>मूलम् - Weber</summary>

स यदा᳘ह॥  
ते᳘ वामा᳘रभ इ᳘ति ते᳘ वाम् प्र᳘विशामी᳘त्येॗवैत᳘दाह ते᳘ मा पातॗमास्य᳘ यज्ञ᳘स्योदृ᳘च इ᳘ति ते᳘ मा गोपायतॗमास्य यज्ञ᳘स्य संस्था᳘या इ᳘त्येॗवैत᳘दाह॥
</details>

##  ०८
<details><summary>मूलम् - Weber</summary>

अ᳘थ द᳘क्षिणेन जा᳘नुना᳘रोहति॥  
श᳘र्मासि श᳘र्म मे यछे᳘ति च᳘र्म वा᳘ एतत्कृ᳘ष्णस्य त᳘दस्य त᳘न्मानुषं श᳘र्म देवत्रा त᳘स्मादाह श᳘र्मासि श᳘र्म मे यछे᳘ति न᳘मस्ते अ᳘स्तु मा᳘ मा हिंसीरि᳘ति श्रे᳘यांसं वा᳘ एष उपा᳘धिरोहति यो᳘ यज्ञं᳘ यज्ञो हि᳘ कृष्णाजिनं त᳘स्मा एॗवैत᳘द्यज्ञा᳘य नि᳘ह्नुते त᳘थो हैनमेष᳘ यज्ञो न᳘ हिनस्ति त᳘स्मादाह न᳘मस्ते अस्तु मा᳘ मा हिंसीरि᳘ति॥
</details>

##  ०९
<details><summary>मूलम् - Weber</summary>

स वै᳘ जघनार्ध᳘ इवैवा᳘ग्र आसीत॥  
अ᳘थ य᳘दग्र एव म᳘ध्य उपविशेद्य᳘ एनं त᳘त्रानुष्ठ्या ह᳘रेद्द्र᳘प्स्य᳘ति वा प्र᳘ वा पतिष्यती᳘ति त᳘था हैव᳘ स्यात्त᳘स्माज्जघनार्ध᳘ इवैवा᳘ग्र आसीत॥
</details>

##  १०
<details><summary>मूलम् - Weber</summary>

अ᳘थ मे᳘खलाम् प᳘रिहरते॥  
अ᳘ङ्गिरसो ह वै᳘ दीक्षिता᳘नबल्य᳘मविन्दत्तेॗ [^wbr_1] नान्य᳘द्व्रताद᳘शनम᳘वाकल्पयंस्त᳘ एतामू᳘र्जमपश्यन्त्स᳘माप्तिं ता᳘म् मध्य᳘त आत्म᳘न ऊ᳘र्जमदधत स᳘माप्तिं त᳘या स᳘माप्नुवंस्त᳘थो एॗवैष᳘ एता᳘म् मध्यत᳘ आत्म᳘न ऊ᳘र्जंधत्ते स᳘माप्तिं त᳘या स᳘माप्नोति॥  

[^wbr_1]: दीक्षिता न बल्यमविन्दन् Sây. but see also ४,२,१.३,१. and ६, १, २९.
</details>

##  ११
<details><summary>मूलम् - Weber</summary>

सा वै᳘ शाणी᳘ भवति॥  
मृद्व्य᳘सदि᳘तिॗ न्वेव᳘ शाणी य᳘त्र वै᳘ प्रजा᳘पतिर᳘जायत ग᳘र्भो भूॗत्वैत᳘स्माद्यज्ञात्त᳘स्य यन्ने᳘दिष्ठमु᳘ल्बमा᳘सीत्ते᳘ शणास्त᳘स्मात्ते पू᳘तयो वान्ति य᳘द्वस्य जराय्वा᳘सीत्त᳘द्दीक्षितव᳘सनम᳘न्तरं वा उल्बं जरा᳘युणो भवति त᳘स्मादेषा᳘न्तरा वा᳘ससो भवति स य᳘थैवा᳘तः प्रजा᳘पतिर᳘जायत गर्भो भू᳘त्वैत᳘स्माद्यज्ञा᳘देव᳘मेॗवैषो᳘ ऽतो जायते ग᳘र्भो भूॗत्वैत᳘स्माद्यज्ञा᳘त्॥
</details>

##  १२
<details><summary>मूलम् - Weber</summary>

सा वै᳘ त्रिवृ᳘द्भवति॥  
त्रिवृद्ध्य᳘न्नम् पश᳘वो ह्य᳘न्नम् पिता᳘ माता यज्जा᳘यते तत्तृती᳘यं त᳘स्मात्त्रिवृ᳘द्भवति॥
</details>

##  १३
<details><summary>मूलम् - Weber</summary>

मुञ्जवल्शेना᳘न्वस्ता भवति॥  
व᳘ज्रो वै᳘ शरो᳘ विरक्षस्तायै स्तुकास᳘र्गᳫं सृष्टा᳘ भवति सा य᳘त्प्रसलवि᳘ सृष्टा स्याद्य᳘थेद᳘मन्या र᳘ज्जवो मानुषी᳘ स्याद्य᳘द्वपसलवि᳘ सृष्टा स्या᳘त्पितृदेवॗत्या स्यात्त᳘स्मात्स्तुकास᳘र्गᳫं सृष्टा᳘ भवति॥
</details>

##  १४
<details><summary>मूलम् - Weber</summary>

ताम् प᳘रिहरते॥  
ऊ᳘र्गस्याङ्गिरसीत्य᳘ङ्गिरसोॗ ह्येतामू᳘र्जम᳘पश्यन्नू᳘र्णम्रदा ऊ᳘र्जम् म᳘यि धेही᳘ति ना᳘त्र तिरो᳘हितमिवास्ति॥
</details>

##  १५
<details><summary>मूलम् - Weber</summary>

अ᳘थ नीविमु᳘द्गूहते॥  
सो᳘मस्य नीवि᳘रसीत्य᳘दीक्षितस्य वा᳘ अस्यैषा᳘ग्रे नीवि᳘र्भवत्यथा᳘त्र दीक्षित᳘स्य सो᳘मस्य त᳘स्मादाह सो᳘मस्य नीवि᳘रसी᳘ति॥
</details>

##  १६
<details><summary>मूलम् - Weber</summary>

अ᳘थ प्रो᳘र्णुते॥  
ग᳘र्भो वा᳘ एष᳘ भवति यो दी᳘क्षते प्रा᳘वृता वै ग᳘र्भो उ᳘ल्बेनेव जरा᳘युणेव त᳘स्माद्वै प्रो᳘र्णुते॥
</details>

##  १७
<details><summary>मूलम् - Weber</summary>

स प्रो᳘र्णुते॥  
वि᳘ष्णोः श᳘र्मासि श᳘र्म य᳘जमानस्ये᳘त्युभ᳘यं वा᳘ एषो᳘ ऽत्र भवति यो दी᳘क्षते वि᳘ष्णुश्च य᳘जमानश्च यद᳘ह दी᳘क्षते तद्वि᳘ष्णुर्भवति यद्य᳘जते तद्य᳘जमानस्त᳘स्मादाह वि᳘ष्णोः श᳘र्मासि श᳘र्म य᳘जमानस्ये᳘ति॥
</details>

##  १८
<details><summary>मूलम् - Weber</summary>

अ᳘थ कृष्णविषाणा᳘ᳫं᳘ सिचि᳘ बध्नीते॥  
देवा᳘श्च वा अ᳘सुराश्चोभ᳘ये प्राजापत्याः᳘ प्रजा᳘पतेः पितु᳘र्दायमु᳘पेयुर्म᳘न एव᳘ देवा᳘ उपा᳘यन्वा᳘चम᳘सुरा यज्ञ᳘मेव त᳘द्देवा᳘ उपा᳘यन्वा᳘चम᳘सुरा अमू᳘मेव देवा᳘ उपा᳘यन्निमाम᳘सुराः॥
</details>

##  १९
<details><summary>मूलम् - Weber</summary>

ते᳘ देवा᳘ यज्ञ᳘मब्रुवन्॥  
यो᳘षा वा᳘ इयं वागु᳘पमन्त्रयस्व ह्वयिष्य᳘ते वै त्वे᳘ति स्वयं᳘ वा हैॗवैक्षत यो᳘षा वा᳘ इयं वागु᳘पमन्त्रयै ह्वयिष्य᳘ते वै मे᳘ति तामु᳘पामन्त्रयत सा᳘ हास्मा आरका᳘दिवैवा᳘ग्र आसूयत्त᳘स्मादु स्त्री᳘ पुंसो᳘पमन्त्रितारका᳘दिवैवा᳘ग्रे ऽसूयति स᳘ होवाचारका᳘दिव वै᳘ म आसूयीदिति॥
</details>

##  २०
<details><summary>मूलम् - Weber</summary>

ते᳘ होचुः॥  
उ᳘पैव᳘ भगवो मन्त्रयस्व ह्वयिष्य᳘ते वै त्वे᳘ति तामु᳘पामन्त्रयत सा᳘ हास्मै नि᳘पलाशमिवोवाद त᳘स्मादु स्त्री᳘ पुंसो᳘पमन्त्रिता नि᳘पलाशमिवैव᳘ वदति स᳘ होवाच नि᳘पलाशमिव वै᳘ मे ऽवादीदि᳘ति॥
</details>

##  २१
<details><summary>मूलम् - Weber</summary>

ते होचुः॥  
उ᳘पैव᳘ भगवो मन्त्रयस्व ह्वयि᳘ष्यते वै त्वे᳘ति तामु᳘पामन्त्रयत सा᳘ हैनं जुहुव त᳘स्मादु स्त्री पुमांसᳫं ह्व᳘यत एॗवोत्तमᳫं स᳘ होवा᳘चाह्वत वै मे᳘ति॥
</details>

##  २२
<details><summary>मूलम् - Weber</summary>

ते᳘ देवा᳘ ईक्षां᳘ चक्रिरे॥  
यो᳘षा वा᳘ इयं वाग्य᳘देनं न᳘ युविॗतेॗहैव᳘ मा ति᳘ष्ठन्तमभ्येही᳘ति ब्रूहि ताम् तु᳘ न आ᳘गताम् प्रतिप्र᳘ब्रूतादि᳘ति सा᳘ हैनं त᳘देव ति᳘ष्ठन्तमभ्ये᳘याय त᳘स्मादु स्त्री पु᳘मांसᳫं संस्कृते [^wbr_2] ति᳘ष्ठन्तमभ्यै᳘ति ता᳘ᳫं᳘ हैभ्य आ᳘गताम् प्रतिप्रो᳘वाचेयं वा᳘ आ᳘गादि᳘ति॥  

[^wbr_2]: संस्कृते AB.
</details>

##  २३
<details><summary>मूलम् - Weber</summary>

तां᳘ देवाः᳟॥  
अ᳘सुरेभ्यो ऽन्तरायंस्ता᳘ᳫं᳘ स्वीकृ᳘त्याग्ना᳘वेव᳘ परिगृ᳘ह्य सर्वहु᳘तमजुहवुरा᳘हुतिर्हि᳘ देवा᳘नाᳫं स या᳘मेॗवामू᳘मनुष्टुभा᳘जुहवुस्त᳘देॗवैनां त᳘द्देवाः स्व्य᳘कुर्वत ते᳘ ऽसुरा आ᳘त्तवचसो हे ऽल᳘वो हे ऽल᳘व इ᳘ति व᳘दन्तः प᳘राबभूवुः॥
</details>

##  २४
<details><summary>मूलम् - Weber</summary>

त᳘त्रैताम᳘पि वा᳘चमूदुः॥  
उपजिज्ञाॗस्याᳫं स᳘ म्लेछस्त᳘स्मान्न᳘ ब्राह्मणो᳘ म्लेछेदसुॗर्या हैषा वा न᳘तेॗवैष᳘ द्विषता᳘ᳫं᳘ सप᳘त्नानामा᳘दत्ते वाॗचं ते ऽस्या᳘त्तवचसः प᳘राभवन्ति य᳘ एव᳘मेतद्वे᳘द॥
</details>

##  २५
<details><summary>मूलम् - Weber</summary>

सो ऽयं᳘ यज्ञो वा᳘चमभि᳘दध्यौ॥  
मिथुॗन्येनया स्यामि᳘ति ताᳫं सं᳘बभूव॥
</details>

##  २६
<details><summary>मूलम् - Weber</summary>

इ᳘न्द्रो ह वा᳘ ईक्षां᳘ चक्रे॥  
महद्वा᳘ इतो᳘ ऽभ्वं जनिष्यते यज्ञ᳘स्य च मिथुना᳘द्वाच᳘श्च य᳘न्मा तॗन्नाभिभ᳘वेदि᳘ति स इ᳘न्द्र एव ग᳘र्भो भूॗत्वैत᳘न्मिथुनम् प्र᳘विवेश॥
</details>

##  २७
<details><summary>मूलम् - Weber</summary>

स᳘ ह संवत्सरे जा᳘यमान ईक्षां᳘ चक्रे॥  
महा᳘वीर्या वा᳘ इयं यो᳘निर्या माम᳘दीधरत यद्वै᳘ मेतो᳘ मह᳘देवाॗभ्वं नानुप्रजा᳘येत य᳘न्मा तॗन्नाभिभ᳘वेदि᳘ति॥
</details>

##  २८
<details><summary>मूलम् - Weber</summary>

ता᳘म् प्रतिपरामृ᳘श्यवेष्ट्या᳘छिनत्॥  
तां᳘ यज्ञ᳘स्य शीर्षन्प्र᳘त्यदधाद्यज्ञो हि कृ᳘ष्णः स यः स यज्ञस्त᳘त्कृष्णाजिनं यो सा यो᳘निः सा᳘ कृष्णविषाणा᳘थ य᳘देनामि᳘न्द्र आवेष्ट्या᳘छिनत्त᳘स्मादा᳘वेष्टितेव स य᳘थैवा᳘त इन्द्रो᳘ ऽजायत ग᳘र्भो भूॗत्वैत᳘स्मान्मिथुना᳘देव᳘मेॗवैषो᳘ ऽतो जायते ग᳘र्भो भूॗत्वैत᳘स्मान्मिथुना᳘त्॥
</details>

##  २९
<details><summary>मूलम् - Weber</summary>

तां वा᳘ उत्ताना᳘मिव बध्नाति॥  
उत्ताॗनेव वै यो᳘निर्ग᳘र्भम् बिभर्त्य᳘थ द᳘क्षिणाम् भ्रु᳘वमुप᳘र्युपरि लला᳘टमु᳘पस्पृशती᳘न्द्रस्य यो᳘निरसीती᳘न्द्रस्यॗ ह्येषा यो᳘निर᳘तो वा ह्येनाम् प्रविश᳘न्प्रविशत्य᳘तो वा जा᳘यमानो जायते त᳘स्मादाहे᳘न्द्रस्य यो᳘निरसी᳘ति॥
</details>

##  ३०
<details><summary>मूलम् - Weber</summary>

अथो᳘ल्लिखति॥  
सुसस्याः᳘ कृषी᳘स्कृधी᳘ति यज्ञ᳘मेॗवैत᳘ज्जनयति यदा वै᳘ सुष᳘मम् भ᳘वत्यथा᳘लं यज्ञा᳘य भवति यॗदो दुःष᳘मम् भ᳘वति न त᳘र्ह्यात्म᳘ने चना᳘लम् भवति त᳘द्यज्ञ᳘मेवैत᳘ज्जनयति॥
</details>

##  ३१
<details><summary>मूलम् - Weber</summary>

अ᳘थ न᳘ दीक्षितः᳟॥  
काष्ठे᳘न वा नखे᳘न वा कण्डूयेत ग᳘र्भो वा᳘ एष᳘ भवति यो दी᳘क्षते यो वै ग᳘र्भस्य काष्ठे᳘न वा नखे᳘न वा कण्डूयेद᳘पास्यन्म्रित्येत्त᳘तो [^wbr_3] दीक्षितः᳘ पामनो भ᳘वितोर्दीक्षितं वा अ᳘नु रे᳘तांसि त᳘तो रे᳘तांसि पामना᳘नि ज᳘नितोः स्वा वै यो᳘नी रे᳘तो न᳘ हिनस्त्येषा वा᳘ एत᳘स्य स्वा यो᳘निर्भवति य᳘त्कृष्णविषाणा त᳘थो हैनमेषा न᳘ हिनस्ति त᳘स्माद्दीक्षितः कृष्णविषाण᳘यैव᳘ कण्डूये᳘तॗ नान्ये᳘न कृष्णविषाणा᳘याः॥  

[^wbr_3]: द᳘पास्यं म्रित्त्ये AB.
</details>

##  ३२
<details><summary>मूलम् - Weber</summary>

अ᳘थास्मै दण्डम् प्र᳘यछति॥  
व᳘ज्रो वै᳘ दण्डो᳘ विरक्ष᳘स्तायै॥
</details>

##  ३३
<details><summary>मूलम् - Weber</summary>

औ᳘दुम्बरो भवति॥  
अ᳘न्नं वा ऊ᳘र्गुदुम्ब᳘र ऊॗर्जो ऽन्ना᳘द्यस्या᳘वरुद्ध्यै त᳘स्मादौ᳘दुम्बरो भवति॥
</details>

##  ३४
<details><summary>मूलम् - Weber</summary>

मु᳘खसम्मितो भवति॥  
एता᳘वद्वै᳘ वीर्य᳘ᳫं᳘ स यावदेव᳘ वीर्यं᳘ ता᳘वांस्त᳘द्भवति यन्मु᳘खसम्मितः॥
</details>

##  ३५
<details><summary>मूलम् - Weber</summary>

तमु᳘छ्रयति॥  
उ᳘छ्रयस्व वनस्पत ऊर्ध्वो᳘ मा पाह्य᳘ᳫं᳘हसॗ आस्य᳘ यज्ञ᳘स्योदृ᳘च इ᳘त्यूर्ध्वो᳘ मा गोपाॗयास्य᳘ यज्ञ᳘स्य संस्था᳘या इ᳘त्येॗवैत᳘दाह॥
</details>

##  ३६
<details><summary>मूलम् - Weber</summary>

अ᳘त्र है᳘के॥  
अङ्गु᳘लिश्च न्य᳘चन्ति वा᳘चं च यछन्त्य᳘तो हि किं᳘ च न᳘ जपिष्यन्भ᳘वती᳘ति व᳘दन्तस्तदु त᳘था न᳘ कुर्याद्य᳘था प᳘राञ्चं धा᳘वन्तमनुलि᳘प्सेतॗ तं नानुल᳘भेतैव᳘ᳫं᳘ ह स᳘ यज्ञं ना᳘नुलभते त᳘स्मादमु᳘त्रैॗवाङ्गु᳘लीर्न्य᳘चेदमु᳘त्र वा᳘चं यछेत्॥
</details>

##  ३७
<details><summary>मूलम् - Weber</summary>

अ᳘थ य᳘द्दीक्षितः᳟॥  
ऋ᳘चं वा य᳘जुर्वा सा᳘म वाभिव्याह᳘रत्यभिस्थिर᳘मभिस्थिरमेॗवैत᳘द्यज्ञमा᳘रभते त᳘स्मादमु᳘त्रैॗवाङ्गु᳘लीर्न्य᳘चेदमु᳘त्र वा᳘चं यछेत्॥
</details>

##  ३८
<details><summary>मूलम् - Weber</summary>

अ᳘थ यद्वा᳘चं य᳘छति॥  
वाग्वै᳘ यज्ञो᳘ यज्ञ᳘मेॗवैत᳘दात्म᳘न्धत्ते᳘ ऽथ य᳘द्वाचंयमो᳘ व्याह᳘रति त᳘स्मादु हैष वि᳘सृष्टो यज्ञः प᳘राङा᳘वर्तते त᳘त्रो वैष्णवीमृ᳘चं वा य᳘जुर्वा जपेद्यज्ञो वै वि᳘ष्णुस्त᳘द्यज्ञम् पु᳘नरा᳘रभते त᳘स्यो हैषा प्रा᳘यश्चित्तिः॥
</details>

##  ३९
<details><summary>मूलम् - Weber</summary>

अथै᳘क उ᳘द्वदति॥  
दीक्षिॗतो ऽय᳘म् ब्राह्मणो᳘ दीक्षिॗतो ऽय᳘म् ब्राह्मण इ᳘ति नि᳘वेदितमेॗवैनमेतत्स᳘न्तं देवे᳘भ्यो नि᳘वेदयत्यय᳘म् महा᳘वीर्यो यो᳘ यज्ञम् प्रा᳘पदि᳘त्ययं᳘ युष्माकै᳘को ऽभूत्तं᳘ गोपायते᳘त्येॗवैत᳘दाह त्रिष्कृ᳘त्व आह त्रिवृ᳘द्धि यज्ञः᳟॥
</details>

##  ४०
<details><summary>मूलम् - Weber</summary>

अ᳘थ य᳘द्ब्राह्मण इत्या᳘ह॥  
अ᳘नद्धेव वा᳘ अस्या᳘ता पुरा जा᳘नम् भवतीॗदᳫं ह्याहू र᳘क्षांसि योषि᳘तम᳘नुसचन्ते त᳘दुत र᳘क्षांस्येव रे᳘त आ᳘दधतीत्यथा᳘त्राद्धा᳘ जायते यो ब्र᳘ह्मणो यो᳘ यज्ञाज्जा᳘यते त᳘स्माद᳘पि राजन्यं᳘ वा वै᳘श्यं वा ब्राह्मण इ᳘त्येव ब्रूयाद्ब्र᳘ह्मणो हि जा᳘यते यो᳘ यज्ञाज्जा᳘यते त᳘स्मादाहुर्न᳘ सवनकृ᳘तᳫं हन्यादेनस्वी᳘ हैव᳘ सवनकृते᳘ति॥
</details>