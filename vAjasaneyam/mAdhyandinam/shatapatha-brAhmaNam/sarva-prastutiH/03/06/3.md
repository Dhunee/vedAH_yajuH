+++
title = "३"

+++


##  ०१
<details><summary>मूलम् - Weber</summary>

स᳘र्वं वा᳘ एॗषो ऽभि᳘ दीक्षते॥  
यो दी᳘क्षते यज्ञᳫं ह्य᳘भि दी᳘क्षते यॗज्ञᳫं ह्येॗवेदᳫं स᳘र्वम᳘नु तं᳘ यज्ञ᳘ᳫं᳘ सम्भृ᳘त्य य᳘मिम᳘मभि दी᳘क्षते स᳘र्वमिदं विसृजते॥
</details>

##  ०२
<details><summary>मूलम् - Weber</summary>

य᳘द्वैसर्जिना᳘नि जुहो᳘ति॥  
स य᳘दिदᳫं स᳘र्वं विसृजते त᳘स्माद्वैसर्जिना᳘नि ना᳘म त᳘स्माद्यो᳘ ऽपिव्रतः स्याॗत्सो ऽन्वा᳘रभेत य᳘द्यु अन्यत्र च᳘रेन्ना᳘द्रियेत यद्वै᳘ जुहो᳘ति त᳘देॗवेदᳫं स᳘र्वं वि᳘सृजते॥
</details>

##  ०३
<details><summary>मूलम् - Weber</summary>

य᳘द्वेव᳘ वैसर्जिना᳘नि जुहो᳘ति॥  
यज्ञो वै वि᳘ष्णुः स᳘ देवे᳘भ्य इमां वि᳘क्रान्तिं वि᳘चक्रमेॗ यैषामियं वि᳘क्रान्तिरिद᳘मेव᳘ प्रथमे᳘न पदे᳘न पस्पारा᳘थेद᳘मन्त᳘रिक्षं द्विती᳘येन दि᳘वमुत्तमे᳘नैता᳘म्वेॗवैष᳘ एत᳘स्मै वि᳘ष्णुर्यज्ञो वि᳘क्रान्तिं वि᳘क्रमते य᳘ज्जुहो᳘ति त᳘स्माद्वैसर्जिना᳘नि जुहोति॥
</details>

##  ०४
<details><summary>मूलम् - Weber</summary>

सो ऽपराह्णे वे᳘दिᳫं स्ती᳘र्त्वा॥  
अर्धव्रत᳘म् प्रदा᳘य सम्प्र᳘पद्यन्त इध्म᳘मभ्या᳘दधत्युपय᳘मनीरु᳘पकल्पयन्त्या᳘ज्यम᳘धिश्रयति स्रु᳘चः स᳘म्मार्ष्ट्युप᳘स्थे रा᳘जानं य᳘जमानः कुरुते᳘ ऽथ सोमक्र᳘यण्यै पदं᳘ जघ᳘नेन गा᳘र्हपत्यम् प᳘रिकिरति पदा वै प्र᳘तितिष्ठति प्र᳘तिष्ठित्या एव᳟॥
</details>

##  ०५
<details><summary>मूलम् - Weber</summary>

तद्धै᳘के॥  
चतुर्धा᳘ कुर्वन्ति य᳘त्राहवनी᳘यमुद्ध᳘रन्ति ता᳘सूपय᳘मनीषु चतुर्भागम᳘क्षं चतुर्भागेणो᳘पाञ्जन्त्येता᳘सूपय᳘मनीषु चतुर्भागं᳘ जघ᳘नेन गा᳘र्हपत्यं चतुर्भागम् प᳘रिकिरति॥
</details>

##  ०६
<details><summary>मूलम् - Weber</summary>

त᳘दु त᳘था न᳘ कुर्यात्॥  
सार्ध᳘मेव प᳘रिकिरेज्जघ᳘नेन गा᳘र्हपत्यम᳘थोत्पूया᳘ज्यं चतुर्गृहीते᳘ जुह्वां᳘ चोपभृ᳘ति च गृह्णा᳘ति पञ्चगृहीत᳘म् पृषदाज्यं ज्यो᳘तिरसि विश्व᳘रूपं वि᳘श्वेषां देवा᳘नां वैश्वदेवᳫं हि᳘ पृषदाज्यं᳘ धार᳘यन्ति स्रु᳘चो यदा प्र᳘दीप्त इध्मो भ᳘वति॥
</details>

##  ०७
<details><summary>मूलम् - Weber</summary>

अ᳘थ जुहोति॥  
त्व᳘ᳫं᳘ सोम तनूकृ᳘द्भ्यो द्वे᳘षोभ्यो ऽन्यकृतेभ्य उरु᳘ यॗन्तासि व᳘रूथᳫं स्वाहे᳘ति त᳘देते᳘नैॗवास्या᳘म् पृथिव्या᳘म् प्रतिष्ठा᳘याम् प्र᳘तितिष्ठत्येते᳘नेमं᳘ लोक᳘ᳫं᳘ स्पृणुते॥
</details>

##  ०८
<details><summary>मूलम् - Weber</summary>

अ᳘थाप्त᳘वे द्विती᳘यामा᳘हुतिं जुहोति॥  
जुषाणो᳘ अप्तुरा᳘ज्यस्य वेतु स्वाहे᳘त्येष᳘ उ हैॗवैत᳘दुवाच र᳘क्षोभ्यो वै᳘ बिभेमि य᳘था मान्तरा᳘ नाष्ट्रा र᳘क्षांसि न᳘ हिन᳘सन्नेव᳘म् मा क᳘नीयांसमेव᳘ बधा᳘त्कृत्वा᳘तिनयत स्तोक᳘मेव᳘ स्तोको ह्य᳘प्तुरि᳘ति त᳘मेतत्क᳘नीयांसमेव᳘ बधा᳘त्कृत्वा᳘त्यनयन्त्स्तोक᳘मेव᳘ स्तोको ह्य᳘प्तू र᳘क्षोभ्यो भीषा त᳘स्मादप्त᳘वे द्विती᳘यामा᳘हुतिं जुहोति॥
</details>

##  ०९
<details><summary>मूलम् - Weber</summary>

उ᳘द्यछन्तीध्म᳘म्॥  
उ᳘पयछन्त्युपय᳘मनीर᳘थाहाग्न᳘ये प्रह्रिय᳘माणाया᳘नुब्रूहि सो᳘माया प्रणीय᳘मानाये᳘ति वाग्न᳘ये प्रह्रिय᳘माणाया᳘नुब्रूही᳘तिॗ त्वेव᳘ ब्रूयात्॥
</details>

##  १०
<details><summary>मूलम् - Weber</summary>

आ᳘ददते ग्रा᳘व्णः॥  
द्रोणकलशं᳘ वायॗव्यानीध्मं᳘ कार्ष्मर्यम᳘यान्परिधीना᳘श्ववालम् प्रस्तर᳘मैक्षॗव्यौ विधृ᳘ती [^wbr_1] त᳘द्बर्हि᳘रुपसं᳘नद्धम् भवति वपाश्र᳘पण्यौ रशने᳘ अर᳘णी अधिम᳘न्थनः श᳘कलो वृ᳘षणौ त᳘त्समादा᳘य प्रा᳘ञ्च आ᳘यन्ति स᳘ एष᳘ ऊर्ध्वो᳘ यज्ञ᳘ एति॥  

[^wbr_1]: वि᳘धृती.
</details>

##  ११
<details><summary>मूलम् - Weber</summary>

त᳘दाय᳘त्सु वाचयति॥  
अ᳘ग्ने न᳘य सुप᳘था राय᳘ अस्मान्वि᳘श्वानि देव वयु᳘नानि विद्वा᳘न् [^wbr_2] युयो᳘ध्यस्म᳘ज्जुहुराणमे᳘नो भू᳘यिष्ठां ते न᳘मौक्तिं विधेमे᳘त्यग्नि᳘मेवै᳘त᳘त्पुर᳘स्तात्करोत्यग्निः᳘ पुर᳘स्तान्नाष्ट्रा र᳘क्षांस्यपघ्न᳘न्नेत्यथा᳘भयेनानाष्ट्रे᳘ण हरन्ति त आ᳘यन्त्या᳘गछन्त्या᳘ग्नीध्रं तमा᳘ग्नीध्रे नि᳘दधाति॥  

[^wbr_2]: विद्वान् । AB.
</details>

##  १२
<details><summary>मूलम् - Weber</summary>

स नि᳘हिते जुहोति॥  
अयं᳘ नो अग्निर्व᳘रिवस्कृणोत्वयम् मृ᳘धः पुर᳘ एतु प्रभिन्द᳘न् अयं वा᳘जाञ्जयतु वा᳘जसातावयं श᳘त्रूञ्जयतु ज᳘र्हृषाणः स्वाहे᳘ति त᳘देते᳘नैॗवैत᳘स्मिन्नन्त᳘रिक्षे प्रतिष्ठा᳘याम् प्र᳘तितिष्ठत्येते᳘नैतं᳘ लोक᳘ᳫं᳘ स्पृणुते॥
</details>

##  १३
<details><summary>मूलम् - Weber</summary>

त᳘देव नि᳘दधति ग्रा᳘व्णः॥  
द्रोणकलशं᳘ वायॗव्यान्यथे᳘तरमादाया᳘यन्ति तदु᳘त्तरेणाहवनी᳘यमु᳘पसादयन्ति॥
</details>

##  १४
<details><summary>मूलम् - Weber</summary>

प्रो᳘क्षणीरध्वर्युरा᳘दत्ते॥  
स᳘ इध्म᳘मेवा᳘ग्रे प्रो᳘क्षत्य᳘थ वे᳘दिम᳘थास्मै बर्हिः प्र᳘यछन्ति त᳘त्पुर᳘स्ताद्ग्रन्थ्या᳘सादयति तत्प्रो᳘क्ष्योपनिनी᳘य विस्र᳘ᳫं᳘स्य ग्रन्थिमा᳘श्ववालः प्रस्तर᳘ उपसं᳘नद्धो भवति तं᳘ गृह्णाति गृहीत्वा᳘ प्रस्तर᳘मेकवृ᳘द्बर्हि᳘ स्तृणाति स्तीर्त्वा᳘ बर्हिः᳘ कार्ष्मर्यम᳘यान्परिधीन्प᳘रिदधाति परिधा᳘य परिधी᳘न्त्समि᳘धावभ्या᳘दधात्यभ्याधा᳘य समि᳘धौ॥
</details>

##  १५
<details><summary>मूलम् - Weber</summary>

अ᳘थ जुहोति॥  
उरु᳘ विष्णो वि᳘क्रमस्वोरु क्ष᳘याय नस्कृधि घृतं᳘ घृतयोने पिब प्र᳘प्र यज्ञपतिं तिर स्वाहे᳘ति त᳘देते᳘नैॗवैत᳘स्यां दिवि᳘ प्रतिष्ठा᳘याम् प्र᳘तितिष्ठत्येते᳘नैतं᳘ लोक᳘ᳫं᳘ स्पृणुत य᳘देत᳘या जुहो᳘ति॥
</details>

##  १६
<details><summary>मूलम् - Weber</summary>

य᳘द्वेव᳘ वैष्णव्य᳘र्चा᳘ जुहो᳘ति॥  
क᳘नीयांसं वा᳘ एनमेत᳘द्बधा᳘त्कृत्वा᳘त्यनैषु स्तोक᳘मेव᳘ स्तोको ह्य᳘प्तुस्त᳘मेतद᳘भयम् प्रा᳘प्य य᳘ एॗवैष तं᳘ करोति यज्ञ᳘मेव᳘ यज्ञो हि वि᳘ष्णुस्त᳘स्माद्वैष्णव्य᳘र्चा᳘ जुहोति॥
</details>

##  १७
<details><summary>मूलम् - Weber</summary>

अ᳘थासा᳘द्य स्रु᳘चः॥  
अप᳘ उपस्पृ᳘श्य रा᳘जानम् प्र᳘पादयति तद्य᳘दासा᳘द्य स्रु᳘चो ऽप᳘ उपस्पृ᳘श्य रा᳘जानम् प्रपादयति वज्रो वा आ᳘ज्यं रे᳘तः सो᳘मो नेद्व᳘ज्रेणा᳘ज्येन रे᳘तः सो᳘मᳫं हिन᳘सानी᳘ति त᳘स्मादासा᳘द्य स्रु᳘चो ऽप᳘ उपस्पृ᳘श्य रा᳘जानम् प्र᳘पादयति॥
</details>

##  १८
<details><summary>मूलम् - Weber</summary>

स द᳘क्षिणस्य हविर्धा᳘नस्य नीडे᳘ कृष्णाजिनमा᳘स्तृणाति॥  
त᳘देनमा᳘सादयति दे᳘व सवितरेष᳘ ते सो᳘मस्तं᳘ रक्षस्व मा᳘ त्वा दभन्नि᳘ति त᳘देनं देवा᳘यैव᳘ सवित्रे प᳘रिददाति गु᳘प्त्यै॥
</details>

##  १९
<details><summary>मूलम् - Weber</summary>

अ᳘थानुसृज्यो᳘पतिष्ठते॥  
एतत्त्वं᳘ देव सोम देवो᳘ देवान् उ᳘पागा इद᳘मह᳘म् मनुॗष्यान्त्सह᳘ रायस्पो᳘षेणे᳘त्यग्नीषो᳘मौ वा᳘ एत᳘मन्तर्जम्भ᳘᳘ [^wbr_3] आ᳘दधाते यो दी᳘क्षत आग्नावैष्णवᳫं ह्यदो᳘ दीक्षणी᳘यᳫं हविर्भ᳘वति यो वै वि᳘ष्णुः सो᳘मः स᳘ हविर्वा᳘ एष᳘ देवा᳘नाम् भवति यो दी᳘क्षते त᳘देनमन्तर्जम्भ आ᳘दधाते त᳘त्प्रत्य᳘क्षᳫं सो᳘मान्नि᳘र्मुच्यते यदा᳘हैतत्त्वं᳘ देव सोम देवो᳘ देवान् उ᳘पागा इद᳘मह᳘म् मनुॗष्यान्त्सह रायस्पो᳘षेणे᳘ति भूमा वै᳘ रायस्पो᳘षः सह᳘ भूम्ने᳘त्येॗवैत᳘दाह॥  

[^wbr_3]: मन्तर्जभ A.
</details>

##  २०
<details><summary>मूलम् - Weber</summary>

अ᳘थोपनि᳘ष्क्रामति॥  
स्वा᳘हा निर्व᳘रुणस्य पा᳘शान्मुच्य इ᳘ति वरुणपाशे वा᳘ एॗषो ऽन्त᳘र्भवतिॗ यो ऽन्य᳘स्यासंस्त᳘त्प्रत्य᳘क्षं वरुणपाशान्नि᳘र्मुच्यते यदा᳘ह स्वा᳘हा निर्व᳘रुणस्य पा᳘शान्मुच्य इ᳘ति॥
</details>

##  २१
<details><summary>मूलम् - Weber</summary>

अथे᳘त्याहवनी᳘ये समि᳘धमभ्या᳘दधाति॥  
अ᳘ग्ने व्रतपास्त्वे᳘ व्रतपा इ᳘त्यग्निर्हि᳘ देवा᳘नां व्रत᳘पतिस्त᳘स्मादाहा᳘ग्ने व्रतपास्त्वे᳘ व्रतपा इ᳘ति या त᳘व तनूर्मय्य᳘भूदेषा सा त्व᳘यिॗ यो म᳘म तनूस्त्वय्य᳘भूदियᳫं सा म᳘यि यथायथं᳘ नौ व्रतपते व्रतान्य᳘नु मे दीक्षां᳘ दीक्षा᳘पतिर᳘मंस्ता᳘नु त᳘पस्त᳘पस्पतिरि᳘ति त᳘त्प्रत्य᳘क्षमग्नेर्नि᳘र्मुच्यते स स्वे᳘न सॗतात्म᳘ना यजते त᳘स्मादस्या᳘त्राश्नन्ति मानुषो हि भ᳘वति त᳘स्मादस्या᳘त्र ना᳘म गृह्णन्ति मानुषो हि भ᳘वत्य᳘थ य᳘त्पुराॗ नाश्न᳘न्ति य᳘था हविषो᳘ हुतस्यॗ नाश्नीया᳘देवं तत्त᳘स्माद्दीक्षित᳘स्यॗ नाश्नीयादथा᳘त्राङ्गु᳘लीर्वि᳘सृजते॥
</details>