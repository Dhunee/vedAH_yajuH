+++
title = "+सर्व-प्रस्तुतिः"

+++


<details><summary>सायण-टीका</summary>

ॐ 
अथ सायणाचार्यकृतवेदार्थप्रकाशाख्यभाष्यसहितं माध्यन्दिनशतपथब्राह्मणम् । 
॥ श्रीगणेशाय नमः ॥ श्रीपरब्रह्मणे नमः ॥ 

सायणभाष्यम् [^१] ।

वागीशाद्याः सुमनसः  
सर्वार्थानामुपक्रमे । 
यं नत्वा कृतकृत्याः स्युस्  
तं नमामि गजाननम् ॥ १ ॥ 

यस्य निःश्वसितं वेदा  
यो वेदेभ्यो ऽखिलं जगत् । 
निर्ममे तमहं वन्दे  
विद्यातीर्थमहेश्वरम् ॥ २ ॥ 

तत्कटाक्षेण तद्रूपं  
दधतो बुक्कभूपतेः । 
कृतावतरणः क्षीर-  
सागराद् इव चन्द्रमाः ॥ ३ ॥ 

विजिताराति-व्रातो  
वीरः श्रीहरिहरः क्षमाधीशः । 
धर्म-ब्रह्माध्वन्यः  
समादिशत् सायणाचार्यम् ॥ ४ ॥

> ऋग्-यजुः-साम-शाखानाम्  
एकैका व्याकृता त्वया । 
तावता तत्-समानार्था  
ज्ञातुं शक्यास् ततः पराः ॥ ५ ॥ 
> 
> वासना विशदा यत्र  
मन्त्रार्थानाम् अशेषतः । 
प्रायेणाध्वर्यवं कर्म  
पूर्णं शाखान्तरैर् विना ॥ ६ ॥ 
> 
> करामलकवद् यत्र  
परं तत्त्वं प्रकाशितम् । 
या काचित् तादृशी शाखा  
त्वया व्याख्यायताम् इति ॥ ७ ॥ 

सर्वतः सायणाचार्यो  
विमृश्योदीरितान् गुणान् । 
माध्यन्दिने शतपथे  
ब्राह्मणे व्याकरोति तत् ॥ ८ ॥ 

संचारः पद-वाक्यार्थ-  
न्यायानां दर्शितः पुरा । 
वेदानाम् अर्थवत्त्वादि  
यच्चान्यद् उपयुज्यते ॥ 
सर्वशाखा-समत्वेन  
विज्ञेयं तदिहाखिलम् [‍‍^२] ॥ ९ ॥ 

यच् च संदिग्धम् अज्ञातम्   
अत्र तद्विवरिष्यते । 
संमत्या कल्पसूत्राणां  
ब्राह्मणानां च संग्रहात् ॥ १० ॥ 

इह हि चरमे चतुर्दशे काण्डे [^३]  
करतलामलकवत् परतत्त्वं प्रकाशितम् ।  
ततः प्राक्तनैश्च त्रयोदशभिः काण्डैस्  
त्रेताग्निसाध्यो [^४] धर्मः प्राधान्येन प्रतिपादितः ।  

</details>


## Notation
For 2.5.2 and beyond in shrIdharasharma text: Where svara /accent of shrIdhara-sharma text does not match that of Weber text, `[[!!]]` is marked. This is intended to help a future better accented edition.

## TODO
- Eggeling 
  - Resolve references like : "See p. 331, note 1.". Search for "See p\.". 114+ occurances.
  - Take care of errata.
  - Figures should be saved and shown at the right spots.
  - Translations post 14.4.1 are missing.
- shrIdhara-sharmA
  - Figures should be saved and shown at the right spots.
- There is some slight mismatch in Eggeling and Weber numberings (usually terminal brAhmaNa split into two), which should be reconciled after shrIdhara-mUla has been included.
