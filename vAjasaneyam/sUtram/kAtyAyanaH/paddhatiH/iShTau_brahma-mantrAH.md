+++
title = "माध्यन्दिनेष्व् ईष्टौ ब्रह्ममन्त्राः"
unicode_script = "devanagari"
+++

वृतो जपति - 

> अ॒हम् भूप॑तिर्, अ॒हम् भुव॑न-पतिः ।  
> अ॒हम् म॑ह॒तो भू॒तस्य॒ पतिः॑  
> भूर् भुव॒स् सुवः॑।  
> देव॑ सवितर्! ए॒तन् त्वा॑ वृणते  
> बृह॒स्पतिं॑ ब्र॒ह्माण॑म्।   
> तद् अ॒हम् मन॑से॒ प्रब्र॑वीमि॒,  
> मनो॑ गायत्रि॒यै,  
> गाय॒त्री त्रि॒ष्टुभे᳚ ,  
> त्रि॒ष्टुब् जग॑त्यै॒,  
> जग॑त्य् अनु॒ष्टुभे᳚ , 
> ऽनु॒ष्टुप् प्र॒जाप॑तये,  
> प्र॒जाप॑ति॒र् विश्वे᳚भ्यो दे॒वेभ्यः॑ ।  
> बृह॒स्पति॑र् दे॒वाना᳚म्ब्र॒ह्मा ।  
> अ॒हम् म॑नु॒ष्या॑णाम् ।

अपरेण वाऽहवनीयं दक्षिणाऽतिक्रामति २०

____________
"अहे॑! दैधिष॒व्य+उद् अत॑स् तिष्ठ। अ॒न्यस्य॒ सद॑ने सीद॒, यो᳚ ऽस्मत् पाक॑तर॒" इति ब्रह्म-सदनम् ईक्षते २१

ब्रह्मसदनात् तृणं निरस्यति - निर॑स्तः॒ पा॒प्मा स॒ह तेन॒ यन् द्वि॒ष्मः।

"इ॒दम् अ॒हं बृह॒स्पतेः॒ सद॑सि सीदामि, प्रसू॑तो देवेन॑ सवि॒त्रा।  
तद् अ॒ग्नये॒ प्रब्र॑वीमि, तद् वा॒यवे॑ तत् पृथि॒व्यै।"  

इति ब्रह्मसदन आहवनीयाऽभिमुख उपविशति १

____________
"ओम् प्रणय य॒ज्ञम्।  
[दे॒वता॑ वर्द्धय॒ त्वम्।  
नाक॑स्य पृ॒ष्ठे यज॑मानोऽस्तु ।  
स॒प्त॒र्षीणां॑ सु॒कृतां॑ यत्र॑ लो॒कस्, तत्रे॒मं य॒ज्ञं यज॑मानं च धेहि।]  
ॐ प्रणय" इति प्रणीताः प्रसौति ८

____________
पिष्यमाणेषु निर्वपत्य् अन्यो महीनामित्याज्यम् ९  

> म॒हीनां॒ पयो॑सि।  

____________
"इ॒षे त्वे॑"त्य् आज्यम् अधिश्रयत्य् अन्यः +++(गार्हपत्ये ऽरजस्वलायाम्, आहवनीये ऽन्यथा)+++ १७  

____________

> बृह॑स्पते॑! परिगृहाण वेदि॑म्!  
सु॒-गावो॑ दे॒वाः सद॑नानि सन्त्व्,  
अ॒स्यां ब॒र्हिः प्रथताम्।  
सा॒ध्व् अन्त॑र्हिं॒स्रा पृथिवीदे॒वी दे॒व्यस्तु  
[दे॒वता॑ वर्द्धय॒ त्वम्।  
नाक॑स्य पृ॒ष्ठे यज॑मानोऽस्तु ।  
स॒प्त॒र्षीणां॑ सु॒कृतां॑ यत्र॑ लो॒कस्, तत्रे॒मं य॒ज्ञं यज॑मानं च धेहि।]

इति वेदिं परिगृह्णन्तम् +++(ब्रह्मा वदति)+++ १०  
देवता वर्द्धय त्वमिति सर्वत्राऽनुषजति १२
[एवम् आमन्त्रित ओङ्कारेण …] उच्चैः -  

> ओ३म् परिगृहाण

____________
एवमामन्त्रित ओङ्कारेण प्रोक्ष यज्ञमिति हविषीध्माबर्हिषोश्च ९  

> ओ३म् प्रोक्ष+++(स्वरः??)+++ य॒ज्ञम्!  
[दे॒वता॑ वर्द्धय॒ त्वम्।  
नाक॑स्य पृ॒ष्ठे यज॑मानोऽस्तु ।  
स॒प्त॒र्षीणां॑ सु॒कृतां॑ यत्र॑ लो॒कस्, तत्रे॒मं य॒ज्ञं यज॑मानं च धेहि।]

प्रजापतेऽनुब्रूहि यज्ञम् इति सामिधेनीर् अनुवक्ष्यन्तम् ११

> प्रजा॑पते ऽनुब्रूहि य॒ज्ञम्!  
[दे॒वता॑ वर्द्धय॒ त्वम्।  
नाक॑स्य पृ॒ष्ठे यज॑मानोऽस्तु ।  
स॒प्त॒र्षीणां॑ सु॒कृतां॑ यत्र॑ लो॒कस्, तत्रे॒मं य॒ज्ञं यज॑मानं च धेहि।]  
> ओ३म् अनुब्रू३हि!

____________
"मि॒त्रस्य॑ त्वा चक्षु॑षा प्रतीक्ष" इति प्राशित्रं प्रतीक्षते १३  

देवस्य त्वेति प्रतिगृह्णाति १४  
> दे॒वस्य॑ त्वा सवि॒तुᳶ प्र॑स॒वे᳚+++(=अनुज्ञायां)+++,
ऽश्विनो᳚र् बा॒हुभ्या᳚म्,
पू॒ष्णो हस्ता᳚भ्या॒म् प्रति॑ गृह्णामि ।


____________
"पथिव्यास्त्वे"ति सादयाति उपोह्य बर्हींषि १५

> पृ॒थि॒व्यास्त्वा॒ द्रवि॑णे सादयामि
> पृ॒थि॒व्यास्त्वा॒ नाभौ॑ सादया॒म्यदि॑त्या उ॒पस्थे॑।

____________
पुनरादाय "देवस्य त्वे"त्य्  
अनामिकाऽङ्गुष्ठाभ्याम् "अग्नेष् ट्वे"ति प्राश्नाति दन्तैर् अनुपस्पृशन्न् - अत्र चेत् +++(प्राश्नाति)+++ १६  

> अ॒ग्नेष्ट्वा॒स्ये॑न॒ प्राश्ना॑मि ॥

निदधाति वांऽसदेशे १७ (पश्चात् प्राशनाय)


ओम्। या अप्स्वन्तर्देवतास्ता इदशमयन्तु स्वाहाकृतं जठरमिन्द्रस्य गच्छ घसिना मे मा सम्पृक्था ऊर्ध्वं मे नाभेः सीदेन्द्रस्य त्वा जठरे सादयामि
ओम्। द्यौस्त्त्वा ददातु पृथिवीत्त्वा प्रतिगृह्णातु
ओम्। (उपांशु) एतन्ते देव सवितर्यज्ञं प्राहुर्बृहस्पतये ब्रह्मणे। तेन यज्ञमव तेन यज्ञपतिन्तेन मामव। मनो जूतिर्जुषतामाज्यस्य बृहस्पतिर्यज्ञमिमन्तनोत्वरिष्टं यज्ञसमिमन्दधातु। विश्वेदेवासऽइह मादयन्ताम्(उच्च) ओं३ प्रतिष्ठ।
ओम् ! नमः कृताय कर्मणेकृताय कर्मणे नमः अयाड् यज्ञञ्जातवेदाऽअनन्तरः पूर्वोऽअस्मिन्निषद्य स त्वसनिसुविमुचा विमुञ्च धेह्यस्मभ्यन्द्रविणञ्जातवेदः स्वाहा  
इदञ्जातवेदसे न मम