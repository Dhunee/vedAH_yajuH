+++
title = "८"

+++
पञ्चकृत्वः सोमं पणते १  
स आह सोमविक्रयिन् क्रय्यस्ते सोमो राजा इति २  
क्रय्य इत्याह सोमविक्रयी ३  
तं वै ते क्रीणानीति ४  
क्रीणीहीत्याह सोमविक्रयी ५  
कलया ते क्रीणानीति ६  
भूयो वा अतः सोमो राजाऽर्हतीत्याह सोमविक्रयी ७  
भूय एवातः सोमो राजाऽर्हति महांस्त्वेव गोर्महिमेत्यध्वर्युर्गोर्वै प्रतिधुक् तस्यै शृतं तस्यै शरस्तस्यै मस्तु तस्या आतञ्चनं तस्यै नवनीतं तस्यै घृतं तस्या आमिक्षा तस्यै वाजिनमिति ८  
भूय एतेत्यतःप्रभृति चतुरावर्त्तयति ९  
एकैकेनाऽन्ते पणते शफेन पदाऽर्द्धेन गवा १०  
ते क्रीणामीत्यन्ततः ११  
प्रश्नाते प्रश्नान्ते १२  
क्रीतः सोमो राजेत्यन्ते वयांसि प्रब्रूहीत्याह सोमविक्रयी १३  
स आह चन्द्रं ते वस्त्रं ते छागा ते धेनुस्ते मिथुनौ ते गावौ तिस्रस्तेऽन्या इति १४  
शुक्रं त्वेति हिरण्यमालभ्य वाचयति १५  
सग्मे त इति सोमविक्रयिणं हिरण्येनाऽभिकम्पयति १६  
अस्मे त इति यजमानसहितं निदधाति १७  
सोमविक्रय्येतदादत्ते १८  
अजां प्रत्यङ्मुखीमालभ्य वाचयति तपसस्तनूरिति १९  
सव्येनाऽजां प्रयच्छन्मित्रोन इति दक्षिणेन सोममादायाऽगत उत्तिष्ठति वा २०  
दीक्षितोरौ दक्षिणे प्रत्युह्य वासो निदधातीन्द्र स्योरुमिति २१  
स्वान भ्राजेति जपति सोमविक्रयिणमीक्षमाणः २२  
अपोर्णुते दीक्षितः शिरः २३  
पत्नी च २४  
हिरण्यं सहसाऽच्छिद्य पृषता वरत्राकाण्डेनाऽहन्ति वा २५  
