+++
title = "१"

+++
  
(अहीनसोमाः)

द्वादशोपसत्का अहीना मासापवर्गाः १  
दीक्षाः सुत्योपसच्छेषेण २  
द्व्यहप्रभृतयो द्वादशाहपर्यन्ताः ३  
तत्राऽम्नानादतिरात्रांश्चैके ४  
दाशरात्रिकाण्यहानि द्व्यहादिष्वेकोच्चयेन तद्गुणदर्शनात् ५  
सहस्रदक्षिणाः ६  
चतूरात्रादिष्वधिकम् ७  
प्राकृतं वा प्रत्यहम् ८  
 पौण्डरीकेऽयुतम् ९  
समविभक्ताः प्रत्यहं ददाति १०  
अन्त्येऽहन्यधिकाः त्रयोदशातिरात्राः १२  
चत्वारोऽषोडशिकाः प्रथमाः १३  
प्रजातिकामस्य नवसप्तदशः १४  
ज्येष्ठस्य ज्यैष्ठिनेयस्य विषुवान् १५  
गौर्भ्रातृव्यवतः १६  
स्वर्गकामस्याऽऽयुः १७  
आमयाविनो वा १८  
ज्योतिष्टोमविश्वजित्त्रिवृत्पञ्चदशसप्तदशैकविंशा यथासङ्ख्यामृद्धिपशुब्रह्मवर्चसवीर्यान्नाद्यप्रतिष्ठाकामानाम् १९  
अप्तोर्यामः प्र प्रेव यस्मात्पशवो भ्रंशेरन् २०  
अभिजिद्भ्रातृव्यवतः २१  
सर्वस्तोमो बुभूषतः २२  
यूपैकादशिनी चास्मिन् २३  
