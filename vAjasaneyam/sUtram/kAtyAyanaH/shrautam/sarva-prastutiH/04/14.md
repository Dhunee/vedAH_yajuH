+++
title = "१४"

+++



अग्निहोत्रनिरूपणम् उद्धरेति यजमानो ब्रूयात्सायं प्रातरग्निहोत्रे १  
गार्हपत्यादाहवनीयस्योद्धरणमनस्तमितानुदितयोः २  
प्रत्यङ्मुखो वा सायं निदध्यात्तस्मिन्सायं प्रातर्होममेके ३  
नित्यो दक्षिणाग्निः ४  
सर्वे गतश्रियः ५  
सदा वाऽऽहरणम् ६  
एकेषामुपवसथे ७  
नवाऽवसिते वा ८  
तस्मिन्पचेयुरमांसम् ९  
पाक्याभावे गोःपयोऽधिश्रियतवै ब्रूयात् १०  
तद् ब्राह्मणं पाययितवै ब्रूयात् ११  
अन्तरेणाऽपराग्नी गत्वा दक्षिणेन वाऽप्रदक्षिणमाहवनीयं परीत्योपविशति यजमानः १२  
पत्नी च पूर्ववत् १३  
अपरेणाऽहवनीयं कूर्चं निदधाति कुशान्वा १४  
परिस्तरणं सर्वेषां प्रागुदग्भिरुदगग्रान्दक्षिणाग्रान्करोति श्रुतेः १५  
आहवनीयं पर्युक्ष्योदधारां निनयत्यागार्हपत्यात् १६  
तं च १७  
ततो दक्षिणाग्निम् १८  
हुते च धारावर्जम् १९  
