+++
title = "३"

+++
कौसुरुबिन्दः प्रथमस्त्र्यह उक्थ्यौ तूत्तरौ १  
षोडशिदशमा उक्थ्याः २  
पृष्ठ्यं चाभितो द्वादश द्वादश ३  
वर्गान्तरेष्वतिरात्राः ४  
यमातिरात्रम् ५  
अभिप्लवौ गोआयुषी अतिरात्रावभिप्लवावभिजिद्विश्वजितावतिरात्रावभिप्लवः सर्वस्तोमनवसप्तदशावतिरात्रौ ६  
आञ्जनाभ्यञ्जनीयेऽभिप्लवाः षट् ७  
चतुर्भ्यः सर्वस्तोमोऽतिरात्रः ८  
तस्मिन्नुपसत्सु सर्पिर्विपचेयुर्गार्हपत्ये गुल्गुलुसुगन्धितेजनपीतुदारुभिः ९  
यथासवनन्तैः सवनेष्वाञ्जनाभ्यञ्जने कुर्वीरन्नाग्नीध्रेऽहरहः १०  
पृष्ठ्ये वा ११  
सवनमुखीयेषु भक्षयिष्यन्तो वा १२  
य आत्मानं नैव जानीरंस्तेषामेतत् १३  
संवत्सरसम्मिते चतुर्विंशमहः १४  
अभिप्लवाश्चत्वारः १५  
गोआयुषी त्रिभ्यो विषुवन्मध्यो नवरात्रः १६  
एकषष्टिरात्रे पृष्ठ्यो नवरात्रमभितः १७  
प्रतिलोमः परः १८  
सवितुः कुभः १९  
नवरात्राश्चत्वारः २०  
अग्निष्टोमाः प्रथमसप्तमोत्तमा नववर्गाणामुक्थ्या इतरे २१  
परे षडभिप्लवे २२  
पूर्वस्य चतुर्भ्यो व्रतम् २३  
प्रजातिकामानामेतत् २४  
प्रकृतिविहितं शतरात्रं चतुर्दशाभिप्लवं चतुरहश्च २५  
सदोहविर्धानानि चक्रीवन्ति २६  
अभिप्रयायमभिषुण्वन्ति देशानुपरोधेन २७  
अहरहरभिप्लवेषु त्रिकद्रुकेषु वा २८  
अभिप्लवाभ्यासेनाभिपूरणम् २९  
सकृत्प्रयोगी दशरात्रः ३०  
व्रतवन्ति सर्वजिद्दीक्षाणि । सप्तदशरात्रादीनि त्रिंशदन्तान्येक एकान्नपञ्चाशद्रा त्रे चाष्टादशदीक्षाणि पर्णमासीप्रक्रमाणि ३१  
शतातिरात्रेऽहानि शतरात्रसामान्यात् ३२  
द्वादशाहाद्यं वा तत्प्रकृतेः ३३  
शताग्निष्टोमे शतोक्थ्ये च ३४  
आश्विनस्याग्नेयान्ते प्रतिप्रस्थास्ता व्युत्क्रामतादि कृत्वा मैवावरुणाय प्रातरनुवाकमुपाकृत्यान्तर्यामं हुत्वा प्रपीड्य पवित्रं द्रो णकलशे निदधाति ३५  
सशषं होतृचमसम् ३६  
तिरोऽह्न्यादि करोति पूर्वस्याह्नः ३७  
ग्रहग्रहणाद्या विप्प्रुड्ढोमात्कृवा ३८  
