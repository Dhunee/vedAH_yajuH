+++
title = "७"

+++
प्रदीप्तमिध्मं त्वं सोमेति प्रचरण्याऽभिजुहोति १  
जुषाणो अप्तुरिति द्वितीयाम् २  
अग्नये प्रह्रियमाणायाऽनुवाचयति ३  
सोमाय प्रणीयमानायेति वा ४  
आहवनीयं गच्छन्त्यादाय ग्रावद्रो णकलशसोमपात्राणीध्मचतुष्टयं च सन्नद्धं वपाश्रपण्यौ रशने शकलवृषणमरणी च ५  
अग्ने नयेति वाचयति ६  
उत्तरेण सदो हृत्वाऽग्नीध्रेऽग्निं निदधाति ७  
ग्रावद्रो णकलशसोमपात्राणि च ८  
अयन्न इति जुहोत्यस्मिन् ९  
उत्तरेण परिक्रम्याऽहवनीयस्योत्तरतो निदधात्यन्यदाज्यसोमवर्जम् १०  
धिष्ण्याऽव्यवायोऽध्वर्योः ११  
इध्मप्रोक्षणादि करोति १२  
खरोत्तरार्द्ध एकवृत्स्तरणं पश्चाद्वोत्तरवेदेः १३  
आऽहवनीयेक्षणात्कृत्वोरु विष्णविति जुहोति १४  
पुरस्ताद्वा समिधावाधायेति श्रुतेः १५  
आसाद्याऽज्यानि दक्षिणेऽनसि कृष्णाजिनमास्तीर्य तस्मिन्त्सोमं निदधाति देव सवितरिति १६  
एतत्त्वमिति विसृज्योपतिष्ठते १७  
स्वाहा निरिति निष्क्रम्याऽग्ने व्रतपा इत्याहवनीये समिधमाधाय मदन्तीरुपस्पृश्याऽङ्गुलीर्विसृजते १८  
पत्नी च गार्हपत्ये तूष्णीं मदन्तीरुपस्पृश्य १९  
चात्वाले मदन्तीः कृत्वा २०  
नामग्रहणभोजने अस्यातः कुर्वन्ति २१  
व्रत्यनिवृत्तिः २२  
हविःशेषभक्षः २३  
अग्नीषोमीयोऽतः पशुः २४  
तद्देवत्यः पशुपुरोडाशः २५  
