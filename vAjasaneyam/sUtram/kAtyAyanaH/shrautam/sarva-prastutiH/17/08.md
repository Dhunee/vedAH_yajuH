+++
title = "०८"

+++
द्वितीयायामाश्विनीः प्रतिदिशं रेतःसिग्वेलायाम् १  
अनूकमुत्तरेण पूर्वां द्वितीये २  
दक्षिणां पूर्वेण ३  
अपरां दक्षिणेन ४  
उत्तरामपरेण ५  
दक्षिणामुत्तरेण पञ्चमी ६  
वैश्वदेवीः ७  
पूर्वां दक्षिणेन ८  
दक्षिणामपरेण ९  
अपरामुत्तरेण १०  
उत्तरां पूर्वेण ११  
एवं वैश्वदेवीभ्यः प्राणभृतः १२  
प्राणभृद्भ्योऽपस्याः १३  
पूर्ववत्पञ्चम्यः सर्वासाम् १४  
आश्विनीध्रुवक्षितिरिति प्रतिमन्त्रम् १५  
शुक्रश्च शुचिश्वेत्यृतव्ये पूर्वयोरुपरि १६  
उत्तराश्च १७  
वैश्वदेवीः सजूरृतुभिरिति प्रतिमन्त्रम् १८  
उत्तराश्च १९  
प्राणभृतः प्राणं म इति २०  
अपः पिन्वेत्यपस्याः २१  
वयस्याः पञ्चपञ्चाऽनूकान्तेषु मूर्द्धा वय इति प्रतिमन्त्रम् २२  
चतस्रः पुरस्तात् २३  
दक्षिणत उत्तरतः पश्चात् २४  
दक्षिणश्रोणरेधि लोकम्पृणाः पूर्ववत् २५  
