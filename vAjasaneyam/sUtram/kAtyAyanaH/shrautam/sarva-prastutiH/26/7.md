+++
title = "७"

+++
उपसदन्ते प्रवर्ग्योत्सादनम् १  
अन्तःपात्ये परिघर्म्य निधाय दक्षिणेन निर्हृत्योच्छिष्टखरम् २  
आहवनीये त्रीञ्च्छालाकान् प्रदीप्य प्रदीप्याग्नीध्रो धारयति शतरुद्रि यवत्प्रतिलोमं प्रमाणेषु । चतुर्गृहीतेनाभिजुहोति या ते घर्म दिव्या शुगिति प्रतिमन्त्रम् ३  
प्रास्य तृतीयमुपविश्य ४  
क्षत्रस्य त्वेति निष्क्रमणं पुरस्तात्पत्नीमन्तर्धाय ५  
साम प्रेष्यत्यवमृथवद्देशाः ६  
निधनं च ७  
उत्सादनदेशं गच्छन्त्यनग्ना उत्तरवेदिम् ८  
त्रिः परिषिच्याचिक्रददिति ९  
मन्त्रक्रमेण वा १०  
नाभिस्पृशं प्रवृञ्जनीयं निदधाति चतुःसूक्तिरिति ११  
प्राञ्चावितरौ १२  
उपशयां च तूष्णीम् १३  
परीशासावभितः १४  
रौहिणहवन्यौ चावकृष्टे बाह्ये १५  
अभ्रिमुत्तरत आसन्दीं दक्षिणतः कृष्णाजिनमुत्तरतः सर्वतो धवित्राणि परिधींश्च रज्जुसन्दानं वेदमुपयमन्यामाधाय पश्चात् १६  
पश्चात्पिन्वने चाभितो दण्डम् १७  
स्थूणामयूखम्पश्चात् १८  
रौहिणकपाले च १९
??? २०  
मध्येऽन्यत् २१  
खरा उत्तरतः । दक्षिणतो मार्जालीयदेशं बहिर्वेद्युच्छिष्टखरम् २२  
आसेचनवन्ति पयसः पूरयति घर्मैतत्त इति २३  
शेषं व्रतमिश्रं दीक्षिताय प्रयच्छति २४  
प्रत्तं चेत्केवलम् २५  
अत्र वा परिषेचनम् २६  
वार्षाहरेष्टाहोत्रीये सामनी गायेति प्रेष्यति २७  
चात्वाले मार्जयन्ते सपत्नीका सुमित्रिया न इति । उद्वयमित्युक्रामत्युत्तरपूर्वार्धमनपेक्षमेत्यैधोऽसीति समिधमादायाहवनीयेऽभ्यादधाति समिदसीति पत्नी च गार्हपत्ये तूष्णीम् प्रवृञ्जनीयौ शतमानौ ब्रह्मणे ददाति २८  
घर्मदुघामध्वर्यवे । यजमानव्रतदुघां होत्रे । पत्न्या उद्गात्रेऽग्नीधेऽजाम् २१  
घर्मभेदे यथोक्तम् ३०  
उखावच्चान्यं कुर्यात् ३१  
अभिन्नेन चरेत् ३२  
स्वाहा प्राणेभ्यः साधिपतिकेभ्य इति पूर्णाहुतिमाद्यामुत्तमां च मनसः काममाकूतिमिति ३३  
प्रजापतिः सम्भ्रियमाण इति च यथाकालम् ३४  
सविता प्रथमेऽहन्निति च प्रत्यहम् ३५  
अवकाश्यस्य प्रवृञ्जयात् ३६  
न प्रथमयज्ञे ३७  
यावती द्यावापृथिवी इति दधिघर्मग्रहणं मयि त्यदिति भक्षणम् ३८  
त्विषः संवृगिति महाव्रतीये ३९  
चात्वाले मार्जनम् ४०  
शान्तिकरणमाद्यन्तयोः । स्वाध्यायदर्शनात् ४१  
