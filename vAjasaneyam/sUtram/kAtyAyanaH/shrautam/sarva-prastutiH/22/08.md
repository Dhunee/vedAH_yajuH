+++
title = "०८"

+++
प्रातःसवनीयाननु हवींषि निर्वपति १  
पयसी अग्निहोत्रयोः २  
अन्त्यदेवताऽनूबन्ध्याऽद्या सवनीया ३  
एकदेवतेषूभयम् ४  
चातुर्मास्येषुचैके ५  
सप्तदशाः पञ्च ६  
उपहव्योऽनिरुक्तो ग्रामकामस्य ७  
अनृतं वाऽभिशस्यमानस्य ८  
श्यावोऽश्वो दक्षिणा तं ब्रह्मणे ददाति ९  
स्वर्गकामस्यर्तपेयः १०  
दीक्षोपसदो द्वादश ११  
तिस्र उपसदः १२  
षड्वा १३  
उभयत्र वा द्वादशता गुणत्वात् १४  
घृतं व्रतयति १५  
चमसं पूर्णमङ्गुलिपर्वणा मौल्येन सर्वतः प्रमितमाद्यायामुपसदि १६  
द्वितीयेन द्वितीयायाम् १७  
तृतीयेन तृतीयायाम् १८  
भक्षयिष्यन्तः सत्यं ब्रूयुः १९  
सदो वा स्रपस्यन्तः २०  
सोमचमसो दक्षिणौदुम्बरः सगोत्राय ब्रह्मणे देयः २१  
पूतभृतः सर्वार्थत्वात् २२  
अंशुचमसमेके तेन स यजेतेति श्रुतेः २३  
अश्ववत् २४  
पशूपवादाच्च २५  
द्विनामोत्तरो बहुहिरण्यो दूणाशश्च २६  
