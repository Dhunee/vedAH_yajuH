+++
title = "०५"

+++
पर्यग्नयेऽनुवाचयति १  
आहवनीयोल्मुकमादायाऽग्नीत् त्रिः समन्तं पर्येति पश्वाज्यशामित्रदेशयूपचात्वालाऽहवनीयात् २  
आज्यपशुशामित्रान्वा ३  
प्रतिप्रास्योल्मुकं तावत्प्रतिपर्येति ४  
पुनरादायोदङ्ग प्रतिपद्यते ५  
पशुश्चाऽन्वक् ६  
प्रतिप्रस्थाताऽन्वारभते एनं वपाश्रपणीभ्यां कार्ष्मर्यमयीभ्यां विशाखाऽविशाखाभ्याम् ७  
तमध्वर्युर्यजमानोऽध्वर्युम् ८  
 वेदितृणेऽध्वर्युरादायाऽश्राव्याऽह उपप्रेष्य होतर्हव्या देवेभ्य इति ९  
रेवति यजमान इति वाचयति १०  
शामित्रं नाऽतीयात् ११  
शामित्रेऽग्निं निदधाति १२  
निर्मन्थ्यमेके १३  
पश्चात्तृणमुपास्यति वर्षो वर्षीयसीति १४  
तस्मिन्नेनं निघ्नन्ति प्रत्यक्शिरसमुदक्पादम् १५  
प्राक्शिरसं वा १६  
सङ्गृह्य मुखं तमयन्त्यवाश्यमानम् १७  
वेष्केण वा १८  
एत्याऽहवनीयमावृत्याऽसते १९  
सञ्ज्ञपयाऽन्वगन्नित्येव ब्रूयात् २०  
स्वाहा देवेभ्य इति जुहोति २१  
सञ्ज्ञप्तः पशुरिति प्रोक्ते शेतां नु मुहूर्तमित्याहऽसोमे २२  
देवेभ्यः स्वाहेति जुहोति २३  
न वैते जुहुयात् २४  
वपाश्रपणीभ्यां नियोजनीं चात्वाले प्रास्यति माहिर्भू इति २५  
प्रतिप्रस्थातः पत्नीमुदानयेत्याह नेष्टरिति सोमे २६  
