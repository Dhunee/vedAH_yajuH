+++
title = "०५"

+++
अपां गम्भन्निति तिसृभिः १  
घट्टयति मध्यमया २  
उलूखलमुसले
स्वयमातृण्णामुत्तरेणारत्निमात्रे
औदुम्बरे प्रादेशमात्रे चतुरश्रमुलूखलं मध्यसङ्गृहीतमूर्ध्वं
वृत्तं मुसलं दक्षिणमुलूखलाद्विष्णोः कर्माणीति ३  
उलूखले उखां
कृत्वोपशया पिष्ट्वा न्युप्य पुरस्ताद् ध्रुवासीत्युखाम् ४  
अग्ने
युक्ष्वाहीति प्रत्यृचं स्रुवाहुतीर्जुहोत्युखायाम् ५
उपस्यानं वाऽसम्वत्सरभूतिनः ६  
प्रतिशिरः सप्त सप्त
हिरण्यशकलान्मुखे करोति सम्यक्स्रवन्तीति ७
उत्तरां द्वौ द्वौ ८  
नासिकयोरृचे त्वेति ९  
अक्ष्योर्भासे त्वेति
१०  
श्रोत्रयोरभूदिदमिति ११  
सर्वानप्येकस्मिन्नेके १२  
उखायां प्रत्यञ्चि १३
सहस्रदा इति पुरुषशिर उद्गृह्य मध्ये १४  
अश्वाव्योरुत्तरतः पूर्वापरे १५
गोअजयोश्च दक्षिणतः १६  
आदित्यं गर्भमिति प्रतिमन्त्रम् १७  
चित्रं
देवानामित्यर्धर्चशः स्रुवाहुती मध्यमे १८  
बहिर्वेद्युदङ्
तिष्ठन्नुपतिष्ठत उत्सर्गैरिमं मा हिंसीरिति
प्रतिमन्त्रम् १९  
उखां परिक्रम्यैके २०  
उपधायोपधाय
वा तस्य तस्य यथालिङ्गम् २१  
सर्वमन्त्रानप्येकेऽस्मिन्नेके २२
उपधानमन्त्रान्विपरिहरन्नङ्गु लिं प्रथिष्ठे
शिरसि २३  
