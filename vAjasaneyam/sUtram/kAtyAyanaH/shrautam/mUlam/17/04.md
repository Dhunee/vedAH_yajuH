+++
title = "०४"

+++
पुष्करपर्णमुपदधाति स्तम्बे पूर्ववत् १  
तस्मिन्रुक्ममधःपिण्डं ब्रह्म
जज्ञानमिति २  
उत्तानं प्राञ्चं हिरण्यपुरुषं तस्मिन्हिरण्यगर्भ
इति ३  
पुरुषे चित्रे साम गायति ४  
पूर्वेणाऽपरीत्योऽतः ५  
उपतिष्ठते
यजमानो नमोऽस्त्विति ६  
उपविश्य पञ्चगृहीतं जुहोति पुरुषे कृणुष्व
पाज इति प्रत्यृचं प्रतिदिशं परिसर्पम् ७  
प्रत्येत्य दक्षिणतः ८
पश्चात्प्रथमान्त्ये ९  
पुरुषमवच्छाद्योरसाऽस्पृष्टं
बाह्वोः प्रापणान्ते लिखति १०  
तत्र स्रुगुपधानं प्राच्योः ११
कार्ष्मर्यमयीं दक्षिणतः पाणिमात्रपुष्करां बाहुमात्रीं
पादमात्रीं वा सामर्थ्याद् घृतपूर्णामग्नेष्ष्ट्वेति १२
एवमौदुम्बरीमुत्तरतो दधिपूर्णामिन्द्र स्य
त्वेति १३  
तिरश्च्यावेके १४  
स्वयमातृण्णां पुरुषे शर्करां
छिद्रा ंध्रुवाऽसीति १५  
भूरित्येतस्यां साम गायति १६
अन्यत्राऽपि व्याहृतिषु १७  
मूलाग्रवतीं दूर्वा तस्यां
पुरस्ताद् भूमिप्राप्तां काण्डात्काण्डादिति १८  
पूर्वां
पूर्वामुत्तराः १९  
यास्त इति द्वियजुषं द्वितीये
२०  
उलूखलस्य रेतःसिग्वेलायामरत्निमात्रश्रुतेः २१  
विराट् स्वराडिति
रेतःसिचौ प्रतिमन्त्रम् २२  
प्रजापतिरिति विश्वज्योतिषम् २३
ऋतव्ये मधुश्च माधवश्चेति २४  
अषाढाऽसीत्यषाढाम् २५
स्वयमातृण्णारेतःसिग्विश्वज्योतिरृतव्याऽषाढासु
लक्षणानि कुरुते रज्वां वेलार्थानि २६  
कूर्म दधिमधुघृतैरनक्ति मधु वाता इति
२७  
अरत्निमात्रेऽषाढां दक्षिणेनाऽवकामुपरिष्टाच्च पुरुषमभिमुखम् २८  
