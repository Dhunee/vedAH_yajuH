+++
title = "३"

+++
हिङ्कृत्य साम गायति पुरस्ताद्गायत्रम् १  
दक्षिणे पक्षे रथन्तरम् ३  
उत्तरे बृहत् ४  
आत्मनि वामदेव्यम् ५  
पुच्छे यज्ञायज्ञियम् ६  
दक्षिणे निकक्षे प्रजापतिहृदयम् ७  
अग्न्युक्थ्यं शंसेत्याह ८  
औपवसथ्ये विसृष्टवाचिं पञ्चगृहीते हिरण्यशकलान् प्रास्यति पञ्च ९  
दधि मधु घृतं पात्र्यां समासिच्य स्थाल्यां वा महामुख्यां कुशमुष्टिं चोपर्युभयमादाय चित्यारोहणं नमस्त इति १०  
स्वयमातृण्णायां पञ्चगृहीतं जुहोति नाभिवद्धिरण्यादर्शनं च नृषदे वेडिति प्रतिमन्त्रम् ११  
समासिक्तान्कुशैः प्रोक्षति सपरिश्रित्कं बाह्येन च ये देवा इति १२  
प्राणदा इत्यवरोहति १३  
एवमारोहणावरोहणमतः १४  
उपसदन्ते प्रवर्ग्योत्सादनं यथोक्तमग्नौ परिष्यन्दे वा १९  
स्वयमातृण्णास्पृष्टं प्रथमम् १६  
पञ्चगृहीतं जुहोत्याग्निस्तिग्मेनेत्यृचा । षोडशगृहीतार्धमनुवाकशेषेण १७  
चक्षुषः पितेत्यपरमनुवाकेन १८  
आद्रौदुम्बरीर्धृतोषितास्तिस्र उदेनमित्यादधाति प्रत्यृचम् १९  
अग्निं प्रणयति २०  
प्रेष्यत्युद्यच्छेध्ममुपयच्छोपयमनीः २१  
अग्नये प्रह्रिण्यमाणायानुब्रूह्यग्नीदेकस्फ्ययाऽनूदेहि ब्रह्मन्नप्रतिरथं जपेति २२  
त्रिरुक्तायामुद्यम्योदु त्वेति २३  
चित्यं गच्छन्ति पञ्चदश इति २४  
आग्नीध्रदेशाद्दक्षिणं पृष्ठ्यासहितं पृश्न्यश्मानमुपदधाति विमान इति २५  
  
न नित्ये २६  
निधायैनमतिक्रामन्तीन्द्रं विश्वाऽइति २७  
