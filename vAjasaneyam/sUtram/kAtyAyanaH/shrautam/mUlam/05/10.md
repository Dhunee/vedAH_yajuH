+++
title = "१०"

+++
त्रैयम्बकेष्टिः

त्रैयम्बकान्निर्वपति रौद्रा नेककपालान् यावन्तो यजमानगृह्या एकाऽधिकान् १
चतुरो वा २  
उदङ्मुखः सर्वम् ३  
देशांश्च ४  
जुहोतयोऽवषट्कारान् ५  
अक्तान्वा
६  
पात्र्यां कृत्वा दक्षिणाग्न्युल्मुकमादाय चतुष्पथे पलाशपत्रमध्यमेन
होमः ७  
सर्वेषामवदानानि सकृत्सकृदतिरिक्तवर्जम् ८  
अक्तेषु मिश्रणम् ९
एष त इति जुहोति १०  
अतिरिक्तमाखूत्कर उपकिरत्येष त इति ११  
आगम्य अव
रुद्र मदीमहीति जपन्ति १२  
अग्निं त्रिः परियन्ति
पितृवत्सव्योरूनाघ्नानास्त्र्यम्बकमिति १३  
देववच्चैतेनैव दक्षिणानाघ्नानाः १४
कुमार्यश्चोत्तरेणोभयत्र पतिकामा भगकामा वा १५
रौद्रा न्यजमानोऽञ्जलिनोदस्यत्यगोः प्रापणम् १६  
प्रतिगृह्णात्येनानशक्य
उपस्पर्शनम् १७  
मूतयोः कृत्वा वेणुयष्ट्यां कुआ\!ऽसज्योभयतः
स्थाणुवृक्षवंशवल्मीकानामन्यतमस्मिन्नुत्क्षेपणवदासजति एतत्त
इति १८  
कृत्तिवासा इति १९  
अनपेक्षमेत्योपस्पृशन्त्यपः २०  
१०

 

शुनासीरीयमतः १  
यदेच्छेत् २  
पौर्णमासधर्मा बर्हिर्वर्जम् ३
नित्येभ्योऽधिकानि शुनासीरीभ्यां
द्वादशकपाल इन्द्रा य वा शुनासीराय ४  
वायव्यं पयः ५
लौकिकम् ६  
प्रतिधुक्श्रुतेः ७  
नाऽविरोधात् ८  
प्रकृतिदर्शनाच्च ९
यवागूर्वा १०  
सौर्य एककपालः ११  
सीरं षड्योगं दक्षिणा १२  
ओष्टारौ
वा १३  
श्वेतोऽश्वः सौर्यस्य १४  
अभावे गौः १५  
संवत्सरेप्सोः
फाल्गुन्युद्दृष्टे शुनासीरीयेणेष्ट्वा सोमेन
पशुनेष्ट्या वा यजेत पौर्णमास्याम् १६  
आवृत्तिरनीजानस्य १७
फाल्गुन्युपवसथे शुनासीरीयं प्रातर्वैश्वदेवम्
१८  
सपशुषु पशुतन्त्रं प्राधान्यात् १९  
पूर्वेद्युर्वैश्वदेवे पाशुकम् २०
सद्यो वा २१  
वैश्वदेवः पशुः २२  
पशुपुरोडाशमनु हवींषि निर्वपति २३
तेषां स्विष्टकृद् भूयस्त्वात् २४  
यथोक्तमविरुद्धम् २५
हृदयशूलान्ते वपनम् २६  
वरुणप्रघासेषु वारुणः २७
महाहविषि माहेन्द्र ः२८  
शनासीराभ्यां चतुर्थः २९  
पुरस्ताद्वा
पर्वणः पर्वणोऽन्ते वा ३०  
११

 

मित्रविन्देष्टिः

मित्रविन्दा श्रीराष्ट्रमित्राऽयुष्कामस्य १  
दशहविः २  
आग्नेयः
सौम्यश्चरुर्वारुणो दशकपालश्चरुर्वा यावो
मैत्रश्चरुरैन्द्र एकादशकपालो बार्हस्पत्यश्चरुः सावित्रो
द्वादशकपालोऽष्टाकपालो वा पौष्णश्चरुः सारस्वतश्चरुस्त्वाष्ट्रो
दशकपाल एकं प्रदानम् ३  
समस्याऽनुवाचनम् ४  
यजेति च ५  
प्रैषाश्च ६
उत्तरे निगमा यथेष्टं जोषणाश्रुतेः ७  
अनुलोमा वा चोदनागुणत्वात् ८  
पञ्चदश
सामिधेन्यः । पुष्टिमन्तावाज्यभागौअग्निना रयिमश्नवत्पोषमेव दिवेदिवे ।
यशसं वीरवत्तमम् ९  
गयस्फानो अमीवहा वसुवित्पुष्टिवर्धनः । सुमित्रः
सोम नो भवेति १०  
हविषोऽनुवाक्या अग्निः सोमो वरुणो मित्र इन्द्रो
बृहस्पतिः सविता यः सहस्री । पूषा नो गोभिरवसा सरस्वती
त्वष्टा रूपाणि समनक्तु यज्ञैरिति ११  
याज्या त्वष्टा रूपाणि
ददती सरस्वती पूषा भगं सविता मे ददातु । बृहस्पतिर्दददिन्द्रो बलं मे
मित्रः क्षत्रं वरुणः सोमोऽग्निरिति १२  
हुत्वा स्थाल्याः स्रुवेणोपजुहोति ॥
अग्निरन्नादोऽन्नपतिरन्नाद्यमस्मिन्यज्ञे मयि दधातु स्वाहा सोमो राजा
राजपती राज्यमस्मिन्यज्ञे मयि दधातु स्वाहा वरुणः सम्राट्
सम्राट्पतिः साम्राज्यमस्मिन्यज्ञे मयि दधातु स्वाहा मित्रः
क्षत्रं क्षत्रपतिः क्षत्रमस्मिन्यज्ञे मयि दधातु स्वाहा इन्द्रो
बलं बलपितिर्ब्रह्मवर्चसमस्मिन्यज्ञे मयि दधातु स्वाहा बृहस्पतिर्ब्रह्म
ब्रह्मपतिर्ब्रह्मवर्चसमस्मिन्यज्ञे मयि दधातु स्वाहा सविता राष्ट्रं
राष्ट्रपती राष्ट्रमस्मिन्यज्ञे मयि दधातु स्वाहा पूषा भगं
भगपतिर्भगमस्मिन्यज्ञे मयि दधातु स्वाहा
सरस्वती पुष्टिं पुष्टिपतिः पुष्टिमस्मि ॐ यज्ञे मयि दधातु स्वाहा
त्वष्टा रूपाणां रूपकृद्रुपपती रूपेण पशूनस्मिन्यज्ञे मयि दधातु
स्वाहेति १  
विराजौ संयाज्ये २  
सहस्रवत्यौ वानू नो रास्व
सहस्रवत्तोकवत्पुष्टिमद्वसु । द्युअदग्ने
सुवीर्ये वर्षिष्ठमनुपक्षितम् ॥ अत नो ब्रह्मन्नविष उक्थेषु
देवहूतमः । शं नः शोचा मरुद्वृधोऽग्ने ३  
दश दक्षिणा सहस्रं
वा सहस्रं वा ४  
१३

इति कातीये श्रौतसूत्रे पञ्चमोऽध्यायः ५

 