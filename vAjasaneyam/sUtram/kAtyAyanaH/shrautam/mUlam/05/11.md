+++
title = "११"

+++

शुनासीरीयमतः १  
यदेच्छेत् २  
पौर्णमासधर्मा बर्हिर्वर्जम् ३  
नित्येभ्योऽधिकानि शुनासीरीभ्यां द्वादशकपाल इन्द्रा य वा शुनासीराय ४  
वायव्यं पयः ५  
लौकिकम् ६  
प्रतिधुक्श्रुतेः ७  
नाऽविरोधात् ८  
प्रकृतिदर्शनाच्च ९  
यवागूर्वा १०  
सौर्य एककपालः ११  
सीरं षड्योगं दक्षिणा १२  
ओष्टारौ वा १३  
श्वेतोऽश्वः सौर्यस्य १४  
अभावे गौः १५  
संवत्सरेप्सोः फाल्गुन्युद्दृष्टे शुनासीरीयेणेष्ट्वा सोमेन पशुनेष्ट्या वा यजेत पौर्णमास्याम् १६  
आवृत्तिरनीजानस्य १७  
फाल्गुन्युपवसथे शुनासीरीयं प्रातर्वैश्वदेवम् १८  
सपशुषु पशुतन्त्रं प्राधान्यात् १९  
पूर्वेद्युर्वैश्वदेवे पाशुकम् २०  
सद्यो वा २१  
वैश्वदेवः पशुः २२  
पशुपुरोडाशमनु हवींषि निर्वपति २३  
तेषां स्विष्टकृद् भूयस्त्वात् २४  
यथोक्तमविरुद्धम् २५  
हृदयशूलान्ते वपनम् २६  
वरुणप्रघासेषु वारुणः २७  
महाहविषि माहेन्द्रः२८  
शनासीराभ्यां चतुर्थः २९  
पुरस्ताद्वा पर्वणः पर्वणोऽन्ते वा ३०  
