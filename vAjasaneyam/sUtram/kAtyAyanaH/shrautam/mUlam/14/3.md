+++
title = "३"

+++
मरुत्वतीयान्त इन्द्र स्य वज्र इति रथाऽवहरणम् १  
दक्षिणेन चात्वालमावर्त्तयति वाजस्येति धूर्गृहीतम् २  
अश्वान्प्रोक्षत्यपोऽवनीयमानान्स्नातान्वाऽगतानप्स्वन्तरिति ३ देवीराप इति वा ४  
समुच्चयो वा ५  
दक्षिणं युनक्ति वातो वेति ६  
उत्तरं वातरंहा इति ७  
दक्षिणाप्रष्टिं जवो यस्त इति ८  
अयुक्तश्चतुर्थोऽनुगच्छति सर्वयन्त्री ९ बार्हस्पत्यमेनानाघ्रापयति वाजिन इति १०  
चतुर्युजो युनक्त्यपरांस्तूष्णीं बहिर्वेदि षोडश ११  
देवस्याहमिति ब्रह्मा रथचक्रमारोहत्युत्करे नाभिमात्रे स्थाणौ स्थितम् १२  
ऐन्द्राःक्षत्रियस्य चक्रदुन्दुभ्याः १३  
सप्तदश दुन्दुभीनासजत्यनुवेदि पश्चादाग्नीध्रात् १४  
बृहस्पते वाजमित्येकं दुन्दुभिमाहन्ति तूष्णीमितरान् १५  
क्षत्रियः सप्तदशेषु प्रव्याधानस्यति तीर्थादुदीचः १६  
अन्त्ये मिनोत्यौदुम्बरीं शाखाम् १७  
देवस्याऽहमिति यजुर्युक्तमारोहति यजमानः १८  
अध्वर्योश्च तूष्णीं ब्रह्मचार्यन्तेवासी वा वाचनाय १९  
इतरेषामेकस्मिन्राजन्यो वैश्यो वा सौरप्रतिग्रहाय २०  
आजिं शीघ्रं यन्ति २१  
वाजिन इति वाचयति २२  
