+++
title = "२"

+++
वेदी मिमीते वरुणप्रघासवत् १  
प्रक्रमतृतीयेनाऽवृत्तेनोत्तरां सोमवत् २  
तयोः
पश्चात्खरौ करोति ३  
श्वः प्रणयनीयाऽधानादि करोत्याऽऽज्यासादनात् स्फ्यादि
करोति दक्षिणस्यां वरुणप्रघासवत् ४  
सौरमेवाऽस्याम् ५  
श्वभ्रं खात्वा
खरमपरेण चर्माऽवधाय परिस्रुतमासिच्य कारोतरमवदधाति कारोतराद्वा
चर्मणि मन्त्रलिङ्गात्पूतामादत्ते सिञ्चन्ति परि षिञ्चन्तीति ६
सते पुनाति गोऽश्वबालधानेन पुनाति ते परिस्रुतमिति ७  
वायोः पूत इति
सोमाऽतिपूतस्य ८  
प्राङिति तद्वामिनः ९  
उत्तरस्यां पयो
वैतसाऽजाविलोमपवित्रेण ब्रह्मक्षत्रमिति १०
ब्रह्मानुमन्त्रणमध्वर्यो अद्रि भिरिति ११  
पयोग्रहान्
गृह्णाति कुविदङ्गेति १२  
पृथगुपयामयोनी १३  
खरयोः सादनम् १४
आश्विनमाश्वत्थेन १५  
गोधूमकुवलचूर्णानि चाऽवपति तेजोऽसीति १६
सारस्वतमौदुम्बरेण १७  
उपवाकबदरचूर्णानि च वीर्यमसीति १८
ऐन्द्रं नैयग्रोधेन १९  
यवकर्कन्धुचूर्णानि च बलमसीति २०
स्थालीभिः सौरान्नाना हि वामिति व्यत्यासम् २१  
पयोग्रहान्वा
पूर्वम् २२  
सुराग्रहान् छ्रीणात्योजोऽसीति वृकव्याघ्रसिंहलोमभिः
प्रतिमन्त्रं मिश्रैः २३  
एके यथासङ्ख्यम् २४  
सोमो राजेत्यनुवाकेन
ग्रहानुपतिष्ठते युगपत् २५  
चतुर्भिर्वा पयोग्रहाञ्छेषेण
सौरान् २६  
दीक्षावत्पावयतोऽन्तःपात्ये श्येनपत्राभ्यां या व्याघ्रमिति
२७  
अग्निं प्रेक्षयति यदा पिपेषेति २८  
पयोग्रहसम्मर्शनं सम्पृच स्थेति २९  
