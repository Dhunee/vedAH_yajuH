+++
title = "६"

+++
यथास्थितं यज्ञाङ्गानि हरन्ति १  
पांसूनादाय भौमानां यथादेशं निवपन्ति २  
यजनीययोरह्नोर्गोऽआयुषी ३  
पर्वान्तरेषु दर्शपूर्णमासौ ४  
शम्याप्रासे शम्याप्रासे वसन्तो यजमानाश्च यन्ति दक्षिणेन तीरेण ५  
दृषद्वत्यप्ययेऽपोनप्त्रियश्चरुः ६  
अग्नये कामायेष्टिः ह्प्लक्षे प्रास्रवणे ७  
तस्यामश्वपुरुष्यौ धेनुके दद्युः ८  
अवशिष्टं चैके यज्ञोपकरणमुदयनीयान्ते ९  
अवभृथमभ्यवयन्ति यमुनां कारपचवं प्रति १०  
पुरस्ताद्वाऽवभृथादग्नये कामाय ११  
उदवसानीयान्ते वा १२  
यथार्थं विप्रव्रजेयुः १३  
अपृष्ठशमनानि सारस्वतानि १४  
त्रीण्येषां साम्युथानान्यतिरात्रैः सहस्रपूरणगृहपतिमरणसर्वज्यान्यः १५  
सहस्रपूरणे गौः १६  
तदेव दत्त्वा १७  
आयुर्गृहपतिमरणे १८  
सर्वज्यान्यां विश्वजित् १९  
ज्योतिष्टोमो वा सर्वेषाम् २०  
नावभृथं सरस्वत्याम् २१  
परिपार्श्वेषूदकेषु २२  
असत्सूद्धृत्य ततः २३  
द्वितीये दृतिवातवतोरयनस्याहनी त्रिवृत्पञ्चदशस्तोमे पर्वान्तरेषु व्यत्यासम् २४  
तयोश्चेदसमाप्तयोरागच्छेद्यजनीयकालस्तमुपेत्य शेषमनु समापयेयुः २५  
शुक्लपक्षश्चेत्त्रिवृदग्निष्टोम इत्यके पञ्चदश उक्थ्यः कृष्णे २६  
तृतीये यजनीययोरह्नोरभिजिद्विश्वजितौ २७  
पर्वान्तरेषु त्रिकद्रुकाः २८  
पूर्ववदनुसमापनम् २९  
चार्षद्वतमृत्विगाचार्ययोरन्यतरस्य गा रक्षेत्संवत्सरम् ३०  
अपरं व्यर्णे नैतन्धवेऽग्निमिन्धीत ३१  
कुरुक्षेत्रे परिणहिस्थलेऽग्न्याधेयमन्वारम्भणीयान्तं भवति ३२  
दर्शपूर्णमासान्तं वा ३३  
आहिताग्निश्चेद व्यर्णेऽग्निहोत्रमेव जुहुयात् ३४  
पुरोडाशोऽग्नये तेन यजमानः पूर्ववत् ३५  
एत्य च दृषद्वतीतीरेणावभृथमभ्यवयन्ति यमुनां त्रिप्लक्षावहरणं प्रति ३६  
स्वयमेव सामगानम् ३७  
आप्लवनमात्रं वा ३८  
उदेत्यैतयैवेष्ट्या यजेत ३९  
पशुना वा तद्देवतेन ४०  
अग्निष्टोमेन वा ४१  
