+++
title = "०६"

+++
उदितेऽन्तर्यामग्रहणमुपयामगृहीत इति १  
उपांशुवदनाम्नातवरशेषाऽसेचनवर्जम् २
अपमार्ष्ट्यत्र ३  
प्रथमे च न्युब्जेन पाणिना प्रत्यक् ४
उपांसुसवनसंस्पृष्टस्योदानाय त्वेति
पात्रसादनम् ५  
एन्द्र वायवं गृह्णात्या वायविति ६  
अपगृह्य पुनरिन्द्र वायू
इति ७  
मैत्रावरुणमयं वामिति ८  
पयसा श्रीणात्येनं कुशावन्तर्धाय राया
वयमिति ९  
एवं सर्वत्र श्रयणेषु १०  
शुक्रं बैल्वेन वा तं
प्रत्नथेति ११  
अयं वेन इत्येके १२  
मन्थिनमयं वेन इति १३
सक्तुभिः श्रीणात्येनं मनो न येष्विति १४  
आग्रयणं द्वयोर्धारयोर्ये देवास
इति १५  
दशापवित्रेणाऽग्रयणमुपगृह्य त्रिर्हिङ्कृत्य सोमः पवत इति सकृच्छेषम्
१६  
प्रथमस्थानेन प्राग्देवताऽदेशात् १७  
प्रातःसवने चोच्चैः कर्माणि १८
मध्यमेन माध्यन्दिने १९  
उत्तमेन तृतीयसवने २०  
उक्थ्यमुपयामगृहीत
इति २१  
ध्रुवं मूर्धानं दिव इति २२  
आ होमादस्य सुन्वन्न मूत्रपुरीषे
कुर्यात् २३  
वैश्वानरं च जानन् २४  
पूर्णान्
स्थालीग्रहानर्धपूर्णं द्रो
णकलशं कृत्वा सर्वमासिञ्चति सुन्वन् २५
अध्वर्युप्रतिप्रस्थातृप्रस्तोत्रुद्गातृप्रतिहर्तृसुन्वन्तः
समन्वारब्धा निष्क्रामन्ति २६  
अध्वर्युः प्रथमो यथासङ्ख्यमितरे २७  
हुत्वा वा
समन्वारभेरन् २८  
यस्त इति विप्रुषां होमं जुह्वति २९  
अध्वर्युर्वा ३०
वेदितृणे अध्वर्युरादत्ते । प्रह्वा उदञ्चा गच्छन्ति ३१
अन्यतरत्तृणं चात्वाले प्रास्यति देवानामिति ३२  
उद्गातॄणां
पुरस्तादितरत्तूष्णीम् ३३  
जपत्सु सोमः पवत इति पवमानोपाकरणं
प्रस्तोत्रे तृणे प्रयच्छन् ३४  
सर्वेषु ३५  
अतृणो वा
३६  
