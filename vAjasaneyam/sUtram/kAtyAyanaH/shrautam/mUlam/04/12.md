+++
title = "१२"

+++



उपस्थाननिरूपणम् सयमाहुत्यां हुतायां यजमानोऽग्नी उपतिष्ठते वात्सप्रेण १  
न वा २  
तिस्रस्तिस्ररुपप्रयन्तोऽस्य प्रत्नां परि ते चित्रावसविति च ३  
सन्त्वमित्युपविश्य ४  
गां गच्छत्यन्ध स्थेति ५  
संहितेत्यालभते ६  
गार्हपत्यं गत्वोपतिष्ठत उप त्वेति ७ गां गच्छतीड एहीति ८  
काम्या एतेत्थालभते ९  
सोमानमित्यनुदकं व्रतोपायनवत् १०  
पौर्णमासवत्पुत्रनामग्रहणम् ११  
भूर्भुवः स्वरिति चोभौ १२  
प्रवत्स्यन्त्सर्वान्नर्येति प्रतिमन्त्रम् १३  
गच्छति मत्या वाग्विसर्जनम् १४  
प्रवसन्याजमानं कुर्याद्यथाकालमात्मसंस्काराद् धर्ममात्रत्वाच्छ्रुतेश्च १५  
एत्य च मत्या वाग्यमनम् १६  
समित्पाणिरनुपेत्य कञ्चिदुपतिष्ठते आहवनीयगार्हपत्यदक्षिणाग्नीनागन्मेति १७  
समित्परिसमूहनानि चोपविश्य १८  
तूष्णीं वोपस्थानं पूर्ववत् १९  
एत्य च २०  
गृहा मा बिभीतेति गृहानुपैति २१  
क्षेमाय व इति प्रविशति २२  
न हिंस्याद् गृह्यान्कामं श्वः २३  
