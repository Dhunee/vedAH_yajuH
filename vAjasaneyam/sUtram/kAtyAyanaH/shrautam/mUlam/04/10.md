+++
title = "१०"

+++
श्यैतवारवन्तीययज्ञायज्ञियानीति च प्रेप्यति १  
दक्षिणेनाऽग्नीन्परीत्योदगुत्सृजति २ ऋतुनक्षत्रसम्भारसामवपनचातुष्प्राश्यजागरणेध्मपूर्वार्द्धऽन्वारम्भणसार्पराज्ञीर्न वा कुर्यात् ३  
अग्निहोत्रं तूष्णीं श्रुतेः पूर्णाहुत्यन्ते ४  
निरूप्याऽज्यं गार्हपत्येऽधिश्रित्य स्रुक्स्रुवं च सम्मृज्योद्वास्योत्पूयाऽवेक्ष्य गृहीत्वाऽन्वारब्ध एवं सर्वत्र स्वाहेति ५  
वरं ददामीति वाग्विसर्जनम् ६  
द्वादशाहान्ते तनूहवींषि निर्वपति मासे द्वितीये तृतीये षण्मास्ये संवत्सरे सद्यो वा न वा ७  
अग्नये पवमानाय प्रथमा ८  
अग्नये पावकायाऽग्नये शुचये च द्वितीया ९  
अदित्यै चरुस्तृतीया १०  
आग्नेय एव वा पुरस्तादादित्यस्य ११  
षड् दक्षिणाः प्रतिविभज्य ददाति द्वादश चतुर्विंशतिं वा १२  
भूयसीश्च यथाश्रद्धम् १३  
धेनुरादित्यस्य १४  
अनृताऽतिथ्यपनोदपूतिदावधिनर्बीसपक्वनात्युदकानि वर्जयेत् १५  
ब्रह्मचार्यग्निनित्यधारी क्षीरहोम्यग्निमुपशायी द्वादशरात्रं षड्रात्रं त्रिरात्रमन्ततः १६  
  
  
  
