+++
title = "०९"

+++
पशुश्चेदुपाकृतः पलायते वायवे तमनुदिश्यान्यं तद्वर्णं तद्वयसमालभेत १
उपलभ्य वायवे तम् २  
अनादरणं वा ३  
प्राक्
प्रयाजेभ्यश्चेन्नियुक्तो
म्रियेतान्यमालभेत ४  
पूर्वस्य वपां दक्षिणाग्नौ जुहुयात् ५
सोमश्चेन्मार्जालीये ईजानाः पितरो ये
पितामहा येऽनीजाना यज्ञियाः सोमपास्तेषामेष पशुरालब्धोऽग्नौ
स्वाहा देवेभ्यः सुहुतो यमायेति ६  
अनपनयो वाऽदुष्टत्वात् ७  
अवदानहानौ
नाद्रि येत ८  
हृदयनाशे त्वन्यमालभेतेत्येके हृदयं पशुरिति श्रुतेः ९
सर्वेषां वाज्यस्य यजेत् १०  
अर्थवादमात्रं पशुवचनम् ११
सञ्ज्ञप्यमानश्चेद्वाश्येताहुति
जुहुयाद्यत्पशुर्मायुमकृतोरो वा पद्भिराहते
। अग्निर्मा तस्मादेनसो विश्वान्मुञ्चत्वंहस इति १२  
इमं मे वरुणेति च
प्रत्यृचं द्वाभ्याम् १३  
पशूखाचेत्स्त्रवेत्सान्नाय्योखा वा
तामभिमन्त्रयते ॐ खां स्त्रवन्तीमगदामगन्म त्वष्टा वायुः
पृथिव्यन्तरिक्षम् । यतश्चुतद्धुतमग्नौ तदस्तु न
तत्प्राप्नोति निरृतिः परस्तादिति १४  
