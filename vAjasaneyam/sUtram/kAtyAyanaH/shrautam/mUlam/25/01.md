+++
title = "०१"

+++
  
(प्रायश्चित्तानि)

कर्मोपपाते प्रायश्चित्तं तत्कालम् १  
चोदना वाऽकालशब्दात् २  
कालो वा प्रत्ययात् ३  
महाव्याहृतिहोमोऽनादेशे ४  
हौत्रिके भूरिति गार्हपत्ये ५  
दक्षिणाग्नावाध्वर्यवे भुव इति ६  
आग्नीध्रीये सोमे ७  
 स्वरित्यौद्गात्र आहवनीये ८  
चतुर्गृहीतान्येतानि सर्वत्र ९  
सर्वप्रायश्चित्तं च पञ्चभिः प्रत्यृचम् १०  
त्वन्नोऽअग्ने इति द्वाभ्याम् याश्चाग्नेऽस्यनभिशस्तिपाश्च सत्यमित्वमयाऽअसि । अया नो यज्ञं वहास्यया नो धेहि भेषजं स्वाहा ये ते शतं वरुण ये सहस्रं ये यज्ञियाः पाशा वितता महान्तः । तेभिर्नोऽअद्य सवितोत विष्णुर्विश्वे मुञ्चन्तु मरुतः स्वर्काः स्वाहोदुत्तममिति च ११  
अविज्ञाते प्रतिमहाव्याहृति सर्वामिश्चतुर्थं सर्वप्रायश्चित्तं च १२  
अग्निहोत्री चेद्दुहोनोपविशेद्यजुषोत्थापनमेकऽउदस्थाद्देव्यदितिरायुर्यज्ञपतावधादिन्द्रा य कृण्वती भागं मित्राय वरुणाय चेति १३  
दुग्ध्वा ब्राह्मणायैनां दद्याद्यमनभ्यागमिष्यन्त्स्यात् १४  
दण्डेन वाऽनुपिष्योत्थाप्य वा दोहनम् १५  
अदानं च १६  
अदुहानायामन्याम् १७  
वाश्येत चेत्तृणान्यालुप्य ग्रासयेत्सूयवसाद्भगवति हि भूया अथो वयं भगवन्तः स्याम । अद्धि तृणमघ्न्ये विश्वदानीं पिब शुद्धमुदकमाचरन्तीति १८  
