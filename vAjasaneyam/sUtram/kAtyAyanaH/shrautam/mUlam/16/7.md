+++
title = "७"

+++
आज्यं विश्वकर्मण इति जुहोति १  
उत्थायादधाति समिधं पुनस्त्वेति २
गार्हपत्येऽनुगते निर्मथ्य ३  
सुत्यास्वाहवनीये
साङ्काशिनेन हृत्वा ४  
आग्नीध्रीयमुत्तरेण सदः ५
प्रवृञ्ज्यादावृतोख्ये ६  
अध्वरप्रायश्चितिं च
सर्वेषु यथाकालं पूर्वां पूर्वाम् ७  
उखाभेदने नवस्थाल्यां
महामुख्या-मुखाकपालमवधायावपति ८  
उखोपशये पिष्ट्वा मृदा सहोखां
करोत्यावृता ९  
पक्वायामावपति कपालं च १०  
उखोपशये पिष्ट्वा
संसृज्य निदधाति ११  
अभ्यात्मं चयनमुपविश्य १२  
सव्यं बाहुमन्तरं
कृत्वोत्तर-लक्षणाभिरिष्टकाभिः १३  
नित्ये सादनसूददोहसा
उपधानादुत्तरे तया देवतया ता अस्येति १४  
अविशेषोपदेशात् १५
अनाम्नातप्रतिषेधाच्च १६  
एकचोदनास्वेकदेशासु तन्त्रेण १७  
आत्मनि यजुष्मतीः
१८  
लोकम्पृणामु दशसु दशसु मन्त्रो लोकं पृणेति १९  
असादनं च २०  
प्रतिचिति
द्वे द्वे उपधाय २१  
अयुग्मगणमध्यमाऽनूके २२  
एका च २३  
अभितो युग्माः २४
उदञ्चो वर्गाः पूर्वापरे २५  
प्राञ्चो दक्षिणोत्तरे २६
भिन्नकृष्णयोरचयनम् २७  
दीक्षाणामुत्तमेऽहनि
वेद्यग्निमानम् २८  
उख्यस्थानेऽर्धव्यामेन गार्हपत्यस्य परिलिखति २९
मण्डलाद्वा प्रक्रमणमन्तः पात्यस्य ३०
पश्चाद्यूपावट्यात्पादमात्रे
चित्यस्य ३१  
यजमानेनोर्ध्वबाहुप्रपदोच्छ्रितेन समस्थितेन वा ३२  
