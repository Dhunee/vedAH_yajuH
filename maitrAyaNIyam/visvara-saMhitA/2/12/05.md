+++
title = "०५"

+++
देवं देवत्रा सूर्यम् अगन्म ज्योतिर् उत्तमम् ॥म्स्_२,१२।५॥  
    
ऊर्ध्वा अस्य समिधो भवन्त्य् ऊर्ध्वा शुक्रा शोचींष्य् अग्नेः ।  
द्युमत्तमा सुप्रतीकस्य सूनोः ॥  
    
तनूनपाद् असुरो विश्ववेदा देवो देवेभ्यो देवयानान्  
    
पथो अनक्तु मध्वा घृतेन ।  
मध्वा यज्ञं नक्षति प्रीणानः ॥  
    
  
नराशंसो अग्निः सुकृद् देवः सविता विश्ववारः ।  
अछायम् एति शवसा घृतेन ॥  
    
ईडानो वह्निर् नमसाग्निं स्रुचो अध्वरेषु प्रयत्सु ।  
स यक्षद् अस्य महिमानम् अग्नेः ।  
स ईं मन्द्रा सुप्रयसा स्तरीमन् । बर्हिषो मित्रमहाः ।  
वसुश् चेतिष्ठो वसुधातमश् च ॥  
    
द्वारो देवीर् अन्व् अस्य विश्वा व्रता ददन्ते अग्नेः ।  
उरुव्यचसो धाम्ना पत्यमानाः ॥  
    
ते अस्य योषणे दिव्ये न योना उषासानक्ता ।  
इमं यज्ञम् अवताम् अध्वरं नः ॥  
    
दैव्या होतारा ऊर्ध्वम् इमम् अध्वरं नो ऽग्नेर् जिह्वाभिगृणीतम् ।  
कृणुतं नः स्विष्टम् ॥  
    
तिस्रो देवीर् बर्हिर् एदं स्योनम् इडा सरस्वती मही ।  
भारती गृणाना ॥  
    
तन् नस् तुरीपम् अद्भुतं पुरुक्षु त्वष्टः सुवीर्यम् ।  
रायस्पोषं विष्य नाभिम् अस्मे ॥  
    
वनस्पते ऽवसृजा रराणस् त्मना देवेभ्यः ।  
अग्निर् हव्यं शमिता सूदयाति ॥  
    
  
अग्ने स्वाहा कृणुहि जातवेदा इन्द्राय देवेभ्यः ।  
