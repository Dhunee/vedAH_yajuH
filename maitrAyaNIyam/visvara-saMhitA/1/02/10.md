+++
title = "१०"

+++
कृण्वानो अन्यं अधरान्त् सपत्नान् ॥म्स्_१,२।१०॥  
    
पृथिव्यै त्वान्तरिक्षाय त्वा दिवे त्वा शुन्धन्तां लोकाः पितृषदना यवो ऽसि यवय द्वेषो अस्मद् यवयारातिं पितृषदनं त्वा लोकम् अवस्तृणामि ॥  
    
उञ्श्रयस्व वनस्पते सजूर् देवेन बर्हिषा ।  
नितानस् त्वा मारुतो निहन्तु मित्रावरुणौ ध्रुवेण धर्मणा ॥  
    
  
ब्रह्मवनिं त्वा क्षत्रवनिं पर्यूहामि ब्रह्म दृम्ह क्षत्रं दृम्ह रायस्पोषं दृम्ह प्रजां दृम्ह सजातान् अस्मै यजमानाय दृम्ह ॥  
    
घृतेन द्यावापृथिवी आपृण विश्वजनस्य छायासि ॥  
    
परि त्वा गिर्वणो गिर इमा भवन्तु विश्वतः ।  
वृद्धायुम् अनु वृद्धयो जुष्टा भवन्तु जुष्टयः ॥  
    
