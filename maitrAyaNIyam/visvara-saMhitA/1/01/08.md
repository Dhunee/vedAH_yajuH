+++
title = "०८"

+++
पूष्णस् तान्य् अपि व्रत इन्द्रवायू विमुञ्चताम् ॥म्स्_१,१।८॥  
    
देवस्य वः सवितुः प्रसवे ऽश्विनोर् बाहुभ्यां पूष्णो हस्ताभ्यां संवपामि ॥  
    
  
देवो वः सवितोत्पुनात्व् अछिद्रेण पवित्रेण ।  
वसोः सूर्यस्य रश्मिभिः ॥  
    
सम् आपा ओषधीभिर् गछन्तां सम् ओषधयो रसेन ।  
सं रेवतीर् जगतीः शिवाः शिवाभिः समसृक्षतापः ॥  
    
सीदन्तु विशो जनयत्यै त्वा घर्मो ऽसि विश्वायुर् घर्म घर्मे श्रयस्वोरु प्रथस्वोरु ते यज्ञपतिः प्रथतां सं ते तन्वा तन्वः पृच्यन्ताम् ॥  
    
परि वाजपतिः कविर् अग्निर् हव्यान्य् अक्रमीत् ।  
दधद् रत्नानि दाशुषे ॥  
    
