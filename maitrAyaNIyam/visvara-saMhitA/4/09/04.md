+++
title = "०४"

+++
रुचितो घर्मः ॥म्स्_४,९।४॥  
    
दश प्राचीर् दश भासि दक्षिणा दश प्रतीचीर् दश भास्य् उदीचीर् दशोर्ध्वा भासि सुमनस्यमानः ॥  
    
सा नः प्रजां पशून् पाह्य् अरणीयमानः ॥  
    
अग्निष् ट्वा वसुभिः पुरस्ताद् रोचयतु स मा रुचितो रोचय ॥  
    
पितरस् त्वा यमराजानः पितृभिर् दक्षिणतो रोचयन्तु स मा रुचितो रोचय ॥  
    
सविता त्वादित्यैः पश्चाद् रोचयतु स मा रुचितो रोचय ॥  
    
मित्रावरुणौ त्वोत्तरतो मरुद्भी रोचयेतां स मा रुचितो रोचय ॥  
    
बृहस्पतिष् ट्वा विश्वैर् देवैर् उपरिष्टाद् रोचयतु स मा रुचितो रोचय ॥  
    
