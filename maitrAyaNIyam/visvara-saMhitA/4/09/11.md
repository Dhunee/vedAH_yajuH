+++
title = "११"

+++
भूः स्वाहा ॥म्स्_४,९।११॥  
    
  
मा नो घर्म व्यथितो विव्यधीन् मा न आयुः परम् अवरं मानदोनैः ।  
मो ष्वत्वम् अस्मान् तराधान् मा रुद्रियासो अभि गुल्बधानः ॥  
    
मा नः क्रतुभिर् हीडिषेभिर् अस्मद्द्विषः सुनीथो मा परा दैः ।  
मा नो अग्निं निरृतिर् मा न आष्टान् मा नो द्यावापृथिवी हीडिषेथाम् ॥  
    
उता नो मित्रावरुणा इहागतं मन्मा दीध्याना उता नः सखाया ।  
आदित्यानां प्रसृतिर् हेतिर् उग्रा शरा वाष्टाद् धविषा वार्णः ॥  
    
विधुं दद्राणं समने बहूनां युवानं सन्तं पलितो जगार ।  
देवस्य पश्य काव्यं महित्वाद्या ममार सह्यः समानः ॥  
जगार : फ़्न् प्। एद्।: जगाद।  
    
जरि चेतीद् अभिशिषः पुरा चकृभ्या आतृद ।  
सन्धाता सन्धिर् मघवा पुरुवसुर् निष्कर्ता विह्रुतं पुनः ॥  
    
उद् उ तिष्ठ स्वध्वर ऊर्ध्व ऊ षु ण इत्य् एके ॥  
स्वध्वरस् : फ़्न् पद। एद्।: ॥। स्वध्वर ऊर्ध्व ॥।  
    
पुनर् ऊर्जा सह रय्येत्य् एके ॥  
    
उद् उ त्यं चित्रम् इत्य् एके ॥  
    
भूः स्वाहा ॥  
    
भुवः स्वाहा ॥  
    
स्वः स्वाहा ॥  
    
