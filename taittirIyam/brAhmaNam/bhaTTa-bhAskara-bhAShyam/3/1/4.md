---
title: ०४, देवनक्षत्रेष्टिब्राह्मणम्
unicode_script: devanagari
---


<details><summary>मूलम्</summary>

अ॒ग्निर्वा अ॑कामयत ।   
अ॒न्ना॒दो दे॒वानाꣳ॑ स्या॒मिति॑ ।  
</details>

<details open><summary>विश्वास-प्रस्तुतिः</summary>

अ॒ग्निर्वा अ॑कामयत -"अन्ना॒दो दे॒वानाꣳ॑ स्या॒"मिति॑ ।  
</details>

<details><summary>मूलम्</summary>

अ॒ग्निर्वा अ॑कामयत -"अन्ना॒दो दे॒वानाꣳ॑ स्या॒"मिति॑ ।  
</details>

<details><summary>भट्टभास्करटीका</summary>

1अथ नक्षत्रेष्टीनां ब्राह्मणं - अग्निर्वा अकामयतेत्यादि ॥ देवानां मध्ये अहं अतिशयेन अन्नादः स्यामिति ।  
</details>

<details open><summary>विश्वास-प्रस्तुतिः</summary>

स ए॒तम॒ग्नये॒ कृत्ति॑काभ्यᳶ पुरो॒डाश॑म॒ष्टाक॑पाल॒न्निर॑वपत् ।  
</details>

<details><summary>मूलम्</summary>

स ए॒तम॒ग्नये॒ कृत्ति॑काभ्यᳶ पुरो॒डाश॑म॒ष्टाक॑पाल॒न्निर॑वपत् ।  
</details>

<details><summary>भट्टभास्करटीका</summary>

स तथा कामयमानः एतमग्निं कृत्तिकादेवत्यं अष्टकपालं पुरोडाशं निरवपत् । एकस्यैव यष्टृत्वयष्टव्यत्वोपपत्तिः प्रागेवोक्ता ।  
</details>

<details open><summary>विश्वास-प्रस्तुतिः</summary>

ततो॒ वै सो᳚ऽन्ना॒दो दे॒वाना॑मभवत् ।  
अ॒ग्निर्वै दे॒वाना॑मन्ना॒दः ।  
</details>

<details><summary>मूलम्</summary>

ततो॒ वै सो᳚ऽन्ना॒दो दे॒वाना॑मभवत् ।  
अ॒ग्निर्वै दे॒वाना॑मन्ना॒दः ।  
</details>

<details><summary>भट्टभास्करटीका</summary>

ततो वा इति । गतम् ।  
</details>


<details><summary>मूलम्</summary>

यथा॑ ह॒ वा अ॒ग्निर्दे॒वाना॑मन्ना॒दः । ए॒वꣳ ह॒ वा ए॒ष म॑नु॒ष्या॑णाम्भवति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  
</details>

<details open><summary>विश्वास-प्रस्तुतिः</summary>

यथा॑ ह॒ वा अ॒ग्निर्दे॒वाना॑मन्ना॒द ए॒वꣳ ह॒ वा ए॒ष म॑नु॒ष्या॑णाम्भवति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
</details>

<details><summary>मूलम्</summary>

यथा॑ ह॒ वा अ॒ग्निर्दे॒वाना॑मन्ना॒द ए॒वꣳ ह॒ वा ए॒ष म॑नु॒ष्या॑णाम्भवति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
</details>

<details><summary>भट्टभास्करटीका</summary>

यथा हेत्यादि । ययुः विदुषश्च स्तुतिः । सोऽत्रेति स यष्टा अत्र इष्टो वक्ष्यमाणान् होमान् जुहोति ।
</details>


<details><summary>मूलम्</summary>

अ॒ग्नये॒ स्वाहा॒ कृत्ति॑काभ्य॒स्स्वाहा᳚ ।  
अ॒म्बायै॒ स्वाहा॑ दु॒लायै॒ स्वाहा᳚ ।  
नि॒त॒त्न्यै स्वाहा॒ऽभ्रय॑न्त्यै॒ स्वाहा᳚ ।  
मे॒घय॑न्त्यै॒ स्वाहा॑ व॒र्॒षय॑न्त्यै॒ स्वाहा᳚ ।  
चु॒पु॒णीका॑यै॒ स्वाहेति॑ ॥27॥  
</details>

<details open><summary>विश्वास-प्रस्तुतिः</summary>

"अ॒ग्नये॒ स्वाहा᳚  ।
कृत्ति॑काभ्य॒स्स्वाहा᳚ ।  
अ॒म्बायै॒ स्वाहा॑ ।   
दु॒लायै॒ स्वाहा᳚ ।  
नि॒त॒त्न्यै स्वाहा॑ ।  
अभ्रय॑न्त्यै॒ स्वाहा᳚ ।  
मे॒घय॑न्त्यै॒ स्वाहा॑ ।  
व॒र्॒षय॑न्त्यै॒ स्वाहा᳚ ।
चु॒पु॒णीका॑यै॒ स्वाहा॑" +इति॑ ॥27॥  
</details>

<details><summary>मूलम्</summary>

"अ॒ग्नये॒ स्वाहा᳚  ।
कृत्ति॑काभ्य॒स्स्वाहा᳚ ।  
अ॒म्बायै॒ स्वाहा॑ ।   
दु॒लायै॒ स्वाहा᳚ ।  
नि॒त॒त्न्यै स्वाहा॑ ।  
अभ्रय॑न्त्यै॒ स्वाहा᳚ ।  
मे॒घय॑न्त्यै॒ स्वाहा॑ ।  
व॒र्॒षय॑न्त्यै॒ स्वाहा᳚ ।
चु॒पु॒णीका॑यै॒ स्वाहा॑" +इति॑ ॥27॥  
</details>

<details><summary>भट्टभास्करटीका</summary>

अम्बाद्याः सप्त कृत्तिकाः तारकाख्या अग्निकाण्डे व्याख्याताः ॥

+++(अनुकृतव्याख्यानम् प्रारम्भः)+++
- अ॒म्बा +++(नामा॑सि)+++ ।   
- दु॒ला +++(नामा॑सि)+++।   
- नि॒त॒त्निः +++(नामा॑सि)+++ ।   
- अ॒भ्रय॑न्ती +++(नामा॑सि)+++ ।   
- मे॒घय॑न्ती +++(नामा॑सि)+++ ।   
- व॒र्षय॑न्ती +++(नामा॑सि)+++ ।   
- चुपु॒णीका॒ नामा॑सि ।  

  - टीका  कल्पः—“अम्बा नामासीति सप्त कृत्तिकाः” इति ।   पाठस्तु— अम्बा दुलेति ।   अम्वातिचुपुणीकान्तानि सप्त षदानि सप्तानां कृत्तिकादेवीनां नामानि ।   नामासीत्यादिशेषः सर्वेष्वपि पदेष्वनुपज्यते ।   ततः सप्तैते मन्त्राः ।   हे इष्टके या कृत्तिकाऽम्बानामा तद्र्पा त्वमसि । एवं दुला नामासीत्यादिकं योजनियम् ।  
+++(अनुकृतव्याख्यानम् समाप्तम्)+++
</details>

<details open><summary>विश्वास-प्रस्तुतिः</summary>

ता अ॑स्माथ्सृ॒ष्टाᳶ परा॑चीरायन्न् ।  
</details>

<details><summary>मूलम्</summary>

ता अ॑स्माथ्सृ॒ष्टाᳶ परा॑चीरायन्न् ।  
</details>

<details><summary>भट्टभास्करटीका</summary>

2प्रजापतिरिति ॥ प्रजापतिना सृष्टाः प्रजाः अस्मात्पराचीः अपुनरावृत्ता गताः ।  
</details>

<details open><summary>विश्वास-प्रस्तुतिः</summary>

तासाꣳ॑ रोहि॒णीम॒भ्य॑ध्यायत् ।  
</details>

<details><summary>मूलम्</summary>

तासाꣳ॑ रोहि॒णीम॒भ्य॑ध्यायत् ।  
</details>

<details><summary>भट्टभास्करटीका</summary>

तासां मध्ये रोहिणीमभ्यध्यायत् प्रजापतिः ध्यातवान् ।  
</details>


<details><summary>मूलम्</summary>

सो॑ऽकामयत ।  
उप॒ मा व॑र्तेत ।  
समे॑नया गच्छे॒येति॑ ।  
</details>

<details open><summary>विश्वास-प्रस्तुतिः</summary>

सो॑ऽकामयत॒- "उप॒ मा व॑र्तेत॒ समे॑नया गच्छे॒ये"ति॑ ।  
</details>

<details><summary>मूलम्</summary>

सो॑ऽकामयत॒- "उप॒ मा व॑र्तेत॒ समे॑नया गच्छे॒ये"ति॑ ।  
</details>

<details><summary>भट्टभास्करटीका</summary>

अथ स तामभिध्यायन्नकामयत इयं मामुपावर्तेत उपागच्छेत् अहं एनया संगच्छेयेति ।  
</details>

<details open><summary>विश्वास-प्रस्तुतिः</summary>

स ए॒तम्प्र॒जाप॑तये रोहि॒ण्यै च॒रुन्निर॑वपत् ।   
ततो॒ वै सा तमु॒पाव॑र्तत ।  
समे॑नयाऽगच्छत ।  
</details>

<details><summary>मूलम्</summary>

स ए॒तम्प्र॒जाप॑तये रोहि॒ण्यै च॒रुन्निर॑वपत् ।   
ततो॒ वै सा तमु॒पाव॑र्तत ।  
समे॑नयाऽगच्छत ।  
</details>

<details><summary>भट्टभास्करटीका</summary>

स एतमिति । गतम् ।  
</details>


<details><summary>मूलम्</summary>

उप॑ ह॒ वा ए॑नम्प्रि॒यमाव॑र्तते ।  
सम्प्रि॒येण॑ गच्छते ।  

य ए॒तेन॑ ह॒विषा॒ यज॑ते ।  
य उ॑चैनदे॒वव्ँ वेद॑ ।  
सोऽत्र॑ जुहोति ।  
</details>

<details open><summary>विश्वास-प्रस्तुतिः</summary>

उप॑ ह॒ वा ए॑नम्प्रि॒यमाव॑र्तते॒ , सम्प्रि॒येण॑ गच्छते ।  

य ए॒तेन॑ ह॒विषा॒ यज॑ते॒ य उ॑चैनदे॒वव्ँ वेद॒ सोऽत्र॑ जुहोति ।  

"प्र॒जाप॑तये॒ स्वाहा॑ रोहि॒ण्यै स्वाहा᳚ । रोच॑मानायै॒ स्वाहा᳚ प्र॒जाभ्य॒स्स्वाहे"ति॑ ॥28॥  
</details>

<details><summary>मूलम्</summary>

उप॑ ह॒ वा ए॑नम्प्रि॒यमाव॑र्तते॒ , सम्प्रि॒येण॑ गच्छते ।  

य ए॒तेन॑ ह॒विषा॒ यज॑ते॒ य उ॑चैनदे॒वव्ँ वेद॒ सोऽत्र॑ जुहोति ।  

"प्र॒जाप॑तये॒ स्वाहा॑ रोहि॒ण्यै स्वाहा᳚ । रोच॑मानायै॒ स्वाहा᳚ प्र॒जाभ्य॒स्स्वाहे"ति॑ ॥28॥  
</details>

<details><summary>भट्टभास्करटीका</summary>

उप हेत्यादि । यष्टुर्विदुषश्च फलम् ।   

रोचमानाया इति । प्रजापतये रोचत इति रोचमाना रोहणी तारकाख्यैषा प्रजानां च मध्ये रोचत इति सर्वाभ्यः प्रजाभ्यः होमः ॥
</details>


<details><summary>मूलम्</summary>

सोमो॒ वा अ॑कामयत ।  
ओष॑धीनाꣳ रा॒ज्यम॒भिज॑येय॒मिति॑ ।  
</details>

<details open><summary>विश्वास-प्रस्तुतिः</summary>

सोमो॒ वा अ॑कामयत॒ -"ओष॑धीनाꣳ रा॒ज्यम॒भिज॑येय॒"मिति॑ ।   

स ए॒तꣳ सोमा॑य मृगशी॒र्॒षाय॑ श्यामा॒कञ्च॒रुम्पय॑सि॒ निर॑वपत् ।  

ततो॒ वै स ओष॑धीनाꣳ रा॒ज्यम॒भ्य॑जयत् ।  
</details>

<details><summary>मूलम्</summary>

सोमो॒ वा अ॑कामयत॒ -"ओष॑धीनाꣳ रा॒ज्यम॒भिज॑येय॒"मिति॑ ।   

स ए॒तꣳ सोमा॑य मृगशी॒र्॒षाय॑ श्यामा॒कञ्च॒रुम्पय॑सि॒ निर॑वपत् ।  

ततो॒ वै स ओष॑धीनाꣳ रा॒ज्यम॒भ्य॑जयत् ।  
</details>

<details><summary>भट्टभास्करटीका</summary>

3ओषधीनां राज्यं राजत्वम् । गतमन्यत् ।  
</details>


<details><summary>मूलम्</summary>

स॒मा॒नानाꣳ॑ ह॒ वै रा॒ज्यम॒भिज॑यति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

सोमा॑य॒ स्वाहा॑ मृगशी॒र्षाय॒ स्वाहा᳚ ।  
इ॒न्व॒काभ्य॒स्स्वाहौष॑धीभ्य॒स्स्वाहा᳚ ।  
रा॒ज्याय॒ स्वाहा॒ऽभिजि॑त्यै॒ स्वाहेति॑ ॥29॥  
</details>

<details open><summary>विश्वास-प्रस्तुतिः</summary>

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

"सोमा॑य॒ स्वाहा॑ मृगशी॒र्षाय॒ स्वाहा᳚ , इन्व॒काभ्य॒स्स्वाहौष॑धीभ्य॒स्स्वाहा᳚ , रा॒ज्याय॒ स्वाहा॒ऽभिजि॑त्यै॒ स्वाहे"ति॑ ॥29॥  
</details>

<details><summary>मूलम्</summary>

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

"सोमा॑य॒ स्वाहा॑ मृगशी॒र्षाय॒ स्वाहा᳚ , इन्व॒काभ्य॒स्स्वाहौष॑धीभ्य॒स्स्वाहा᳚ , रा॒ज्याय॒ स्वाहा॒ऽभिजि॑त्यै॒ स्वाहे"ति॑ ॥29॥  
</details>

<details><summary>भट्टभास्करटीका</summary>

समानानां हेति । यष्टुर्विदुषश्च स्तुतिः । मृगशीर्षतारका इन्वकाः । इवि प्रीणने । क्वनिपि तारकादित्वादित्वाभावः ॥
</details>


<details><summary>मूलम्</summary>

रु॒द्रो वा अ॑कामयत ।  
प॒शु॒मान्थ्स्या॒मिति॑ ।  

स ए॒तꣳ रु॒द्राया॒र्द्रायै॒ प्रैय्य॑ङ्गवञ्च॒रुम्पय॑सि॒ निर॑वपत् ।  

ततो॒ वै स प॑शु॒मान॑भवत् ।  
प॒शु॒मान् ह॒ वै भ॑वति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।   

रु॒द्राय॒ स्वाहा॒ऽर्द्रायै॒ स्वाहा᳚ ।  
पिन्व॑मानायै॒ स्वाहा॑ प॒शुभ्य॒स्स्वाहेति॑ ॥30॥  
</details>

<details open><summary>विश्वास-प्रस्तुतिः</summary>

रु॒द्रो वा अ॑कामयत - "पशु॒मान्थ्स्या॒"मिति॑ ।  
स ए॒तꣳ रु॒द्राया॒र्द्रायै॒ प्रैय्य॑ङ्गवञ्च॒रुम्पय॑सि॒ निर॑वपत् ।  

ततो॒ वै स प॑शु॒मान॑भवत् ।  
प॒शु॒मान् ह॒ वै भ॑वति ।   

य ए॒तेन॑ ह॒विषा॒ यज॑ते॒ ,  य उ॑ चैनदे॒वव्ँ वेद॒ , सोऽत्र॑ जुहोति ।  

"रु॒द्राय॒ स्वाहा॒ऽर्द्रायै॒ स्वाहा᳚ , पिन्व॑मानायै॒ स्वाहा॑ प॒शुभ्य॒स्स्वाहे"ति॑ ॥30॥  
</details>

<details><summary>मूलम्</summary>

रु॒द्रो वा अ॑कामयत - "पशु॒मान्थ्स्या॒"मिति॑ ।  
स ए॒तꣳ रु॒द्राया॒र्द्रायै॒ प्रैय्य॑ङ्गवञ्च॒रुम्पय॑सि॒ निर॑वपत् ।  

ततो॒ वै स प॑शु॒मान॑भवत् ।  
प॒शु॒मान् ह॒ वै भ॑वति ।   

य ए॒तेन॑ ह॒विषा॒ यज॑ते॒ ,  य उ॑ चैनदे॒वव्ँ वेद॒ , सोऽत्र॑ जुहोति ।  

"रु॒द्राय॒ स्वाहा॒ऽर्द्रायै॒ स्वाहा᳚ , पिन्व॑मानायै॒ स्वाहा॑ प॒शुभ्य॒स्स्वाहे"ति॑ ॥30॥  
</details>

<details><summary>भट्टभास्करटीका</summary>

4प्रैयङ्गवमिति ॥ 'ओरञ्' । पिन्वमाना पशून् वर्धयमाना ॥
</details>


<details><summary>मूलम्</summary>

ऋ॒ख्षा वा इ॒यम॑लो॒मका॑ऽऽसीत् ।  

साऽका॑मयत ।  
ओष॑धीभि॒र्वन॒स्पति॑भि॒ᳶ प्रजा॑ये॒येति॑ ।   

सैतमदि॑त्यै॒ पुन॑र्वसुभ्याञ्च॒रुन्निर॑वपत् ।  
ततो॒ वा इ॒यमोष॑धीभि॒र्वन॒स्पति॑भि॒ᳶ प्राजा॑यत ।  
प्रजा॑यते ह॒ वै प्र॒जया॑ प॒शुभिः॑ ।   

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

अदि॑त्यै॒ स्वाहा॒ पुन॑र्वसुभ्याम् ।  
स्वाहा भू᳚त्यै॒ स्वाहा॒ प्रजा᳚त्यै॒ स्वाहेति॑ ॥31॥  
</details>

<details open><summary>विश्वास-प्रस्तुतिः</summary>

ऋ॒ख्षा वा इ॒यम॑लो॒मका॑ऽऽसीत् ।  
साऽका॑मयत॒ - "ओष॑धीभि॒र्वन॒स्पति॑भि॒ᳶ प्रजा॑ये॒ये"ति॑ ।  

सैतमदि॑त्यै॒ पुन॑र्वसुभ्याञ्च॒रुन्निर॑वपत् ।  
ततो॒ वा इ॒यमोष॑धीभि॒र्वन॒स्पति॑भि॒ᳶ प्राजा॑यत ।  
प्रजा॑यते ह॒ वै प्र॒जया॑ प॒शुभिः॑ ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒  सोऽत्र॑ जुहोति ।   
"अदि॑त्यै॒ स्वाहा॒ पुन॑र्वसुभ्या॒ं स्वाहा॑, भूत्यै॒ स्वाहा॒ प्रजा᳚त्यै॒ स्वाहे"ति॑ ॥31॥  
</details>

<details><summary>मूलम्</summary>

ऋ॒ख्षा वा इ॒यम॑लो॒मका॑ऽऽसीत् ।  
साऽका॑मयत॒ - "ओष॑धीभि॒र्वन॒स्पति॑भि॒ᳶ प्रजा॑ये॒ये"ति॑ ।  

सैतमदि॑त्यै॒ पुन॑र्वसुभ्याञ्च॒रुन्निर॑वपत् ।  
ततो॒ वा इ॒यमोष॑धीभि॒र्वन॒स्पति॑भि॒ᳶ प्राजा॑यत ।  
प्रजा॑यते ह॒ वै प्र॒जया॑ प॒शुभिः॑ ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒  सोऽत्र॑ जुहोति ।   
"अदि॑त्यै॒ स्वाहा॒ पुन॑र्वसुभ्या॒ं स्वाहा॑, भूत्यै॒ स्वाहा॒ प्रजा᳚त्यै॒ स्वाहे"ति॑ ॥31॥  
</details>

<details><summary>भट्टभास्करटीका</summary>

5ऋक्षा वा इति ॥ इयं पृथिवी पूर्वं ऋक्षा शून्या अलोमका ओषध्यादिभिर्लोमस्थानीयै रहिता । पूर्ववदित्वाभावः । आभूतिः प्रजाती पुनर्वसू तारके ॥
</details>


<details><summary>मूलम्</summary>

बृह॒स्पति॒र्वा अ॑कामयत ।  
ब्र॒ह्म॒व॒र्च॒सी स्या॒मिति॑ ।  

स ए॒तम्बृह॒स्पत॑ये ति॒ष्या॑य नैवा॒रञ्च॒रुम्पय॑सि॒ निर॑वपत् ।  

ततो॒ वै स ब्र॑ह्मवर्च॒स्य॑भवत् ।  
ब्र॒ह्म॒व॒र्च॒सी ह॒ वै भ॑वति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।   

बृह॒स्पत॑ये॒ स्वाहा॑ ति॒ष्या॑य॒ स्वाहा᳚ ।  
ब्र॒ह्म॒व॒र्च॒साय॒ स्वाहेति॑ ॥32॥  
</details>

<details open><summary>विश्वास-प्रस्तुतिः</summary>

बृह॒स्पति॒र्वा अ॑कामयत - "ब्रह्मवर्च॒सी स्या॒"मिति॑ ।  
स ए॒तम्बृह॒स्पत॑ये ति॒ष्या॑य नैवा॒रञ्च॒रुम्पय॑सि॒ निर॑वपत् ।  

ततो॒ वै स ब्र॑ह्मवर्च॒स्य॑भवत् ।   
ब्र॒ह्म॒व॒र्च॒सी ह॒ वै भ॑वति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"बृह॒स्पत॑ये॒ स्वाहा॑ ति॒ष्या॑य॒ स्वाहा᳚ । ब्र॒ह्म॒व॒र्च॒साय॒ स्वाहे"ति॑ ॥32॥  
</details>

<details><summary>मूलम्</summary>

बृह॒स्पति॒र्वा अ॑कामयत - "ब्रह्मवर्च॒सी स्या॒"मिति॑ ।  
स ए॒तम्बृह॒स्पत॑ये ति॒ष्या॑य नैवा॒रञ्च॒रुम्पय॑सि॒ निर॑वपत् ।  

ततो॒ वै स ब्र॑ह्मवर्च॒स्य॑भवत् ।   
ब्र॒ह्म॒व॒र्च॒सी ह॒ वै भ॑वति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"बृह॒स्पत॑ये॒ स्वाहा॑ ति॒ष्या॑य॒ स्वाहा᳚ । ब्र॒ह्म॒व॒र्च॒साय॒ स्वाहे"ति॑ ॥32॥  
</details>

<details><summary>भट्टभास्करटीका</summary>

6नैवारमिति ॥ अनुदात्तादित्वेऽपि पलाशादित्वादञ्भावः ॥
</details>

<details open><summary>विश्वास-प्रस्तुतिः</summary>

दे॒वा॒सु॒रास्सय्ँय॑त्ता आसन्न् ।  

ते दे॒वास्स॒र्पेभ्य॑ आश्रे॒षाभ्य॒ आज्ये॑ कर॒म्भन्निर॑वपन्न् ।  
ताने॒ताभि॑रे॒व दे॒वता॑भि॒रुपा॑नयन्न् ।   

ए॒ताभि॑र्ह॒ वै दे॒वता॑भिर्द्वि॒षन्त॒म्भ्रातृ॑व्य॒मुप॑नयति ।  
</details>

<details><summary>मूलम्</summary>

दे॒वा॒सु॒रास्सय्ँय॑त्ता आसन्न् ।  

ते दे॒वास्स॒र्पेभ्य॑ आश्रे॒षाभ्य॒ आज्ये॑ कर॒म्भन्निर॑वपन्न् ।  
ताने॒ताभि॑रे॒व दे॒वता॑भि॒रुपा॑नयन्न् ।   

ए॒ताभि॑र्ह॒ वै दे॒वता॑भिर्द्वि॒षन्त॒म्भ्रातृ॑व्य॒मुप॑नयति ।  
</details>

<details><summary>भट्टभास्करटीका</summary>

7देवासुरा इत्यादि ॥ करम्भनिर्वापेण तानसुरानुपानयन् नाशितवन्तः । एताभिर्देवताभिः सर्वैराश्लेषाभिश्च । द्रवसंमिश्राः सक्तवः करम्भाः ।  
</details>

## मूलम्‌
य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

स॒र्पेभ्य॒स्स्वाहा᳚ऽऽश्रे॒षाभ्य॒स्स्वाहा᳚ ।  
द॒न्द॒शूके᳚भ्य॒स्स्वाहेति॑ ॥33॥  

<details open><summary>विश्वास-प्रस्तुतिः</summary>

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

"स॒र्पेभ्य॒स्स्वाहा᳚ऽऽश्रे॒षाभ्य॒स्स्वाहा᳚ ।   

द॒न्द॒शूके᳚भ्य॒स्स्वाहे"ति॑ ॥33॥  
</details>

<details><summary>मूलम्</summary>

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

"स॒र्पेभ्य॒स्स्वाहा᳚ऽऽश्रे॒षाभ्य॒स्स्वाहा᳚ ।   

द॒न्द॒शूके᳚भ्य॒स्स्वाहे"ति॑ ॥33॥  
</details>

<details><summary>भट्टभास्करटीका</summary>

दंदशूकाः दंशनशीलाः सर्पाख्यैषा । 'यजजपदशां यङः' इत्यूकप्रत्ययः ॥
</details>

## मूलम्‌
पि॒तरो॒ वा अ॑कामयन्त ।  
पि॒तृ॒लो॒क ऋ॑ध्नुया॒मेति॑ ।   

त ए॒तम्पि॒तृभ्यो॑ म॒घाभ्य॑ᳶ पुरो॒डाश॒ꣳ॒ षट्क॑पाल॒न्निर॑वपन्न् ।  

ततो॒ वै ते पि॑तृलो॒क आ᳚र्ध्नुवन्न् ।  
पि॒तृ॒लो॒के ह॒ वा ऋ॑ध्नोति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

पि॒तृभ्य॒स्स्वाहा॑ म॒घाभ्यः॑ ।  
स्वाहा॑ऽन॒घाभ्य॒स्स्वाहा॑ग॒दाभ्यः॑ ।  
स्वाहा॑ऽरुन्ध॒तीभ्य॒स्स्वाहेति॑ ॥34॥

<details open><summary>विश्वास-प्रस्तुतिः</summary>

पि॒तरो॒ वा अ॑कामयन्त - "पितृलो॒क ऋ॑ध्नुया॒मे"ति॑ ।  

त ए॒तम्पि॒तृभ्यो॑ म॒घाभ्य॑ᳶ पुरो॒डाश॒ꣳ॒ षट्क॑पाल॒न्निर॑वपन्न् ।   

ततो॒ वै ते पि॑तृलो॒क आ᳚र्ध्नुवन्न् ।  
पि॒तृ॒लो॒के ह॒ वा ऋ॑ध्नोति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

"पि॒तृभ्य॒स्स्वाहा॑ म॒घाभ्य॒स् स्वाहा॑ऽन॒घाभ्य॒स्स्वाहा॑ग॒दाभ्य॒स् स्वाहा॑ऽरुन्ध॒तीभ्य॒स्स्वाहे"ति॑ ॥34॥
</details>

<details><summary>मूलम्</summary>

पि॒तरो॒ वा अ॑कामयन्त - "पितृलो॒क ऋ॑ध्नुया॒मे"ति॑ ।  

त ए॒तम्पि॒तृभ्यो॑ म॒घाभ्य॑ᳶ पुरो॒डाश॒ꣳ॒ षट्क॑पाल॒न्निर॑वपन्न् ।   

ततो॒ वै ते पि॑तृलो॒क आ᳚र्ध्नुवन्न् ।  
पि॒तृ॒लो॒के ह॒ वा ऋ॑ध्नोति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

"पि॒तृभ्य॒स्स्वाहा॑ म॒घाभ्य॒स् स्वाहा॑ऽन॒घाभ्य॒स्स्वाहा॑ग॒दाभ्य॒स् स्वाहा॑ऽरुन्ध॒तीभ्य॒स्स्वाहे"ति॑ ॥34॥
</details>

## मूलम्‌
अ॒र्य॒मा वा अ॑कामयत ।  
प॒शु॒मान्थ्स्या॒मिति॑ ।  

स ए॒तम॑र्य॒म्णे फल्गु॑नीभ्याञ्च॒रुन्निर॑वपत् ।   

ततो॒ वै स प॑शु॒मान॑भवत् ।  
प॒शुमान् ह॒ वै भ॑वति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

"अ॒र्य॒म्णे स्वाहा॒ फल्गु॑नीभ्या॒ꣳ॒ स्वाहा᳚ ।  
प॒शुभ्य॒स्स्वाहे"ति॑ ॥35॥  
<details open><summary>विश्वास-प्रस्तुतिः</summary>

अ॒र्य॒मा वा अ॑कामयत - "पशु॒मान्थ्स्या॒"मिति॑ ।  

स ए॒तम॑र्य॒म्णे फल्गु॑नीभ्याञ्च॒रुन्निर॑वपत् ।  

ततो॒ वै स प॑शु॒मान॑भवत् ।   
प॒शुमान् ह॒ वै भ॑वति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"अ॒र्य॒म्णे स्वाहा॒ फल्गु॑नीभ्या॒ꣳ॒ स्वाहा᳚ , प॒शुभ्य॒स्स्वाहे"ति॑ ॥35॥  
</details>

<details><summary>मूलम्</summary>

अ॒र्य॒मा वा अ॑कामयत - "पशु॒मान्थ्स्या॒"मिति॑ ।  

स ए॒तम॑र्य॒म्णे फल्गु॑नीभ्याञ्च॒रुन्निर॑वपत् ।  

ततो॒ वै स प॑शु॒मान॑भवत् ।   
प॒शुमान् ह॒ वै भ॑वति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"अ॒र्य॒म्णे स्वाहा॒ फल्गु॑नीभ्या॒ꣳ॒ स्वाहा᳚ , प॒शुभ्य॒स्स्वाहे"ति॑ ॥35॥  
</details>

<details><summary>भट्टभास्करटीका</summary>

8-9अनघाः, अगदाः अरुन्धत्य इहि मखानामाख्याः ॥
</details>

## मूलम्‌
भगो॒ वा अ॑कामयत ।  
भ॒गी श्रे॒ष्ठी दे॒वानाꣳ॑ स्या॒मिति॑ ।  

स ए॒तम्भगा॑य॒ फल्गु॑नीभ्याञ्च॒रुन्निर॑वपत् ।  
ततो॒ वै स भ॒गी श्रे॒ष्ठी दे॒वाना॑मभवत् ।  
भ॒गी ह॒ वै श्रे॒ष्ठी स॑मा॒नाना᳚म्भवति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।    

"भगा॑य॒ स्वाहा॒ फल्गु॑नीभ्या॒ꣳ॒ स्वाहा᳚ ।  
श्रैष्ठ्या॑य॒ स्वाहे"ति॑ ॥36॥  

<details open><summary>विश्वास-प्रस्तुतिः</summary>

भगो॒ वा अ॑कामयत  - "भ॒गी श्रे॒ष्ठी दे॒वानाꣳ॑ स्या॒"मिति॑ ।  
स ए॒तम्भगा॑य॒ फल्गु॑नीभ्याञ्च॒रुन्निर॑वपत् ।  
ततो॒ वै स भ॒गी श्रे॒ष्ठी दे॒वाना॑मभवत् ।  
भ॒गी ह॒ वै श्रे॒ष्ठी स॑मा॒नाना᳚म्भवति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"भगा॑य॒ स्वाहा॒ फल्गु॑नीभ्या॒ꣳ॒ स्वाहा᳚ । श्रैष्ठ्या॑य॒ स्वाहे"ति॑ ॥36॥  
</details>

<details><summary>मूलम्</summary>

भगो॒ वा अ॑कामयत  - "भ॒गी श्रे॒ष्ठी दे॒वानाꣳ॑ स्या॒"मिति॑ ।  
स ए॒तम्भगा॑य॒ फल्गु॑नीभ्याञ्च॒रुन्निर॑वपत् ।  
ततो॒ वै स भ॒गी श्रे॒ष्ठी दे॒वाना॑मभवत् ।  
भ॒गी ह॒ वै श्रे॒ष्ठी स॑मा॒नाना᳚म्भवति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"भगा॑य॒ स्वाहा॒ फल्गु॑नीभ्या॒ꣳ॒ स्वाहा᳚ । श्रैष्ठ्या॑य॒ स्वाहे"ति॑ ॥36॥  
</details>

<details><summary>भट्टभास्करटीका</summary>

10भगी ऐश्वर्यादिमान् । श्रेष्ठी श्रेष्ठेनैश्वर्यादिना तद्वान् ॥
</details>

## मूलम्‌
श्रन्मे॑ दे॒वा दधी॑रन्न् ।  
स॒वि॒ता स्या॒मिति॑ ।  

स ए॒तꣳ स॑वि॒त्रे हस्ता॑य पुरो॒डाश॒न्द्वाद॑शकपाल॒न्निर॑वपदाशू॒नाव्व्रीँ॑ही॒णाम् ।  
ततो॒ वै तस्मै॒ श्रद्दे॒वा अद॑धत ।  
स॒वि॒ताऽभ॑वत् ।  

श्रद्ध॒वा अ॑स्मै मनु॒ष्या॑ दधते ।  
स॒वि॒ता स॑मा॒नाना᳚म्भवति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

स॒वि॒त्रे स्वाहा॒ हस्ता॑य ।  
स्वाहा॑ दद॒ते स्वाहा॑ पृण॒ते ।  
स्वाहा᳚ प्र॒यच्छ॑ते॒ स्वाहा᳚ प्रतिगृभ्ण॒ते स्वाहेति॑ ॥37 ॥  

<details open><summary>विश्वास-प्रस्तुतिः</summary>

श्रन्मे॑ दे॒वा दधी॑रन्न् - "सवि॒ता स्या॒"मिति॑ ।  

स ए॒तꣳ स॑वि॒त्रे हस्ता॑य पुरो॒डाश॒न्द्वाद॑शकपाल॒न्निर॑वपदाशू॒नाव्ँ व्रीँ॑ही॒णाम् ।  

ततो॒ वै तस्मै॒ श्रद्दे॒वा अद॑धत ।  
स॒वि॒ताऽभ॑वत् ।  
</details>

<details><summary>मूलम्</summary>

श्रन्मे॑ दे॒वा दधी॑रन्न् - "सवि॒ता स्या॒"मिति॑ ।  

स ए॒तꣳ स॑वि॒त्रे हस्ता॑य पुरो॒डाश॒न्द्वाद॑शकपाल॒न्निर॑वपदाशू॒नाव्ँ व्रीँ॑ही॒णाम् ।  

ततो॒ वै तस्मै॒ श्रद्दे॒वा अद॑धत ।  
स॒वि॒ताऽभ॑वत् ।  
</details>

<details><summary>भट्टभास्करटीका</summary>

11श्रन्म इति ॥ श्रद्दधीरन् देवा मह्यं, श्रद्धेयवचनः तेषां भूयासम्, सविता प्रेरकः अनुज्ञाता वा । आशुव्रीहयः त्रिपक्षपक्वाः ।  
</details>

<details open><summary>विश्वास-प्रस्तुतिः</summary>

श्रद्ध॒वा अ॑स्मै मनु॒ष्या॑ दधते ।  
स॒वि॒ता स॑मा॒नाना᳚म्भवति ।  

य ए॒तेन॑ ह॒विषा॒ यज॑ते॒  उ॑ चैनदे॒वव्ँ वेद॒ सोऽत्र॑ जुहोति ।   
"स॒वि॒त्रे स्वाहा॒ हस्ता॑य॒ स्वाहा॑ दद॒ते स्वाहा॑ पृण॒ते स्वाहा᳚ प्र॒यच्छ॑ते॒ स्वाहा᳚  प्रतिगृभ्ण॒ते स्वाहे"ति॑ ॥37 ॥  
</details>

<details><summary>मूलम्</summary>

श्रद्ध॒वा अ॑स्मै मनु॒ष्या॑ दधते ।  
स॒वि॒ता स॑मा॒नाना᳚म्भवति ।  

य ए॒तेन॑ ह॒विषा॒ यज॑ते॒  उ॑ चैनदे॒वव्ँ वेद॒ सोऽत्र॑ जुहोति ।   
"स॒वि॒त्रे स्वाहा॒ हस्ता॑य॒ स्वाहा॑ दद॒ते स्वाहा॑ पृण॒ते स्वाहा᳚ प्र॒यच्छ॑ते॒ स्वाहा᳚  प्रतिगृभ्ण॒ते स्वाहे"ति॑ ॥37 ॥  
</details>

<details><summary>भट्टभास्करटीका</summary>

अनुज्ञातृविशेषाः ददत्, पृणन्, प्रयच्छन्, प्रतिगृभ्णन् । ददत् विधानेन, पृणन् प्रीणयन्, प्रयच्छन् विध्यनपेक्ष उदारः, प्रतिगृभ्णन् उक्तं स्वीकुर्वन् ॥
</details>

## मूलम्‌
त्वष्टा॒ वा अ॑कामयत ।  
चि॒त्रम्प्र॒जाव्ँ वि॑न्दे॒येति॑ ।  

स ए॒तन्त्वष्ट्रे॑ चि॒त्रायै॑ पुरो॒डाश॑म॒ष्टाक॑पाल॒न्निर॑वपत् ।  
ततो॒ वै स चि॒त्रम्प्र॒जाम॑विन्दत ।  
चि॒त्रꣳ ह॒ वै प्र॒जाव्ँ वि॑न्दते ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

"त्वष्ट्रे॒ स्वाहा॑ चि॒त्रायै॒ स्वाहा᳚ ।  
चैत्रा॑य॒ स्वाहा᳚ प्र॒जायै॒ स्वाहे"ति॑ ॥38॥  
<details open><summary>विश्वास-प्रस्तुतिः</summary>

त्वष्टा॒ वा अ॑कामयत - "चि॒त्रम्प्र॒जाव्ँ वि॑न्दे॒ये''ति॑ ।  
स ए॒तन्त्वष्ट्रे॑ चि॒त्रायै॑ पुरो॒डाश॑म॒ष्टाक॑पाल॒न्निर॑वपत् ।  

ततो॒ वै स चि॒त्रम्प्र॒जाम॑विन्दत ।  
चि॒त्रꣳ ह॒ वै प्र॒जाव्ँ वि॑न्दते ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
''त्वष्ट्रे॒ स्वाहा॑ चि॒त्रायै॒ स्वाहा᳚ । चैत्रा॑य॒ स्वाहा᳚ प्र॒जायै॒ स्वाहे''ति॑ ॥38॥  
</details>

<details><summary>मूलम्</summary>

त्वष्टा॒ वा अ॑कामयत - "चि॒त्रम्प्र॒जाव्ँ वि॑न्दे॒ये''ति॑ ।  
स ए॒तन्त्वष्ट्रे॑ चि॒त्रायै॑ पुरो॒डाश॑म॒ष्टाक॑पाल॒न्निर॑वपत् ।  

ततो॒ वै स चि॒त्रम्प्र॒जाम॑विन्दत ।  
चि॒त्रꣳ ह॒ वै प्र॒जाव्ँ वि॑न्दते ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
''त्वष्ट्रे॒ स्वाहा॑ चि॒त्रायै॒ स्वाहा᳚ । चैत्रा॑य॒ स्वाहा᳚ प्र॒जायै॒ स्वाहे''ति॑ ॥38॥  
</details>

<details><summary>भट्टभास्करटीका</summary>

12चित्रं बहुधा प्रजां विन्देय लप्सीयेति । चैत्राय चित्रत्वाय ॥
</details>

## मूलम्‌
वा॒युर्वा अ॑कामयत ।  
का॒म॒चार॑मे॒षु लो॒केष्व॒भिज॑येय॒मिति॑ ।  

स ए॒तद्वा॒यवे॒ निष्ट्या॑यै गृ॒ष्ट्यै दु॒ग्धम्पयो॒ निर॑वपत् ।  
ततो॒ वै स का॑म॒चार॑मे॒षु लो॒केष्व॒भ्य॑जयत् ।  
का॒म॒चारꣳ॑ ह॒ वा ए॒षु लो॒केष्व॒भिज॑यति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

वा॒यवे॒ स्वाहा॒ निष्ट्या॑यै॒ स्वाहा᳚ ।  
का॒म॒चारा॑य॒ स्वाहा॒ऽभिजि॑त्यै॒ स्वाहेति॑ ॥39॥  
<details open><summary>विश्वास-प्रस्तुतिः</summary>

वा॒युर्वा अ॑कामयत - ''काम॒चार॑मे॒षु लो॒केष्व॒भिज॑येय॒''मिति॑ ।  

स ए॒तद्वा॒यवे॒ निष्ट्या॑यै गृ॒ष्ट्यै दु॒ग्धम्पयो॒ निर॑वपत् ।  

ततो॒ वै स का॑म॒चार॑मे॒षु लो॒केष्व॒भ्य॑जयत् ।  
का॒म॒चारꣳ॑ ह॒ वा ए॒षु लो॒केष्व॒भिज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
''वा॒यवे॒ स्वाहा॒ निष्ट्या॑यै॒ स्वाहा᳚ । का॒म॒चारा॑य॒ स्वाहा॒ऽभिजि॑त्यै॒ स्वाहे''ति॑ ॥39॥  
</details>

<details><summary>मूलम्</summary>

वा॒युर्वा अ॑कामयत - ''काम॒चार॑मे॒षु लो॒केष्व॒भिज॑येय॒''मिति॑ ।  

स ए॒तद्वा॒यवे॒ निष्ट्या॑यै गृ॒ष्ट्यै दु॒ग्धम्पयो॒ निर॑वपत् ।  

ततो॒ वै स का॑म॒चार॑मे॒षु लो॒केष्व॒भ्य॑जयत् ।  
का॒म॒चारꣳ॑ ह॒ वा ए॒षु लो॒केष्व॒भिज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
''वा॒यवे॒ स्वाहा॒ निष्ट्या॑यै॒ स्वाहा᳚ । का॒म॒चारा॑य॒ स्वाहा॒ऽभिजि॑त्यै॒ स्वाहे''ति॑ ॥39॥  
</details>

## मूलम्‌
इ॒न्द्रा॒ग्नी वा अ॑कामयेताम् ।  
श्रैष्ठ्य॑न्दे॒वाना॑म॒भिज॑ये॒वेति॑ ।  
तावे॒तमि॑न्द्रा॒ग्निभ्या॒व्ँविशा॑खाभ्याम्पुरो॒डाश॒मेका॑दशकपाल॒न्निर॑वपताम् ।  

ततो॒ वै तौ श्रैष्ठ्य॑न्दे॒वाना॑म॒भ्य॑जयताम् ।  
श्रैष्ठ्यꣳ॑ ह॒ वै स॑मा॒नाना॑म॒भि ज॑यति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

इ॒न्द्रा॒ग्निभ्या॒ꣳ॒ स्वाहा॒ विशा॑खाभ्या॒ꣳ॒ स्वाहा᳚ ।  
श्रैष्ठ्या॑य॒ स्वाहा॒ऽभिजि॑त्यै॒ स्वाहेति॑ ॥40॥  
<details open><summary>विश्वास-प्रस्तुतिः</summary>

इ॒न्द्रा॒ग्नी वा अ॑कामयेता॒म् - ''श्रैष्ठ्य॑न्दे॒वाना॑म॒भिज॑ये॒वे''ति॑ ।  

तावे॒तमि॑न्द्रा॒ग्निभ्या॒व्ँविशा॑खाभ्याम्पुरो॒डाश॒मेका॑दशकपाल॒न्निर॑वपताम् ।  
ततो॒ वै तौ श्रैष्ठ्य॑न्दे॒वाना॑म॒भ्य॑जयताम् ।  
श्रैष्ठ्यꣳ॑ ह॒ वै स॑मा॒नाना॑म॒भि ज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

''इ॒न्द्रा॒ग्निभ्या॒ꣳ॒ स्वाहा॒ विशा॑खाभ्या॒ꣳ॒ स्वाहा᳚ । श्रैष्ठ्या॑य॒ स्वाहा॒ऽभिजि॑त्यै॒ स्वाहे''ति॑ ॥40॥  
</details>

<details><summary>मूलम्</summary>

इ॒न्द्रा॒ग्नी वा अ॑कामयेता॒म् - ''श्रैष्ठ्य॑न्दे॒वाना॑म॒भिज॑ये॒वे''ति॑ ।  

तावे॒तमि॑न्द्रा॒ग्निभ्या॒व्ँविशा॑खाभ्याम्पुरो॒डाश॒मेका॑दशकपाल॒न्निर॑वपताम् ।  
ततो॒ वै तौ श्रैष्ठ्य॑न्दे॒वाना॑म॒भ्य॑जयताम् ।  
श्रैष्ठ्यꣳ॑ ह॒ वै स॑मा॒नाना॑म॒भि ज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

''इ॒न्द्रा॒ग्निभ्या॒ꣳ॒ स्वाहा॒ विशा॑खाभ्या॒ꣳ॒ स्वाहा᳚ । श्रैष्ठ्या॑य॒ स्वाहा॒ऽभिजि॑त्यै॒ स्वाहे''ति॑ ॥40॥  
</details>

<details><summary>भट्टभास्करटीका</summary>

13-14इच्छया सर्वत्र चारः कामचारः । निष्ट्या इति स्वातेराख्या । गृष्टिस्सकृत्प्रसूता । गतमन्यत् ॥
</details>

## मूलम्‌
अथै॒तत्पौ᳚र्णमा॒स्या आज्य॒न्निर्व॑पति ।  
कामो॒ वै पौ᳚र्णमा॒सी ।  
काम॒ आज्य᳚म् ।  

कामे॑नै॒व काम॒ꣳ॒ सम॑र्धयति ।  
ख्षि॒प्रमे॑न॒ꣳ॒ सकाम॒ उप॑नमति ।  

येन॒ कामे॑न॒ यज॑ते ।  
सोऽत्र॑ जुहोति ।  

<details open><summary>विश्वास-प्रस्तुतिः</summary>

अथै॒तत्पौ᳚र्णमा॒स्या आज्य॒न्निर्व॑पति ।  
कामो॒ वै पौ᳚र्णमा॒सी ,  काम॒ आज्य॒म् , कामे॑नै॒व काम॒ꣳ॒ सम॑र्धयति ।  

ख्षि॒प्रमे॑न॒ꣳ॒ सकाम॒ उप॑नमति ।  
येन॒ कामे॑न॒ यज॑ते॒ सोऽत्र॑ जुहोति ।  
''पौ॒र्ण॒मा॒स्यै स्वाहा॒ कामा॑य॒ स्वाहाऽऽग॑त्यै॒ स्वाहे''ति॑ ॥41॥  
</details>

<details><summary>मूलम्</summary>

अथै॒तत्पौ᳚र्णमा॒स्या आज्य॒न्निर्व॑पति ।  
कामो॒ वै पौ᳚र्णमा॒सी ,  काम॒ आज्य॒म् , कामे॑नै॒व काम॒ꣳ॒ सम॑र्धयति ।  

ख्षि॒प्रमे॑न॒ꣳ॒ सकाम॒ उप॑नमति ।  
येन॒ कामे॑न॒ यज॑ते॒ सोऽत्र॑ जुहोति ।  
''पौ॒र्ण॒मा॒स्यै स्वाहा॒ कामा॑य॒ स्वाहाऽऽग॑त्यै॒ स्वाहे''ति॑ ॥41॥  
</details>

<details><summary>भट्टभास्करटीका</summary>

15कामो वा इति ॥ तत्साधनत्वात्ताच्छब्द्यम् ॥


इति तृतीये प्रथमे चतुर्थोऽनुवाकः ॥  

</details>

