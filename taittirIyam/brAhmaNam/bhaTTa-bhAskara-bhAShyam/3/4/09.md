---
title: ०९,  पुरुषमेधः  
unicode_script: devanagari
---


###  मन्त्रः
अर्मे᳚᳚भ्यो हस्ति॒पम् ।

#### टीका
1अर्मेभ्यः गतिविशेषेभ्यः हस्तिपं गजारोहिणम् ।
###  मन्त्रः
ज॒वाया᳚श्व॒पम् ।

#### टीका
जवाय वेगाय अश्वपं अश्वानां पातारम् ।
###  मन्त्रः

पुष्ट्यै॑ गोपा॒लम् ।

#### टीका
पुष्ट्यै गोपालं गवां पालयितारं, गावो हि पुष्टिहेतवः ।
###  मन्त्रः
तेज॑सेऽजपा॒लम् ।

#### टीका
तेजसे अजपालं अजानां पालयितारं, अजा हि तेजस्विनः हविष्ट्वात् ।
###  मन्त्रः
वी॒र्या॑याविपा॒लम् ।

#### टीका
वीर्याय अविपालं अवीनां पालयितारं वीर्यजत्वादवीनां 'वीर्याद्ध्यसृज्यन्त' इति ।
###  मन्त्रः
इरा॑यै की॒नाश᳚म् ।

#### टीका
इरायै अन्नाय कीनाशं कर्षकं, सदा स्वीकारिणमित्यन्ये ।
###  मन्त्रः
की॒लाला॑य सुराका॒रम् ।

#### टीका
कीलालाय पुराणाय वारिणे सुराकारं सुराया उत्पादयितारम् ।
###  मन्त्रः
भ॒द्राय॑ गृह॒पम् ।

#### टीका
भद्राय कल्याणाय गृहपं गृहाणां पालयितारं दौवारिकम् ।
###  मन्त्रः
श्रेय॑से वित्त॒धम् ।
#### टीका


श्रेयसे अभ्युदयाय वित्तधं राज्ञो धनस्य पालकम् ।
###  मन्त्रः
अध्य॑ख्षायानुख्ष॒त्तार᳚म् ॥9॥  

#### टीका

अध्यक्षाय प्रत्यक्षकरणाय अनुक्षत्तारं क्षत्तुरनन्तरं आयव्ययप्रत्यवेक्षिणं राज्ञः ॥   

इति तृतीये चतुर्थे नवमोऽनुवाकः ॥  
