---
title: १७, पुरुषमेधः
unicode_script: devanagari
---


###  मन्त्रः
भूम्यै॑ पीठस॒र्पिण॒मा ल॑भते ।

<details><summary>भट्टभास्करटीका</summary>

1भूम्यै पीठसर्पिणं यो भग्नचरणः दारुमयपीठावलम्बी भूम्यां सर्पति खञ्जः ।
</details>

###  मन्त्रः
अ॒ग्नयेऽꣳ॑स॒लम् ।

<details><summary>भट्टभास्करटीका</summary>

अग्रये अंसलं पीनांसम् ।
</details>

###  मन्त्रः
वा॒यवे॑ चाण्डा॒लम् ।

<details><summary>भट्टभास्करटीका</summary>

वायवे चाण्डालम् । स्वार्थिकोऽण् । अतिकोपनमेके । चडि कोपे ।
</details>

###  मन्त्रः
अ॒न्तरि॑ख्षाय वꣳशन॒र्तिन᳚म् ।

<details><summary>भट्टभास्करटीका</summary>

अन्तरिक्षाय वंशनर्तिनं वंशाग्रनृत्तजीविनम् ।
</details>

###  मन्त्रः
दि॒वे ख॑ल॒तिम् ।

<details><summary>भट्टभास्करटीका</summary>

दिवे द्युलोकाय खलतिं केशशून्यशिरसम् ।
</details>

###  मन्त्रः
सूर्या॑य हर्य॒ख्षम् ।

<details><summary>भट्टभास्करटीका</summary>

सूर्याय हर्यश्वाय हर्यक्षं हरिताक्षम् ।
</details>

###  मन्त्रः
च॒न्द्रम॑से मिर्मि॒रम् ।

<details><summary>भट्टभास्करटीका</summary>

चन्द्रमसे उद्भवाभिभविने मिर्मिरं पुनःपुनः मिषदृष्टिम् । मी श्लेषणे यङ्लुकि हलादिश्शेषाभावः, पचाद्यद्, कपिलकादित्वात् लत्वाभावः ।
</details>

###  मन्त्रः
नख्ष॑त्रेभ्यᳵ कि॒लास᳚म् ।

<details><summary>भट्टभास्करटीका</summary>

नक्षत्रेभ्यः श्वेतबिन्दुतुल्येभ्यः किलासं कृष्णबिन्दुचितशरीरम् ।  
</details>

###  मन्त्रः

अह्ने॑ शु॒क्लम्पि॑ङ्ग॒लम् ।
<details><summary>भट्टभास्करटीका</summary>

अह्ने शुक्लं शुक्लदेहं पिङ्गळं पिङ्गळाक्षम् ।
</details>

###  मन्त्रः

<details><summary>भट्टभास्करटीका</summary>

रात्र्यै कृष्णं कृष्णदेहं पिङ्गाक्षम् ॥


इति तृतीये चतुर्थे सप्तदशोऽनुवाकः ॥  

</details>

