---
title: १०
unicode_script: devanagari
---

### मन्त्रः
प्र॒जाप॑तिरकामयत "म॒हान॑न्ना॒दस्स्या॒"मिति॑ ।  

#### टीका

1प्रजापतिरकामयतेत्यादि ॥ अन्नादनसामर्थ्यविषयं महत्त्वम् । यद्वा ऐश्वर्येण महान् अन्नादनसमर्थश्च स्यामिति ।  

### मन्त्रः
स ए॒ताव॑श्वमे॒धे म॑हि॒माना॑वपश्यत् ।  

#### टीका
महिमानौ महिमाख्यौ ग्रहावपश्यत् ।  
### मन्त्रः
ताव॑गृह्णीत ।  

#### टीका
अगृह्णीत च । 'यः प्राणतः, य आत्मदाः' इति पूर्वोत्तरौ महिमानौ ।  
### मन्त्रः
ततो॒ वै स म॒हान॑न्ना॒दो॑ऽभवत् ।  
## मूलम्
यᳵ का॒मये॑त म॒हान॑न्ना॒दस्स्या॒मिति॑ ।  
स ए॒ताव॑श्वमे॒धे म॑हि॒मानौ॑ गृह्णीत ।  

### मन्त्रः
यᳵ का॒मये॑त म॒हान॑न्ना॒दस्स्या॒मिति॒ स ए॒ताव॑श्वमे॒धे म॑हि॒मानौ॑ गृह्णीत ।  
म॒हाने॒वान्ना॒दो भ॑वति ।  
#### टीका
गतमन्यत् ॥

### मन्त्रः
य॒ज॒मा॒न॒दे॒व॒त्या॑ वै व॒पा ।  
राजा॑ महि॒मा ।  
## मूलम्
यद्व॒पाम्म॑हि॒म्नोभ॒यत॑ᳶ परि॒यज॑ति ।  
यज॑मानमे॒व रा॒ज्येनो॑भ॒यत॒ᳶ परि॑गृह्णाति ।  
### मन्त्रः
यद्व॒पाम्म॑हि॒म्नोभ॒यत॑ᳶ परि॒यज॑ति॒ यज॑मानमे॒व रा॒ज्येनो॑भ॒यत॒ᳶ परि॑गृह्णाति ।  


#### टीका
2यजमानदेवत्येति ॥ उभयोः प्राधान्याद्देवतैश्वर्यमुपचर्य देवतोक्ता । 'देवतान्तात्तादर्थ्ये यत्' राजा दीप्तिमान् तत्स्थानो महिमाख्यो होमः हूयमानाया एव वपाया दीप्तिस्थानीयत्वात् तत्र महिम्ना पूर्वेणोत्तरेण च उभयतः आदावन्ते वपायाः परियजनात् यजमानमेव राज्येन राज्यैश्वर्येण उभयतः अग्रतः पृष्ठतश्च इह चामुत्र च वा परिगृह्णाति ॥

### मन्त्रः
पु॒रस्ता᳚थ्स्वाहाकारा॒ वा अ॒न्ये दे॒वाः ।  
उ॒परि॑ष्टाथ्स्वाहाकारा अ॒न्ये ।  
#### टीका
3पुरस्तात्स्वाहाकारा इत्यादि ॥ ते उभये द्विप्रकारा देवाः मेध्ये अस्मिन् अश्वे ।  
### मन्त्रः
ते वा ए॒तेऽश्व॑ ए॒व मेध्य॑ उ॒भयेऽव॑रुध्यन्ते ।  

#### टीका

ते वा एत इति । अश्वस्य विश्वदेवत्वात् परिवप्ययोर्वेयं स्तुतिः ।
## मूलम्
यद्व॒पाम्म॑हि॒म्नोभ॒यत॑ᳶ परि॒यज॑ति ।  
ताने॒वोभया᳚न्प्रीणाति ॥41॥  
### मन्त्रः
यद्व॒पाम्म॑हि॒म्नोभ॒यत॑ᳶ परि॒यज॑ति॒ ताने॒वोभया᳚न्प्रीणाति ॥  
#### टीका
ताभ्यां अवरुद्धान् महिमभ्यां प्रीणयतीति ॥

इति तृतीये नवमे दशमोऽनुवाकः ॥  
