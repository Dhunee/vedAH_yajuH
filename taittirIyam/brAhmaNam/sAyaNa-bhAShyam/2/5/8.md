+++
title = "+०८, उपहोमशेषः"
unicode_script = "devanagari"

+++

<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/01_sa_ImpAhi.md">
<details open><summary><h2>01 स ईम्पाहि ...{Loading}...</h2></summary>

स ई᳚म् पाहि॒ य ऋ॑जी॒षी+++(=निष्पीडीत-रस-सोम-वल्लि-मान्)+++ तरु॑त्रः+++(=तारकः)+++ ।  
यश् शिप्र॑+++(=हनु)+++-वान् वृष॒भो+++(=वर्षको)+++ यो म॑ती॒नाम् ।  
यो गो᳚त्र॒भिद् व॑ज्र॒भृद् यो ह॑रि॒+++(=अश्व)+++-ष्ठाः ।  
स इ॑न्द्र चि॒त्राꣳ अ॒भि तृ॑न्धि॒+++(=नाशय)+++ +++(शत्रु)+++वाजान्॑+++(=अन्नानि)+++ ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/01_sa_ImpAhi.md">
<details open><summary><h2>01 स ईम्पाहि ...{Loading}...</h2></summary>
<details><summary>मूलम्</summary>

स ई᳚म्पाहि॒ य ऋ॑जी॒षी तरु॑त्रः ।  
यश्शिप्र॑वान्वृष॒भो यो म॑ती॒नाम् ।  
यो गो᳚त्र॒भिद्व॑ज्र॒भृद्यो ह॑रि॒ष्ठाः ।  
स इ॑न्द्र चि॒त्राꣳ अ॒भि तृ॑न्धि॒ वाजान्॑ ।  


</details>
<details><summary>सायणटीका</summary>

(SB) 1अष्टमेऽनुवाके प्रथमामृचमाह - हे इन्द्र! यस्त्वमृजीषी ॥ निष्पीडितरसः सोमवल्लीभाग ऋजीषम्, तद्वानृजीषी ॥ अत एव ब्राह्मणमाम्नायते - 'तस्मात्तृतीयसवन ऋजीषमभिषुण्वन्ति' इति ॥ तरुत्रः दुःखेभ्यस्तारकः तादृशः स त्वं ईं पाहि इमं सवनं पालय ॥ यस्त्वं शिप्रवान् शोभनहनुयुक्तः यश्च त्वं मतीनामस्मद्बुद्धीनां वृषभो वर्षयिता सन्मार्गबुद्धिप्रद इत्यर्थः ॥ यश्च त्वं गोत्रभित् पर्वतानां भेत्ता वज्रभृत् वज्रस्य धारकः यश्च हरिष्ठाः हरिनामकयोरश्वयोः स्थाता ॥ हे इन्द्र! स त्वं चित्रान्वाजान् विचित्राणि शत्रूणामन्नानि अभितृन्धि अभितो विनाशय ॥ अयं मन्त्रो माध्यंदिनसवने प्रस्थितयाज्यास्वन्तर्भावनीयः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/02_A_te.md">
<details open><summary><h2>02 आ ते ...{Loading}...</h2></summary>

आ ते॒ शुष्मो॑+++(=बलम्)+++ वृष॒भ ए॑तु प॒श्चात् ।  
ओत्त॒राद्+++(तः)+++ अ॑ध॒राग्+++(तः)+++ आ पु॒रस्ता᳚त् ।  
आ वि॒श्वतो॑ अ॒भि-समे᳚त्व् अ॒र्वाङ् ।  
इन्द्र॑ द्यु॒म्नꣳ+++(=धनं)+++ सुव॑र्वद् धेह्य् अ॒स्मे ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/02_A_te.md">
<details open><summary><h2>02 आ ते ...{Loading}...</h2></summary>
<details><summary>मूलम्</summary>

आ ते॒ शुष्मो॑ वृष॒भ ए॑तु प॒श्चात् ।  
ओत्त॒राद॑ध॒रागा पु॒रस्ता᳚त् ।  
आ वि॒श्वतो॑ अ॒भिसमे᳚त्व॒र्वाङ् ।  
इन्द्र॑ द्यु॒म्नꣳ सुव॑र्वद्धेह्य॒स्मे ।  

</details>
<details><summary>सायणटीका</summary>

2द्वितीयामाह - हे इन्द्र! वृषभ! श्रेष्ठ! ते तव शुष्मः बलं पश्चात् अस्मत्तः पश्चिमभागे आ एतु आगच्छतु ॥ तथैवोत्तरात् उत्तरभागेऽप्यागच्छतु ॥ अधराक् अधरभागेऽप्यागच्चछतु ॥ पुरस्तात् पूर्वभागेऽप्यागच्छतु ॥ विश्वतः सर्वेषु प्रदेशेषु अभि अस्मानभिलक्ष्य अर्वाङ् समीपवर्ति आसमेतु सम्यगागच्छतु ॥ हे इन्द्र! सुवर्वत् स्वर्गयुक्तं द्युम्नं धनं अस्मे धेहि अस्मासु संपादय ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/03_proShvasmai_puroratham.md">
<details open><summary><h2>03 प्रोष्वस्मै पुरोरथम् ...{Loading}...</h2></summary>

प्रोष्व्+++(=प्रसुष्ठु)+++ अ॑स्मै पुरो-र॒थम् +++(यथा तथा)+++ ।  
इन्द्रा॑य शू॒षम्+++(=बलं [यथा तथा])+++ अ॑र्चत ॥34॥  
अ॒भीके॑ +++(वैरिणि)+++ चिद् उ लोक॒कृत् ।  
+++(वैरिभिः)+++ स॒ङ्गे स॒मथ्सु॑+++(=सङ्ग्रामेषु)+++ वृत्र॒हा ।  
अ॒स्माक॑म् बोधि+++(=बुध्यतां)+++ चोदि॒ता ।  
नभ॑न्ताम्+++(=हिंसन्ताम्)+++ अन्य॒केषा᳚म् ।  
ज्या॒का+++(=कु-ज्या)+++ अधि॒ धन्व॑सु ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/03_proShvasmai_puroratham.md">
<details open><summary><h2>03 प्रोष्वस्मै पुरोरथम् ...{Loading}...</h2></summary>
<details><summary>मूलम्</summary>

प्रोष्व॑स्मै पुरोर॒थम् ।  
इन्द्रा॑य शू॒षम॑र्चत ॥34॥  
अ॒भीके॑ चिदु लोक॒कृत् ।  
स॒ङ्गे स॒मथ्सु॑ वृत्र॒हा ।  
अ॒स्माक॑म्बोधि चोदि॒ता ।  
नभ॑न्तामन्य॒केषा᳚म् ।  
ज्या॒का अधि॒ धन्व॑सु ।  

</details>
<details><summary>सायणटीका</summary>

3तृतीयामाह - अस्मा इन्द्राय अस्येन्द्रस्य पुरोरथं रथस्य पुरोभागे शूषं बलं प्रोष्वर्चत प्रकर्षेण सुष्ठु पूजयत ॥ कथं बलस्य पूजेत्युच्यते - अयमिन्द्रः वृत्रहा वैरिघाती समत्सु सङ्ग्रामेषु सङ्गे योद्धृभिर्वैरिभटैः सङ्गे सति संयोगे सति अभीकेचित् हन्तुं कामयमानेऽपि वैरिणि लोककृत् स्थितिं करोत्येव न तु पलायते ॥ इत्थं बलस्य पूजा ॥ तथा पूजित इन्द्रोऽस्माकं इतरव्यावृत्तये चोदिता प्रेरयिता सन् बोधि बुध्यतां सावधानो भवतु ॥ अन्यकेषां कुत्सितानां वैरिणां धन्वसु अधिश्रित्य वर्तमाना ज्याकाः कुत्सितज्या नभन्तां हिंसन्तां त्रुट्यन्त्वित्यर्थः ॥ एतच्चोभयं कस्मिंश्चिदैन्द्रे कर्मणि विनियोज्यम् ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/04_indrav.NvayaM_shunAsIram.md">
<details open><summary><h2>04 इन्द्रव्ँवयं शुनासीरम् ...{Loading}...</h2></summary>


इन्द्र॑व्ँ व॒यꣳ शु॑ना॒-सीर᳚म्+++(=वायु-सूर्य-सहितम् / सतीक्ष्ण-हलम्)+++ ।  
अ॒स्मिन् य॒ज्ञे ह॑वामहे ।  
आ वाजै॒र्+++(=अन्नैः [सह])+++ उप॑ नो गमत् ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/04_indrav.NvayaM_shunAsIram.md">
<details open><summary><h2>04 इन्द्रव्ँवयं शुनासीरम् ...{Loading}...</h2></summary>
<details><summary>मूलम्</summary>

इन्द्र॑व्ँव॒यꣳ शु॑ना॒सीर᳚म् ।  
अ॒स्मिन् य॒ज्ञे ह॑वामहे ।  
आ वाजै॒रुप॑ नो गमत् ।  

</details>
<details><summary>सायणटीका</summary>

4चतुर्थीमाह - शुनः वायुः सीर आदित्यः ताभ्यां युक्तमिन्द्रमस्मिन्यज्ञे वयमाह्वयामः ॥ स चेन्द्रः वाजैरन्नैस्सह नोऽस्मान्प्रति उपागमत् उपागच्छतु ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/05_indrAya_shunAsIrAya.md">
<details open><summary><h2>05 इन्द्राय शुनासीराय ...{Loading}...</h2></summary>



इन्द्रा॑य॒ शुना॒-सीरा॑य+++(= सतीक्ष्ण-हलाय)+++ ।  
स्रु॒चा जु॑हुत नो ह॒विः ॥35॥  
जु॒षता॒म् प्रति॒ मेधि॑रः+++(=मेधावी)+++ ।  
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/05_indrAya_shunAsIrAya.md">
<details open><summary><h2>05 इन्द्राय शुनासीराय ...{Loading}...</h2></summary>
<details><summary>मूलम्</summary>

इन्द्रा॑य॒ शुना॒सीरा॑य ।  
स्रु॒चा जु॑हुत नो ह॒विः ॥35॥  
जु॒षता॒म्प्रति॒ मेधि॑रः ।  
प्र ह॒व्यानि॑ घृ॒तव॑न्त्यस्मै ।  


</details>
<details><summary>सायणटीका</summary>

5पञ्चमीमाह - शुनासीराय वाय्वादित्ययुक्तायेन्द्राय स्रुचा जुह्वानोऽस्मदीयं हविः हे ऋत्विजः! जुहुत ॥ मेधिरः मेधावानिन्द्रः प्रतिजुषतां प्रातिस्विकं तद्धविः सेवताम् ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/06_haryashvAya_bharatA.md">
<details open><summary><h2>06 हर्यश्वाय भरता ...{Loading}...</h2></summary>


प्र ह॒व्यानि॑ घृ॒तव॑न्त्य् अस्मै ।  
हर्य्-अ॑श्वाय भरता स॒जोषाः᳚ ।  
इन्द्र॒ऽर्तुभि॒र् ब्रह्म॑णा वावृधा॒नः ।  
शु॒ना॒सी॒री+++(= सतीक्ष्ण-हलः)+++ ह॒विर् इ॒दञ् जु॑षस्व ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/06_haryashvAya_bharatA.md">
<details open><summary><h2>06 हर्यश्वाय भरता ...{Loading}...</h2></summary>
<details><summary>मूलम्</summary>

हर्य॑श्वाय भरता स॒जोषाः᳚ ।  
इन्द्र॒र्तुभि॒र्ब्रह्म॑णा वावृधा॒नः ।  
शु॒ना॒सी॒री ह॒विरि॒दञ्जु॑षस्व ।  


</details>
<details><summary>सायणटीका</summary>

6षष्ठीमाह - हर्यश्वाय हरितनामकाभ्यामश्वाभ्यां युक्ताय अस्मा इन्द्राय घृतवन्ति हव्यानि हे ऋत्वियः! प्रभरत प्रकर्षेण संपादयत ॥ हे इन्द्र! त्वं सजोषाः वसन्ताद्यृतुदेवताभिः समानप्रीतिस्सन् ब्रह्मणा मन्त्रेण वावृधानः वर्धमानः शुनासीरी वाय्वादित्ययुक्तः इदं हविर्जुषस्व ॥ अत्रापस्तम्वः - 'इन्द्राय शुनासीराय पुरोडाशं द्वादशकपालम्' इत्यस्मिन्कर्मणि मन्त्रद्वयं विनियुक्तवान् 'इन्द्राय शुनासीराय' इत्यारभ्य 'हविरिदं जुषस्वेति याज्यानुवाक्ये' इत्यन्तेन वाक्येन ॥ यस्त्वेताभ्यां पूर्वो मन्त्रः 'इन्द्रं वयम्' इत्यादिः सोऽयं पुरोनुवाक्यया विकल्प्यते ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/07_vayassuparNA.md">
<details open><summary><h2>07 वयस्सुपर्णा ...{Loading}...</h2></summary>

वय॑स् सुप॒र्णा उप॑सेदु॒र् इन्द्र᳚म् ।  
प्रि॒यमे॑धा॒ ऋष॑यो॒ नाध॑मानाः+++(=नाथमानाः)+++ ।  
अप॑ ध्वा॒न्तम् ऊ᳚र्णु॒हि+++(=सारय)+++ पू॒र्धि+++(=पूरय)+++ चख्षुः॑ ।  
मु॒मु॒ग्ध्य्+++(=मोचय)+++ अ॑स्मान् नि॒धये॑ऽव ब॒द्धान् ।


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/07_vayassuparNA.md">
<details open><summary><h2>07 वयस्सुपर्णा ...{Loading}...</h2></summary>
<details><summary>मूलम्</summary>

वय॑स्सुप॒र्णा उप॑सेदु॒रिन्द्र᳚म् ।  
प्रि॒यमे॑धा॒ ऋष॑यो॒ नाध॑मानाः ।  
अप॑ ध्वा॒न्तमू᳚र्णु॒हि पू॒र्धि चख्षुः॑ ।  
मु॒मु॒ग्ध्य॑स्मान्नि॒धये॑ऽव ब॒द्धान् ।  


</details>
<details><summary>सायणटीका</summary>

7सप्तमीमाह - केचिदृषयः इन्द्रमुपसेदुः कार्यप्राप्त्यर्थमुपासते ॥ कीदृशा ऋषयः? अवयः पक्षिमूर्तिधारिणः अत एव सुपर्णाः शोभनपक्षोपेताः ॥ प्रियमेधाः - अधीतस्य ग्रन्थस्य धारणशक्तिर्मेधा तस्यां प्रीतियुक्ताः नाधमानाः किंचित्कार्यं याचमानाः ॥ स एव याच्ञाप्रकारः स्पष्टीक्रियते - हे इन्द्र! ध्वान्तं अज्ञानलक्षणमन्धकारं अपोर्णुहि अपसारय ॥ चक्षुः ज्ञानलक्षणां दृष्टिं पूर्धि पूरय ॥ निधयेव शृङ्खलयेव अज्ञानेन बद्धानस्मान् मुमुग्धि तस्मादज्ञानबन्धान्मोचय ॥ अस्य मन्त्रस्य सोमक्रयादूर्ध्वमंसाच्छादकवस्त्रापनयने विनियोगमापस्तम्ब आह - "अत्र यजमानोऽपोर्णुते 'वयस्सुपर्णाः' इति" ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/08_bRhadindrAya_gAyata.md">
<details open><summary><h2>08 बृहदिन्द्राय गायत ...{Loading}...</h2></summary>



बृ॒हद् +++(साम)+++ इन्द्रा॑य गायत ॥36॥  
मरु॑तो वृत्र॒हन्त॑मम् ।  
येन॒ ज्योति॒र् अज॑नयन्न् ऋता॒वृधः॑+++(=यज्ञवर्धकाः)+++ ।  
दे॒वन् दे॒वाय॒ जागृ॑वि +++(ज्योतिः)+++।  
+++(ऋत्विजो हि पृष्ठस्तोत्रे बृहत्साम गायन्ति ॥ अस्य च मन्त्रस्य क्वचित्सोमविकृतौ विनियोगो द्रष्टव्यः ॥)+++
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/08_bRhadindrAya_gAyata.md">
<details open><summary><h2>08 बृहदिन्द्राय गायत ...{Loading}...</h2></summary>
<details><summary>मूलम्</summary>

बृ॒हदिन्द्रा॑य गायत ॥36॥  
मरु॑तो वृत्र॒हन्त॑मम् ।  
येन॒ ज्योति॒रज॑नयन्नृता॒वृधः॑ ।  
दे॒वन्दे॒वाय॒ जागृ॑वि ।  


</details>
<details><summary>सायणटीका</summary>

8अष्टमीमाह - हे मरुतः! वृत्रहन्तमं अतिशयेन वैरिवधकारि बृहत् साम इन्द्राय इन्द्रार्थं गायत ॥ ऋतावृधः यज्ञवर्धकाः ऋत्विजः देवाय इन्द्रार्थं देवं दीप्यमानं जागृवि जागरणस्याप्रमत्तत्वस्य साधनं ज्योतिः ज्ञानरूपं प्रकाशं येन बृहत्साम्नाऽजनयन् उत्पादितवन्तः ॥ तेन बृहता साम्ना गायतेत्यन्वयः ॥ ऋत्विजो हि पृष्ठस्तोत्रे बृहत्साम गायन्ति ॥ अस्य च मन्त्रस्य क्वचित्सोमविकृतौ विनियोगो द्रष्टव्यः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/09_kAmihaikAkH_ka.md">
<details open><summary><h2>09 कामिहैकाᳵ क ...{Loading}...</h2></summary>

का मि॒हैका॒ᳵ+++(=नीहाराः →तिमिरः)+++ क इ॒मे प॑त॒ङ्गाः +++(केशोण्ड्रकानि)+++ ।  
मा॒न्था॒लाᳵ+++(=मन्थनोद्भवा)+++ कुलि॒ परि॑ मा पतन्ति ।  
अना॑वृतैना॒न् प्रध॑मन्तु दे॒वाः ।  
सौप॑र्ण॒ञ् चख्षु॑स् त॒नुवा॑ विदेय ।+++(4)+++
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/09_kAmihaikAkH_ka.md">
<details open><summary><h2>09 कामिहैकाᳵ क ...{Loading}...</h2></summary>
<details><summary>मूलम्</summary>

कामि॒हैका॒ᳵ क इ॒मे प॑त॒ङ्गाः ।  
मा॒न्था॒लाᳵ कुलि॒परि॑मापतन्ति ।  
अना॑वृतैना॒न्प्रध॑मन्तु दे॒वाः ।  
सौप॑र्ण॒ञ्चख्षु॑स्त॒नुवा॑ विदेय ।  

</details>
<details><summary>सायणटीका</summary>

9नवमीमाह - मिहिकाशब्दो नीहारवाचकस्सन् दृष्टेरावरकं रोगविशेषमुपलक्षयति ॥ मिहिका एव मिहैकाः ॥ पतङ्गशब्दः शलभ वाची सन् नेत्ररश्मिजन्यानि केशोण्ड्रकान्याकाशे भासमानान्युपलक्षयति ॥ तानि चौष्ण्यरोगे सति बहूनि भासन्ते ॥ तदुभयं किंशब्दाभ्यामाक्षिप्यते ॥ काः मिहैकाः? इमे पतङ्गाश्च के? ॥ तदुभयोपद्रवो मम नास्तीत्यर्थः ॥ मन्थशब्देन दधिमन्थनमुच्यते ॥ तत्संबन्धिनस्तक्रबिन्दवो मान्थाः तद्वदालान्ति आगच्छन्तीति मान्थालाः केशोण्ड्रकविशेषाः ॥ कुलं समूहः तद्रूपतामापन्नाः कुलिशब्देनोच्यन्ते ॥ ते च संघशो मा मां परिपतन्ति ॥ देवाः अनावृता केशोण्ड्रादिकृतनेत्रावरणापगमेन एनान् केशोण्ड्रादिकान् रोगदोषान् प्रधमन्तु प्रकर्षेण मुखोत्थितवायुमात्रेण विनाशयन्तु ॥ ततोऽहं तनुवा सहितः सौपर्णं चक्षुर्विदेय ॥ सुपर्णः पक्षी यथा दूरस्थं पश्यति तथा दूरदशर्नक्षमं चक्षुष्पाटवं लभेयम् ॥ सोऽयं मन्त्रो नेत्ररोगपरिहाराय प्रयोक्तव्यः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/10_evA_vandasva.md">
<details open><summary><h2>10 एवा वन्दस्व ...{Loading}...</h2></summary>
<details open><summary><h2>०२ एवा वन्दस्व ...{Loading}...</h2></summary>


ए॒व+आ व॑न्दस्व॒ वरु॑णम् बृ॒हन्त᳚म् ।  
न॒म॒स्य+ आ धीर॑म् अ॒मृत॑स्य गो॒पाम् ।  
स न॒श् शर्म॑ त्रि॒-वरू॑थ॒व्ँ+++(=वर्म)+++ वियꣳ॑सत्+++(=वियमयतु)+++ ॥37॥  
यू॒यम् पा॑त स्व॒स्तिभि॒स् सदा॑ नः ।  

</details></details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/10_evA_vandasva.md">
<details open><summary><h2>10 एवा वन्दस्व ...{Loading}...</h2></summary>
<details><summary>मूलम्</summary>

ए॒वा व॑न्दस्व॒ वरु॑णम्बृ॒हन्त᳚म् ।  
न॒म॒स्याधीर॑म॒मृत॑स्य गो॒पाम् ।  
स न॒श्शर्म॑ त्रि॒वरू॑थ॒व्ँवियꣳ॑सत् ॥37॥  
यू॒यम्पा॑त स्व॒स्तिभि॒स्सदा॑ नः ।  


</details>
<details><summary>सायणटीका</summary>

10दशमीमाह - हे यजमान! बृहन्तं गुणाधिकं वरुणमेव आवन्दस्व स्तुहि ॥ तथा धीरं बुद्धिमन्तं अमृतस्य क्रतुफलस्य गोपां रक्षितारं नमस्य नमस्कुरु ॥ स वरुणो नोऽस्मभ्यं त्रिवरूथं मूमिकात्रयोपेतं शर्म गृहं वियंसत् विशेषेण यच्छतु ॥ हे वरुण! सपरिवारा यूयं स्वस्तिभिः क्षेमैः न: अस्मान् सदा पात रक्षत ॥ अस्य मन्त्रस्य ब्रह्मण उत्सङ्गे सोमासादने विनियोगमापस्तम्ब आह - 'एवावन्दस्वेत्युपस्थे ब्रह्मा राजानं कुरुते' इति ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/11_nAke_suparNamupa.md">
<details open><summary><h2>11 नाके सुपर्णमुप ...{Loading}...</h2></summary>

नाके॑ सुप॒र्णम् उप॒ यत् पत॑न्तम् ।  
हृ॒दा वेन॑न्तो+++(=कामयमानाः)+++ अ॒भ्यच॑ख्षत त्वा +++(सूर्य!)+++ ।  
हिर॑ण्य-पख्ष॒व्ँ वरु॑णस्य दू॒तम् +++(शतभिषज आगमनात्)+++ ।  
य॒मस्य॒ योनौ॑ +++(भरण्यां)+++ शकु॒नम् भु॑र॒ण्युम्+++(=भरणशीलं)+++ ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/11_nAke_suparNamupa.md">
<details open><summary><h2>11 नाके सुपर्णमुप ...{Loading}...</h2></summary>
<details><summary>मूलम्</summary>

नाके॑ सुप॒र्णमुप॒ यत्पत॑न्तम् ।  
हृ॒दा वेन॑न्तो अ॒भ्यच॑ख्षत त्वा ।  
हिर॑ण्यपख्ष॒व्ँवरु॑णस्य दू॒तम् ।  
य॒मस्य॒ योनौ॑ शकु॒नम्भु॑र॒ण्युम् ।  


</details>
<details><summary>सायणटीका</summary>

11एकादशीमाह - हे प्रवर्ग्यस्वामिन्! त्वामृत्विजो हृदा स्वकीयेन मनसा वेनन्तः कामयमानाः यद्यदा अभ्यचक्षत अभितः प्रख्यापितवन्तः तदा त्वं तुष्टो भवेति शेषः ॥ कीदृशं त्वां? नाके सुवर्गे उपपतन्तं समीपं प्रतिगच्छन्तम् ॥ अत एव सुपर्णं शोभनपक्षोपेतं हिरण्यपक्षं सुवर्णमयपक्षोपेतं वरुणस्य दूतं वरुणेन प्रेर्यमाणं यमस्य योनौ स्थानविशेषे भुरण्युं भरणशीलं रोगसंपादकमित्यर्थः ॥ शकुनं पक्ष्याकारम् ॥ अयं मन्त्रः प्रवर्ग्यस्याभिषवेऽन्तर्भावनीयः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/12_shanno_devIrabhiShTaye.md">
<details open><summary><h2>12 शन्नो देवीरभिष्टये ...{Loading}...</h2></summary>
<details open><summary><h2>०४ शं नो ...{Loading}...</h2></summary>


शं नो॑ दे॒वीर॒भिष्ट॑य॒  
आपो॑ भवन्तु पी॒तये॑ ।  
शं योर्+++(=[अ]मिश्रणाय)+++ अ॒भि स्र॑वन्तु नः ॥ ०४॥

</details></details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/12_shanno_devIrabhiShTaye.md">
<details open><summary><h2>12 शन्नो देवीरभिष्टये ...{Loading}...</h2></summary>
<details><summary>मूलम्</summary>

शन्नो॑ दे॒वीर॒भिष्ट॑ये ।  
आपो॑ भवन्तु पी॒तये᳚ ।  
शय्ँयोर॒भिस्र॑वन्तु नः ।  


</details>
<details><summary>सायणटीका</summary>

12द्वादशीमाह - देवीः द्योतमाना आपः नोऽस्माकं अभिष्टये अपेक्षिताय पानाय शं शान्ता भवन्तु ॥ नोऽस्मान्मति शं सुखहेतवः योः दुःखवियोजिकाश्च सत्यः अभिस्रवन्तु अभितः प्रवहन्तु ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/13_IshAnA_vAryANAm.md">
<details open><summary><h2>13 ईशाना वार्याणाम् ...{Loading}...</h2></summary>
<details open><summary><h2>०५ ईशाना वार्याणां ...{Loading}...</h2></summary>


ईशा॑ना॒ वार्या॑णां॒+++(=वारिप्रभवानां)+++  
क्षय॑न्तीश्+++(=निवासयित्रीः)+++ चर्षणी॒नाम्+++(=चलनशीलानाम्)+++ ।  
अ॒पो या॑चामि भेष॒जम् ॥ ०५॥

</details></details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/13_IshAnA_vAryANAm.md">
<details open><summary><h2>13 ईशाना वार्याणाम् ...{Loading}...</h2></summary>
<details><summary>मूलम्</summary>

ईशा॑ना॒ वार्या॑णाम् ।  
ख्षय॑न्तीश्चर्षणी॒नाम् ॥38 ॥  
अ॒पो या॑चामि भेष॒जम् ।  

</details>
<details><summary>सायणटीका</summary>

13त्रयोदशीमाह - अहमपो देवीः प्रति भेषजं पापविनाशकारणमौषधं याचामि ॥ कीदृशीरपः? वार्याणां वरणीयानां कामानां ईशाना: दातुं समर्थाः चर्षणीनां मानुषाणां क्षयन्तीः निवासहेतुभूताः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/14_aphsu_me.md">
<details open><summary><h2>14 अफ्सु मे ...{Loading}...</h2></summary>
<details open><summary><h2>०६ अप्सु मे ...{Loading}...</h2></summary>


अ॒प्सु मे॒ सोमो॑ अब्रवीद्  
अ॒न्तर् विश्वा॑नि भेष॒जा +++(इति)+++ ।  
अ॒ग्निं च॑ वि॒श्व-श॑म्भुवम् +++(वर्तमानम् अपि)+++ ॥ ०६॥

</details></details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/14_aphsu_me.md">
<details open><summary><h2>14 अफ्सु मे ...{Loading}...</h2></summary>
<details><summary>मूलम्</summary>

अ॒फ्सु मे॒ सोमो॑ अब्रवीत् ।  
अ॒न्तर्विश्वा॑नि भेष॒जा ।  
अ॒ग्निञ्च॑ वि॒श्वश॑म्भुवम् ।  
आप॑श्च वि॒श्वभे॑षजीः ।  


</details>
<details><summary>सायणटीका</summary>

14चतुर्दशीमाह - अप्सु अन्तर्जलेषु मध्ये विश्वानि भेषजा सर्वाण्यौषधानि सन्तीति मे मह्यं सोमोब्रवीन् ॥ तथा विश्वशंभुवं सर्वस्य जगतः सुखस्य भावयितारमग्निं च मह्यं सोमोऽब्रवीत् ॥ तथा विश्वभेषजीः सर्वस्यानिष्टस्यौषधरूपा आपश्च याः सन्ति ता अपि सोमोऽब्रवीन् ॥ तदेतन्मन्त्रत्रयमब्देवताके कर्मणि द्रष्टव्यम् ॥ तृतीयमन्त्रस्यावभृथेष्टौ द्वितीयाज्यभागेऽपि विनियोगमापस्तम्ब आह - 'अप्सुमन्तावाज्यभगौ यजत्यप्स्वग्न इत्येषाऽप्सु मे सोमो अब्रवीत्' इति ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/15_yadaphsu_te.md">
<details open><summary><h2>15 यदफ्सु ते ...{Loading}...</h2></summary>

यद् अ॒फ्सु ते॑ सरस्वति ।  
गोष्व् अश्वे॑षु॒ यन् मधु॑ +++(→क्षीरं)+++ ।  
तेन॑ मे वाजिनी-वति+++(→तरङ्गिणीवति)+++ ।  
मुख॑म् अङ्ग्धि+++(=अक्तं कुरु)+++ सरस्वति ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/15_yadaphsu_te.md">
<details open><summary><h2>15 यदफ्सु ते ...{Loading}...</h2></summary>
<details><summary>मूलम्</summary>

यद॒फ्सु ते॑ सरस्वति ।  
गोष्वश्वे॑षु॒ यन्मधु॑ ।  
तेन॑ मे वाजिनीवति ।  
मुख॑मङ्ग्धि सरस्वति ।  


</details>
<details><summary>सायणटीका</summary>

15पञ्चदशीमाह - हे सरस्वति! नदीरूपे! ते त्वदीयास्वप्सु यन्मधु माधुर्यं विद्यते तथा गोष्वश्वेषु मधुरं क्षीरं समीचीनं वहनसामर्थ्यं च यद्विद्यते हे वाजिनीवति! अन्नसमृद्धियुक्ते! सरस्वति! तेन सर्वेण मे मुखमङ्ग्धि वक्त्रमलंकृतं कुरु ॥॥

</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/16_yA_sarasvatI.md">
<details open><summary><h2>16 या सरस्वती ...{Loading}...</h2></summary>

या सर॑स्वती वैशम्+++(←विश्)+++-भ॒ल्या+++(=भरणक्षमा)+++, तस्या᳚म् मे रास्व ।
तस्या᳚स् ते भख्षीय ।
तस्या᳚स् ते भूयिष्ठ॒-भाजो॑ भूयास्म ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/16_yA_sarasvatI.md">
<details open><summary><h2>16 या सरस्वती ...{Loading}...</h2></summary>
<details><summary>मूलम्</summary>

या सर॑स्वती वैशम्भ॒ल्या ॥39॥  
तस्या᳚म्मे रास्व ।  
तस्या᳚स्ते भख्षीय ।  
तस्या᳚स्ते भूयिष्ठ॒भाजो॑ भूयास्म ।  


</details>
<details><summary>सायणटीका</summary>

16षेडशीमाह - विशां प्रजानां भरणं पोषणं विशम्भलं तत्कर्तुं क्षमा वैशम्भल्या तादृशी या सरस्वती तस्यां सरस्वत्यां नदीरूपायां मे रास्व हे सरस्वति! देवते! मह्यं भोगं देहि ॥ तस्याः सरस्वत्याः ते तव भक्षीय रसमनुभवामि ॥ तस्यास्ते भूयिष्ठभाजः अतिप्रभूततररससेविनो भूयास्म ॥ एतस्य मन्त्रद्वयस्य दार्शिके यजमाने विनियोगमापस्तम्व आह - 'यदप्सु त इत्युपक्रम्य भूयिष्ठभाजो भूयास्मेति मुखं विमृष्टे' इत्यन्तेन वाक्येन ॥॥

</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/17_ahantvadasmi_madasi.md">
<details open><summary><h2>17 अहन्त्वदस्मि मदसि ...{Loading}...</h2></summary>

अ॒हन्त्वद॑स्मि॒ मद॑सि॒ त्वमे॒तत् ।  
ममा॑सि॒ योनि॒स्तव॒ योनि॑रस्मि ।  
ममै॒व सन्वह॑ ह॒व्यान्य॑ग्ने ।  
पु॒त्रᳶ पि॒त्रे लो॑क॒कृज्जा॑तवेदः ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/17_ahantvadasmi_madasi.md">
<details open><summary><h2>17 अहन्त्वदस्मि मदसि ...{Loading}...</h2></summary>
<details><summary>मूलम्</summary>

अ॒हन्त्वद॑स्मि॒ मद॑सि॒ त्वमे॒तत् ।  
ममा॑सि॒ योनि॒स्तव॒ योनि॑रस्मि ।  
ममै॒व सन्वह॑ ह॒व्यान्य॑ग्ने ।  
पु॒त्रᳶ पि॒त्रे लो॑क॒कृज्जा॑तवेदः ।  


</details>
<details><summary>सायणटीका</summary>

17सप्तदशीमाह - हे अग्ने! अहं त्वदस्मि त्वत्तः सकाशाद्यजमानोऽस्मि त्वमप्येतद्रूपं मदसि मत्तः सकाशादेतदाहवनीयरूपं प्राप्तोसि ॥ मया ह्याधीयमानस्य तव आहवनीयत्वम् ॥ अतः कारणात् त्वं मम योनिः कारणमसि ॥ अहं च तव योनिः कारणमस्मि ॥ हे अग्ने! ममैव सन् त्वं मदीय एव भूत्वा हव्यानि वह ॥ हे जातवेदः! सर्वजगदभिज्ञ! यथा लोके पुत्रः पित्रे लोककृत् स्थानसंपादको भवति अतो यथा मया तव स्थानं संपादितं तथा त्वयाऽपि भम पुण्यलोकः संपादनीया ॥ एतस्य मन्त्रस्य फलचमसे विनियोगमापस्तम्ब आह - 'अहं त्वदस्मि मदसीत्यङ्गारे हुत्वा तस्मै भक्षं प्रयच्छेत्' इति ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/18_ihaiva_santatra.md">
<details open><summary><h2>18 इहैव सन्तत्र ...{Loading}...</h2></summary>

इ॒हैव सन्तत्र॒ सन्त॑न्त्वाऽग्ने ।  
प्रा॒णेन॑ वा॒चा मन॑सा बिभर्मि ।  
ति॒रो मा॒ सन्त॒मायु॒र्मा प्रहा॑सीत् ॥40॥  
ज्योति॑षा त्वा वैश्वान॒रेणोप॑तिष्ठे ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/18_ihaiva_santatra.md">
<details open><summary><h2>18 इहैव सन्तत्र ...{Loading}...</h2></summary>
<details><summary>मूलम्</summary>

इ॒हैव सन्तत्र॒ सन्त॑न्त्वाऽग्ने ।  
प्रा॒णेन॑ वा॒चा मन॑सा बिभर्मि ।  
ति॒रो मा॒ सन्त॒मायु॒र्मा प्रहा॑सीत् ॥40॥  
ज्योति॑षा त्वा वैश्वान॒रेणोप॑तिष्ठे ।  

</details>
<details><summary>सायणटीका</summary>

18अष्टादशीमाह - हे अग्ने! अहमिहैव दूरदेशे स्थितः सन् तत्राहवनीयायतने सन्तं वर्तमानं त्वां मदीयेन प्राणेन मनसा वाचा बिभर्मि धारयामि ॥ तिरः व्यवहितो भूत्वा सन्तं वर्तमानं मा मां प्रति आयुः मा प्रहासीत् मा परित्यजतु ॥ वैश्वानरेण सर्वपुरुषहितेन ज्योतिषा युक्तं त्वामुपतिष्ठे भजामि ॥ अयं मन्त्रः क्वचिदग्न्युपस्थाने विनियोक्तव्यः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/19_ayante_yonir.md">
<details open><summary><h2>19 अयन्ते योनिर् ...{Loading}...</h2></summary>

अ॒यन् ते॒ **योनि॑र्** ऋ॒त्वियः॑ ।  
यतो॑ जा॒तो **अरो॑चथाः** ।  
तञ् जा॒नन्न् अ॑ग्न॒ **आ रो॑ह** +++(→ सीदेति शाकले)+++ ।  
अथा॑ नो **वर्धया र॒यिम्** ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/19_ayante_yonir.md">
<details open><summary><h2>19 अयन्ते योनिर् ...{Loading}...</h2></summary>
<details><summary>मूलम्</summary>

अ॒यन्ते॒ योनि॑र् ऋ॒त्वियः॑ ।  
यतो॑ जा॒तो अरो॑चथाः ।  
तञ्जा॒नन्न॑ग्न॒ आरो॑ह ।  
अथा॑ नो वर्धया र॒यिम् ।  

</details>
<details><summary>Keith</summary>

This is thy due place of birth,  
Whence born thou didst shine;  
Mount it, O Agni, knowing it,  
And make our wealth increase.
</details>
<details><summary>सायणटीका</summary>

19एकोनविंशीमाह - हे अग्ने! अयं अरणिरूपः काष्ठविशेषः ते तव ऋत्वियः योनिः ऋतुकालसंबन्ध्युत्पत्तिस्थानम् ॥ यतो योनेर्जातस्त्वं अरोचथाः दीप्तोऽसि ॥ हे अग्ने! जानन् स्वकीयत्वेनावगच्छन् तं योनिं अरणिरूपमारोह ॥ अथानन्तरं नोऽस्माकं रयिं धनं वर्धय समृद्धं कुरु ॥ एतस्य मन्त्रस्य विनियोगो ब्राह्मणेनाम्नातः - अयं ते योनिर्ऋत्विय इत्यरण्योस्समारोहयति' इति ॥
</details>
<details><summary>भट्टभास्कर-टीका</summary>

हे अग्ने अयं ते तव योनिः कारणं गार्हपत्य उच्यते नात्रारणिः । ऋत्वियः ऋतुः प्राप्तोस्येति । 'छन्दसि घस्' इति घस् । ऋतावृताविज्यत इत्यर्थः । यतस्त्वं जातोऽरोचथाः दीप्यसे । छान्दसो लङ् । तं योनिं जानन् त्वं ममायं योनिरित्यवगच्छन् आरोह । आश्रय मा कदाचिदपि मुचः । अथ नोस्माकं रयिं धनं वर्धय । सांहितिकं दीर्घत्वं छान्दसं । 'निपातस्य च' इत्यथशब्दस्य ॥

_______
अयं ते योनिरिति।   हेऽग्नेऽयमिष्टाकारूपः पदार्थस्ते तव योनिरुत्पत्तिहेतुः, ऋत्विय ऋतुकालीनस्त्रीपुरुषसंगमतुल्य इति।   यतो योनेरिष्टकारूपाज्जात उत्पन्नसत्व-मरोचथा दीप्तिमानसि, तं तथाविधं योनिमिष्टकारूपं जानन्नवगच्छन्सन्नारोह प्राप्नुहि ।   अथानन्तरं नोऽस्माकं रयिं धनं वर्धय।

_______
एषा च 'उप प्रयन्तः' इत्यत्र व्याख्याता । हे अग्ने! अयं ते तव ऋत्वियः ऋतुप्रायप्राप्तो योनिः कारणं यतो जातः त्वं अरोचथाः तं जानन् आत्माधिकारं विद्वान् आरोह अथ आरुह्य च नः अस्माकं रयिं वर्धय इति ॥

_______
अयं ते योनिरिति।   हेऽग्ने योऽयमिष्टकाचितिरूपप्रदेशस्ते तव योनिः स्थानं, यतो यस्या इष्टकाचितेर्जात उत्पन्नस्त्वमरोचथा दीप्तो भवति, तं योनिं जानन्स्वकीयत्वेनावगच्छन्नारोह।   अथानन्तरं नोऽस्माकं रयिं धनं वर्धय।
</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/20_yA_te.md">
<details open><summary><h2>20 या ते ...{Loading}...</h2></summary>

या ते॑ अग्ने य॒ज्ञिया॑ त॒नूस्तयेह्यारो॑हा॒त्माऽऽत्मान᳚म् ।  
अच्छा॒ वसू॑नि कृ॒ण्वन्न॒स्मे नर्या॑ पु॒रूणि॑ ।  

य॒ज्ञो भू॒त्वा य॒ज्ञमासी॑द॒ स्वाय्ँयोनि᳚म् ।  
जात॑वेदो॒ भुव॒ आ जाय॑मान॒स्सख्ष॑य॒ एहि॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/20_yA_te.md">
<details open><summary><h2>20 या ते ...{Loading}...</h2></summary>
<details><summary>मूलम्</summary>

या ते॑ अग्ने य॒ज्ञिया॑ त॒नूस्तयेह्यारो॑हा॒त्माऽऽत्मान᳚म् ।  
अच्छा॒ वसू॑नि कृ॒ण्वन्न॒स्मे नर्या॑ पु॒रूणि॑ ।  

य॒ज्ञो भू॒त्वा य॒ज्ञमासी॑द॒ स्वाय्ँयोनि᳚म् ।  
जात॑वेदो॒ भुव॒ आ जाय॑मान॒स्सख्ष॑य॒ एहि॑ ।  

</details>
<details><summary>सायणटीका</summary>

20विंशीमाह - हे अग्ने! ते तव यज्ञिया तनूः यज्ञयोग्या या तनूः तया तन्वा सह इहि आगच्छ ॥ आगत्य चात्मानमारोह ॥ त्वं मदीय आत्मा सन् मच्छरीरमारोह ॥ किं कुर्वन्? अस्मे अस्माकं नर्या नरस्य योग्यानि वसूनि धनानि पुरूणि बहूनि अच्छा अभिमुखानि कृण्वन् त्वं यज्ञस्वरूपो भूत्वा यज्ञं यज्ञनिर्वाहकं मद्देहं स्वां योनिं स्वकीयं स्थानमासीद प्राप्नुहि ॥ हे जातवेदः! भुवः सकाशादाभिमुख्येन जायमानः सक्षयः निवासस्थानसहित एह्यागच्छ ॥ एतस्यापि मन्त्रस्य विनियोगो ब्राह्मणे दर्शितः - 'या ते अग्रे यज्ञिया तनूस्तयेह्यारोहेत्यात्मन्समारोहयते' इति ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/21_upAvaroha_jAtavedapH.md">
<details open><summary><h2>21 उपावरोह जातवेदᳶ ...{Loading}...</h2></summary>

उ॒पाव॑रोह जातवेद॒ᳶ पुन॒स् त्वम् ॥41॥  
दे॒वेभ्यो॑ ह॒व्यव्ँ व॑ह नᳶ प्रजा॒नन्न् ।  
आयु॑ᳶ प्र॒जाꣳ र॒यिम् अ॒स्मासु॑ धेहि ।  
अज॑स्रो दीदिहि नो दुरो॒णे ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/21_upAvaroha_jAtavedapH.md">
<details open><summary><h2>21 उपावरोह जातवेदᳶ ...{Loading}...</h2></summary>
<details><summary>मूलम्</summary>

उ॒पाव॑रोह जातवेद॒ᳶ पुन॒स्त्वम् ॥41॥  
दे॒वेभ्यो॑ ह॒व्यव्ँव॑ह नᳶ प्रजा॒नन्न् ।  
आयु॑ᳶ प्र॒जाꣳ र॒यिम॒स्मासु॑ धेहि ।  
अज॑स्रो दीदिहि नो दुरो॒णे ।  


</details>
<details><summary>सायणटीका</summary>

21एकविंशीमाह - हे जातवेदः! पुनरपि त्वमुपावरोह अरण्योः सकाशात्भूमाववतर ॥ अवतीर्य च प्रजानन् अस्य देवस्येदं हविरिति प्रकर्षेण जानन् नः अस्मदीयं हव्यं देवेभ्यो वह प्रापय आयुरादिकमस्मासु संपादय ॥ अजस्रः निरन्तरं वर्तमानस्त्वं नः दुरोणे अस्मदीये गृहे दीदिहि दीप्यस्व ॥ एतस्य विनियोगमापस्तम्ब आह - 'उपावरोह जातवेद इति निवर्तमानमभिमन्त्रयते' इति ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/22_tamindranjohavImi.md">
<details open><summary><h2>22 तमिन्द्रञ्जोहवीमि ...{Loading}...</h2></summary>

तमिन्द्र॑ञ्जोहवीमि म॒घवा॑नमु॒ग्रम् ।  
स॒त्रा दधा॑न॒मप्र॑तिष्कुत॒ꣳ॒ शवाꣳ॑सि ।  
मꣳहि॑ष्ठो गी॒र्भिरा च॑ य॒ज्ञियो॑ऽव॒वर्त॑त् ।  
रा॒ये नो॒ विश्वा॑ सु॒पथा॑ कृणोतु व॒ज्री ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/22_tamindranjohavImi.md">
<details open><summary><h2>22 तमिन्द्रञ्जोहवीमि ...{Loading}...</h2></summary>
<details><summary>मूलम्</summary>

तमिन्द्र॑ञ्जोहवीमि म॒घवा॑नमु॒ग्रम् ।  
स॒त्रा दधा॑न॒मप्र॑तिष्कुत॒ꣳ॒ शवाꣳ॑सि ।  
मꣳहि॑ष्ठो गी॒र्भिरा च॑ य॒ज्ञियो॑ऽव॒वर्त॑त् ।  
रा॒ये नो॒ विश्वा॑ सु॒पथा॑ कृणोतु व॒ज्री ।  


</details>
<details><summary>सायणटीका</summary>

22द्वाविंशीमाह - तं प्रसिद्धमिन्द्रं जोहवीमि आह्वयामि ॥ कीदृशमिन्द्रं? मघवानं धनवन्तं उग्रं शत्रुषु तीव्रं शवांसि सर्वाणि बलानि सत्रादधानं सहधारयन्तं अप्रतिष्कुतं कुतोऽपि प्रतिपक्षरहितम् ॥ ईदृश इन्द्रः मंहिष्ठः अतिशयेन पूज्यः यज्ञियः यज्ञयोग्यश्च सन् गीर्भिः अस्मदीयाभिः स्तुतिभिः आववर्तत् पुनःपुनःरावर्तमानस्सन् वज्री वज्रयुक्तो विश्वा सुपथा सर्वान् सुमार्गान् नः राये अस्माकं धनलाभाय कृणोतु करोतु ॥ अयं मन्त्रः ऐन्द्रे कर्मणि द्रष्टव्यः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/23_trikadrukeShu_mahiSho.md">
<details open><summary><h2>23 त्रिकद्रुकेषु महिषो ...{Loading}...</h2></summary>

त्रिक॑द्रुकेषु महि॒षो यवा॑शिरन्तुवि॒शुष्म॑स्तृ॒पत् ।  
सोम॑मपिब॒द्विष्णु॑ना सु॒तय्ँयथाऽव॑शत् ।  
स ई᳚म्ममाद॒ महि॒ कर्म॒ कर्त॑वे म॒हामु॒रुम् ॥42॥  
सैनꣳ॑ सश्चद्दे॒वन्दे॒वस्स॒त्यमिन्दुꣳ॑ स॒त्य इन्द्रः॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/23_trikadrukeShu_mahiSho.md">
<details open><summary><h2>23 त्रिकद्रुकेषु महिषो ...{Loading}...</h2></summary>
<details><summary>मूलम्</summary>

त्रिक॑द्रुकेषु महि॒षो यवा॑शिरन्तुवि॒शुष्म॑स्तृ॒पत् ।  
सोम॑मपिब॒द्विष्णु॑ना सु॒तय्ँयथाऽव॑शत् ।  
स ई᳚म्ममाद॒ महि॒ कर्म॒ कर्त॑वे म॒हामु॒रुम् ॥42॥  
सैनꣳ॑ सश्चद्दे॒वन्दे॒वस्स॒त्यमिन्दुꣳ॑ स॒त्य इन्द्रः॑ ।  

</details>
<details><summary>सायणटीका</summary>

23त्रयोविंशीमाह - 'ज्योतिर्गौरायुरिति त्रिकद्रुकः' इत्यापस्तम्बेनाभिधानाज्ज्योतिरादयस्त्रयः सोमयागास्त्रिकद्रुकशब्दवाच्याः ॥ तेषु योगेष्विन्द्रः विष्णुना सहितः सोममपिवत् ॥ कीदृश इन्द्रः? महिषः गुणैश्वर्यादिभिर्महान् तुविशुष्मः प्रभूतबलः तृपत् तृप्तिं गतः ॥ कीदृशं सोमं? यवाशिरं यवसक्तुमिश्रितं सुतमभिषुतम् ॥ स चेन्द्रः तं सोमं यथावशत् यथावदकामयत सम्यक्कामितवानित्यर्थः ॥ स च सोमः महि कर्म कर्तवे महत्कर्म कर्तुं ईममाद इममिन्द्रं हर्षयामास ॥ स चेन्द्र एनं सोमं सश्चत् पीतवान् ॥ कीदृशं सोमं? महां स्वादुत्वेन महान्तं उरुं प्रभूतं देवं दीप्यमानं सत्यमवितथमवश्यफलप्रदं इन्दुं आह्लादहेतुम् ॥ कीदृश इन्द्वः? देवो दीप्यमानः सत्यः अवितथस्वरूपः केनाप्यबाध्य इत्यर्थः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/24_vidadyatI_saramA.md">
<details open><summary><h2>24 विदद्यती सरमा ...{Loading}...</h2></summary>

वि॒दद्यती॑ स॒रमा॑ रु॒ग्णमद्रेः᳚ ।  
महि॒ पाथ॑ᳶ पू॒र्व्यꣳ स॒द्ध्रिय॑क्कः ।  
अग्र॑न्नयथ्सु॒पद्यख्ष॑राणाम् ।  
अच्छा॒ रव॑म्प्रथ॒मा जा॑न॒तीगा᳚त् ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/24_vidadyatI_saramA.md">
<details open><summary><h2>24 विदद्यती सरमा ...{Loading}...</h2></summary>
<details><summary>मूलम्</summary>

वि॒दद्यती॑ स॒रमा॑ रु॒ग्णमद्रेः᳚ ।  
महि॒ पाथ॑ᳶ पू॒र्व्यꣳ स॒द्ध्रिय॑क्कः ।  
अग्र॑न्नयथ्सु॒पद्यख्ष॑राणाम् ।  
अच्छा॒ रव॑म्प्रथ॒मा जा॑न॒तीगा᳚त् ।  


</details>
<details><summary>सायणटीका</summary>

24चतुर्विंशीमाह - सरमा काचित् शुनी श्वमूर्तिधारिणी देवता भूमावन्नसंपादनार्थं आयती इन्द्रेण प्रेषिता अद्रेर्यती मेरोः सकाशाद्भूमिं गच्छन्ती रुग्णं अन्नाभावेन क्षुधाग्रस्तं जनं विदत् अलभत ॥ ततो महि पाथः महज्जलं कः अकरोत् ॥ कीदृशं? पूर्व्यं पूर्वमुत्पन्नमन्नस्य कारणं सहाञ्चतीति सध्रियक् सर्वक्षेत्रसंचारीत्यर्थः ॥ सुष्ठु पद्यते गच्छतीति सुपदी सा शुनी अग्रं नयत् तज्जलं पुरतो नीतवती ॥ तत्र पुरोदेशे अक्षराणां क्षरो विनाशो हिंसा तदयोग्यानां गवां रवं शब्दं जानती अच्छा तदाभिमुख्येन प्रथमा मुख्या सती गात् जगाम जलोत्पादनेनान्नं संपाद्य गोरसं संपादयितुं गतवतीत्यर्थः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/25_vidadgavyaM_saramA.md">
<details open><summary><h2>25 विदद्गव्यं सरमा ...{Loading}...</h2></summary>

वि॒दद्गव्यꣳ॑ स॒रमा॑ दृ॒ढमू॒र्वम् ।  
येना॒नुक॒म्मानु॑षी॒ भोज॑ते॒ विट् ।  
आ ये विश्वा᳚स्स्वप॒त्यानि॑ च॒क्रुः ।  
कृ॒ण्वा॒नासो॑ अमृत॒त्वाय॑ गा॒तुम् ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/25_vidadgavyaM_saramA.md">
<details open><summary><h2>25 विदद्गव्यं सरमा ...{Loading}...</h2></summary>
<details><summary>मूलम्</summary>

वि॒दद्गव्यꣳ॑ स॒रमा॑ दृ॒ढमू॒र्वम् ।  
येना॒नुक॒म्मानु॑षी॒ भोज॑ते॒ विट् ।  
आ ये विश्वा᳚स्स्वप॒त्यानि॑ च॒क्रुः ।  
कृ॒ण्वा॒नासो॑ अमृत॒त्वाय॑ गा॒तुम् ।  


</details>
<details><summary>सायणटीका</summary>

25पञ्चविंशीमाह - सरमा शुनी गव्यं गोयूथं विदत् अलभत ॥ कीदृशं? दृढं कदाचिदप्यनपायिनं ऊर्वं अतिप्रभूतम् ॥ मानुषी विट् विश्वमनुष्यरूपा प्रजा येन गोयूथेन भोजते क्षीरादिकं भुङ्क्ते ॥ नुकमित्येतदव्ययं सर्वथेत्यस्मिन्नर्थे वर्तते ॥ अमृतत्वाय स्वर्गरूपाय कमर्फलाय गातुं मार्गं कृण्वानासः कुर्वाणा ये यजमाना विश्वा सर्वाणि स्वपत्यानि कर्माण्याचक्रुः सर्वतः कृतवन्तः ॥ तथाविधयजमानरूपा प्रजा येन गव्येन भुङ्क्ते तं गोयूथं अलभतेति पूर्वत्रान्वयः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/26_tvannRbhirnRpate_devahUtau.md">
<details open><summary><h2>26 त्वन्नृभिर्नृपते देवहूतौ ...{Loading}...</h2></summary>

त्वन्नृभि॑र्नृपते दे॒वहू॑तौ ॥43॥  
भूरी॑णि वृ॒त्वा ह॑र्यश्व हꣳसि ।  
त्वन्निद॑स्यु॒ञ्चुमु॑रिम् ।  
धुनि॒ञ्चास्वा॑पयो द॒भीत॑ये सु॒हन्तु॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/26_tvannRbhirnRpate_devahUtau.md">
<details open><summary><h2>26 त्वन्नृभिर्नृपते देवहूतौ ...{Loading}...</h2></summary>
<details><summary>मूलम्</summary>

त्वन्नृभि॑र्नृपते दे॒वहू॑तौ ॥43॥  
भूरी॑णि वृ॒त्वा ह॑र्यश्व हꣳसि ।  
त्वन्निद॑स्यु॒ञ्चुमु॑रिम् ।  
धुनि॒ञ्चास्वा॑पयो द॒भीत॑ये सु॒हन्तु॑ ।  


</details>
<details><summary>सायणटीका</summary>

26षड्विंशीमाह - हे हर्यश्व! हरिनामकाभ्यामश्वाभ्यामुपेत ॥ इन्द्र! हे नृपते! मनुष्याणां पालक! नृभिर्मनुष्यैः यजमानर्त्विग्भिः देवहूतौ देवार्थमाह्वाने कृते सति त्वं भूरीणि बहूनि वृत्वा वृत्राणि शत्रुजातानि हंसि मारयसि ॥ किंच - त्वं निदस्युप्रभृतीन् त्रीन् रक्षोविशेषान् सुहन्तु सुष्ठु हननसाधनेन वज्रेण दभीतये दम्भनाय हिंसार्थं अस्वापयः सुप्तान्मूर्छितानकरोः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/27_evA_pAhi.md">
<details open><summary><h2>27 एवा पाहि ...{Loading}...</h2></summary>

ए॒वा पा॑हि प्र॒त्नथा॒ मन्द॑तु त्वा ।  
श्रु॒धि ब्रह्म॑ वावृधस्वो॒त गी॒र्भिः ।  
आ॒विस्सुर्य॑ङ्कृणु॒हि पी॒पिही॒षः ।  
ज॒हि शत्रूꣳ॑ र॒भि गा इ॑न्द्र तृन्धि ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/27_evA_pAhi.md">
<details open><summary><h2>27 एवा पाहि ...{Loading}...</h2></summary>
<details><summary>मूलम्</summary>

ए॒वा पा॑हि प्र॒त्नथा॒ मन्द॑तु त्वा ।  
श्रु॒धि ब्रह्म॑ वावृधस्वो॒त गी॒र्भिः ।  
आ॒विस्सुर्य॑ङ्कृणु॒हि पी॒पिही॒षः ।  
ज॒हि शत्रूꣳ॑ र॒भि गा इ॑न्द्र तृन्धि ।  


</details>
<details><summary>सायणटीका</summary>

27सप्तविंशीमाह - हे इन्द्र! प्रत्नथा पुरातनः पूर्वकल्पावस्थितः इन्द्रः यथा सोमं पिबति एवा पाहि एवमेव त्वमपि सोमं पिब ॥ स च सोमः त्वां मन्दतु हर्षयतु ॥ ब्रह्म अस्माभिः प्रयुज्यमानं मन्त्रं श्रुधि शृणु ॥ उत अपिच गीर्भिः अस्मदीयाभिः स्तुतिभिः वावृधस्व अतिशयेन वर्धस्व ॥ सूर्यमाविष्कृणुहि आच्छादकस्य स्वर्भानुसंज्ञकस्यासुरस्य विनाशेन प्रकटीकुरु ॥ इषः अन्नानि पीपिहि पालय ॥ शत्रून् जहि मारय ॥ गा अभिलक्ष्य तृन्धि विरोधिनो व्याघ्रतस्करादीन्विनाशय ॥ 'तमिन्द्रं जोहवीमि' इत्यादिमन्त्रषट्कमैन्द्रे कमेणि द्रष्टव्यम् ॥ त्रिकद्रुकेष्विति मन्त्रस्तु षोडशिशस्त्रेऽप्यन्तर्भावनीयः ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/28_agne_bAdhasva.md">
<details open><summary><h2>28 अग्ने बाधस्व ...{Loading}...</h2></summary>

अग्ने॒ बाध॑स्व॒ वि मृधो॑ नुदस्व ।  
अपामी॑वा॒ अप॒ रख्षाꣳ॑सि सेध ।  
अ॒स्माथ्स॑मु॒द्राद्बृ॑ह॒तो दि॒वो नः॑ ॥44॥  
अ॒पाम्भू॒मान॒मुप॑ नस्सृजे॒ह ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/28_agne_bAdhasva.md">
<details open><summary><h2>28 अग्ने बाधस्व ...{Loading}...</h2></summary>
<details><summary>मूलम्</summary>

अग्ने॒ बाध॑स्व॒ वि मृधो॑ नुदस्व ।  
अपामी॑वा॒ अप॒ रख्षाꣳ॑सि सेध ।  
अ॒स्माथ्स॑मु॒द्राद्बृ॑ह॒तो दि॒वो नः॑ ॥44॥  
अ॒पाम्भू॒मान॒मुप॑ नस्सृजे॒ह ।  


</details>
<details><summary>सायणटीका</summary>

28अष्टाविंशीमाह - हे अग्ने! मृधः शत्रून् विशेषेण बाधस्व ॥ अमीवाः रोगान् अपनुदस्व ॥ रक्षांसि अपसेध अपगमय ॥ अस्मात् दृश्यमानात् समुद्रात् बृहतः समुद्रवदतिप्रौढात् दिवः द्युलोकात् नः अस्मदर्थं अपां भूमानं वृष्टिजलस्य बाहुल्यं सृज उत्पादय ॥ किंच - नः अस्मानपि इह कर्मणि उपसृन संयोजय ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/29_yajna_pratitiShTha.md">
<details open><summary><h2>29 यज्ञ प्रतितिष्ठ ...{Loading}...</h2></summary>

यज्ञ॒ प्रति॑तिष्ठ सुम॒तौ सु॒शेवा॒ आ त्वा᳚ ।  
वसू॑नि पुरु॒धा वि॑शन्तु ।  
दी॒र्घमायु॒र्यज॑मानाय कृ॒ण्वन्न् ।  
अधा॒मृते॑न जरि॒तार॑मङ्ग्धि ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/29_yajna_pratitiShTha.md">
<details open><summary><h2>29 यज्ञ प्रतितिष्ठ ...{Loading}...</h2></summary>
<details><summary>मूलम्</summary>

यज्ञ॒ प्रति॑तिष्ठ सुम॒तौ सु॒शेवा॒ आ त्वा᳚ ।  
वसू॑नि पुरु॒धा वि॑शन्तु ।  
दी॒र्घमायु॒र्यज॑मानाय कृ॒ण्वन्न् ।  
अधा॒मृते॑न जरि॒तार॑मङ्ग्धि ।  

</details>
<details><summary>सायणटीका</summary>

29एकोनत्रिंशीमाह - हे यज्ञ! यागनिष्पादक! वह्ने! सुमतौ भक्तियुक्तायां अस्मदीयायां बुद्धौ प्रतितिष्ठ प्रतिष्ठितो भव ॥ किं कुर्वन्? यजमानार्थं दीर्घमायुः कुर्वन्, तादृशं त्वा त्वां पुरुधा बहुविधानि वसूनि धनानि आविशन्तु सर्वतः प्रविशन्तु ॥ अथ अनन्तरं जरितारं जरां प्राप्स्यन्तं यजमानं अमृतेन अङ्ग्धि नाशरहितेन स्वर्गलोकेन संयोजय ॥ एतयोर्मन्त्रयोरुत्तरवेद्यामग्निप्रतिष्ठापने विनियोगमापस्तम्ब आह - 'अग्रे बाधस्व' इत्यारभ्य 'संभारेषु प्रतिष्ठाप्य' इत्यन्तेन वाक्येन ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/30_indrashshunAvadvitanoti.md">
<details open><summary><h2>30 इन्द्रश्शुनावद्वितनोति ...{Loading}...</h2></summary>

इन्द्र॑श्शु॒नाव॒द्वित॑नोति॒ सीर᳚म् ।  
स॒व्ँव॒थ्स॒रस्य॑ प्रति॒माण॑मे॒तत् ।  
अ॒र्कस्य॒ ज्योति॒स्तदिदा॑स॒ ज्येष्ठ᳚म् ।  
स॒व्ँव॒थ्स॒रꣳ शु॒नव॒थ्सीर॑मे॒तत् ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/30_indrashshunAvadvitanoti.md">
<details open><summary><h2>30 इन्द्रश्शुनावद्वितनोति ...{Loading}...</h2></summary>
<details><summary>मूलम्</summary>

इन्द्र॑श्शु॒नाव॒द्वित॑नोति॒ सीर᳚म् ।  
स॒व्ँव॒थ्स॒रस्य॑ प्रति॒माण॑मे॒तत् ।  
अ॒र्कस्य॒ ज्योति॒स्तदिदा॑स॒ ज्येष्ठ᳚म् ।  
स॒व्ँव॒थ्स॒रꣳ शु॒नव॒थ्सीर॑मे॒तत् ।  

</details>
<details><summary>सायणटीका</summary>

30त्रिंशीमाह - अयमिन्द्रः शुनावत् सीरं वायुसहितमादित्यं वितनोति विस्तारयति ॥ एतत् आदित्यस्य विस्ताररूपं संवत्सरस्य प्रतिमाणं प्रतिनिधिरूपम् ॥ आदित्यगमनावृत्त्या हि संवत्सरो निष्पाद्यते ॥ तदित् तदानीमेव अर्कस्य आदित्यस्य ज्योतिः ज्येष्ठं अतिप्रशस्तं प्रवृद्धं च आस ॥ एतज्ज्योतिः संवत्सरनिष्पादकत्वात्संवत्सरस्वरूपम् ॥ शुनवत् वायुसंयुक्तं सीरमादित्यमण्डलरूपमित्येवं तस्य ज्येष्ठत्वम् ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/31_indrasya_rAdhapH.md">
<details open><summary><h2>31 इन्द्रस्य राधᳶ ...{Loading}...</h2></summary>

इन्द्र॑स्य॒ राध॒ᳶ प्रय॑तम्पु॒रु त्मना᳚ ।  
तद॑र्करू॒पव्ँवि॒मिमा॑नमेति ।  
द्वाद॑शारे॒ प्रति॑तिष्ठ॒तीद्वृषा᳚ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/31_indrasya_rAdhapH.md">
<details open><summary><h2>31 इन्द्रस्य राधᳶ ...{Loading}...</h2></summary>
<details><summary>मूलम्</summary>

इन्द्र॑स्य॒ राध॒ᳶ प्रय॑तम्पु॒रु त्मना᳚ ।  
तद॑र्करू॒पव्ँवि॒मिमा॑नमेति ।  
द्वाद॑शारे॒ प्रति॑तिष्ठ॒तीद्वृषा᳚ ।  

</details>
<details><summary>सायणटीका</summary>

31एकत्रिंशीमाह - इन्द्रस्य राध सर्वकर्मसाधकं यत्सामर्थ्यं तत्पुरु प्रभूतं आत्मना प्रयतं स्वेनैव संपादितं तत्सामर्थ्यमर्कस्वरूपं सूर्यस्वरूपं भूत्वा विमिमानमेति सर्वैः प्राणिभिर्विशेषेण प्रमीयमाणं सत् एति गच्छति संचरतीत्यर्थः ॥ सोऽयमादित्यरूपो वृषा कामाभिवर्षकः इन्द्रः द्वादशारे द्वादशमासरूपैः अरैर्युक्ते संवत्सरचक्रे प्रतितिष्ठतीत् प्रतिष्ठित एव वर्तते ॥॥


</details>
</details>
</div>
<div class="js_include" includetitle="false" newlevelforh1="2" open unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/32_ashvAyanto_gavyanto.md">
<details open><summary><h2>32 अश्वायन्तो गव्यन्तो ...{Loading}...</h2></summary>

अ॒श्वा॒यन्तो॑ ग॒व्यन्तो॑ वा॒जय॑न्तः ।  
हवा॑महे॒ त्वोप॑गन्त॒वा उ॑ ।  
आ॒भूष॑न्तस्त्वा सुम॒तौ नवा॑याम् ।  
व॒यमि॑न्द्र त्वा शु॒नꣳ हु॑वेम ॥45॥  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/2/5/8/32_ashvAyanto_gavyanto.md">
<details open><summary><h2>32 अश्वायन्तो गव्यन्तो ...{Loading}...</h2></summary>
<details><summary>मूलम्</summary>

अ॒श्वा॒यन्तो॑ ग॒व्यन्तो॑ वा॒जय॑न्तः ।  
हवा॑महे॒ त्वोप॑गन्त॒वा उ॑ ।  
आ॒भूष॑न्तस्त्वा सुम॒तौ नवा॑याम् ।  
व॒यमि॑न्द्र त्वा शु॒नꣳ हु॑वेम ॥45॥  


</details>
<details><summary>सायणटीका</summary>

32द्वात्रिंशीमाह - हे इन्द्र! वयं अश्वायन्तः अश्वमात्मन इच्छन्तः गव्यन्तः गामात्मन इच्छन्त वाजयन्तः वाजमन्नमात्मन इच्छन्तः त्वां उपगन्त वा उ उपगन्तुमेव हवामहे आह्वयामः ॥ नवायां नूतनायां सुमतौ शोभनायां भक्तियुक्तायां अस्मद्बुद्धौ त्वामाभूषन्तः सर्वतः प्रशंसन्तो वयं हे इन्द्र! त्वा शुनं त्वद्रूपं वायुं तदुपलक्षितमादित्यं च हुवेम आह्वयामः ॥ तदेतन्मन्त्रत्रयं शुनासीरगुणकेन्द्रदेवताके कर्मणि द्रष्टव्यम् ॥॥  

वेदार्थस्य प्रकाशेन तमो हार्दं निवारयन् ॥   
पुमर्थांश्चतुरो देयाद्विद्यातीर्थमहेश्वरः ॥॥   

इति श्रीमद्वीरबुक्कणसाम्राज्यधुरंधर श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैतिरीयब्राह्मणभाष्ये द्वितीयाष्टके पञ्चमप्रपाठके अष्टमोऽनुवाकः ॥

पञ्चमप्रपाठकः समाप्तः ॥  
</details>
</details>
</div>