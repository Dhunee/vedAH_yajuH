---
title:  ०२, चातुर्मास्ये वैश्वदेवहवींषि
unicode_script: devanagari
---
## राजसूयानुब्राह्मणम्
## मन्त्रः
वै॒श्व॒दे॒वेन॒ वै प्र॒जाप॑तिᳶ प्र॒जा अ॑सृजत ।  

<details><summary>भट्टभास्करटीका</summary>

1 सन्तिराजसूयेचातुर्मास्यहवींषि । तत्र   वैश्वदेवपर्वहवींषि  स्तौति- वैश्वदेवेनेति ॥ वैश्वदेवाख्यं कर्मानुष्ठाय तेनैवाहितः प्रजापतिः प्रजा असृजत ।
</details>

## मन्त्रः
तास् सृ॒ष्टा न प्राजा॑यन्त ।  

<details><summary>भट्टभास्करटीका</summary>

तास्सृष्टाः प्रजानप्राजायन्तनस्वापत्यानिलेभिरे ।
</details>

## मूलम्
सो᳚ऽग्निर॑कामयत ।
अ॒हमि॒माᳶ प्रज॑नयेय॒मिति॑ ।
## मन्त्रः
सो᳚ ऽग्निर् अ॑कामयत, "अ॒हम् इ॒माᳶ प्रज॑नयेय॒मि"ति॑ ।  

<details><summary>भट्टभास्करटीका</summary>

सः तासुप्रजासुमध्येस्थितः अग्निः अहं प्रजाः प्रजनयेयमितिअकामयत ।
</details>

## मन्त्रः
स प्र॒जाप॑तये॒ शुच॑म् अदधात् ।  

<details><summary>भट्टभास्करटीका</summary>

सः  एवं कामयमानः अग्निः प्रजापतयेशुचं शोकं अदधात् ।  
प्रजापतिसृष्टानां प्रजानामपत्याभावस्य अपत्योत्पादनकामिनावह्निनास्मारितत्वात्प्रजापतौवह्निश्शोकोत्पादकउच्यते ।
</details>

## मन्त्रः
सो॑ ऽशोचत् प्र॒जाम् इ॒च्छमा॑नः ।  

<details><summary>भट्टभास्करटीका</summary>

यस्मात्पुत्रवान्प्रजापतिः पौत्रमिच्छन्नशोचत्
</details>

## मूलम्
तस्मा॒द्यञ्च॑ प्र॒जा भु॒नक्ति॒ यञ्च॒ न ।
तावु॒भौ शो॑चतᳶ प्र॒जामि॒च्छमा॑नौ ।
## मन्त्रः
तस्मा॒द् यञ् च॑ प्र॒जा भु॒नक्ति॒ यञ् च॒ न +++(भुनक्ति)++ ताव् उ॒भौ शो॑चतᳶ प्र॒जाम् इ॒च्छमा॑नौ ।  

<details><summary>भट्टभास्करटीका</summary>

यस्मात्पुत्राभावादग्निरशोचत्तस्मात्  लोकेऽपि  यं पितरं उत्पन्नाप्रजापुत्ररूपाभुनक्ति पालयति यं च अपत्यरहितं अनुत्पन्नाप्रजानपालयतितावुभौ पौत्ररूपां पुत्ररूपां च प्रजां इच्छमानौशोचतः ॥
</details>

## मन्त्रः
तास्व् अ॒ग्निम् अप्य् अ॑सृजत् ।  

<details><summary>भट्टभास्करटीका</summary>

2 तासुस्वासुप्रजासुप्रजापतिः प्रजामुत्पादयितुं अग्निं असृजत्अभ्यनुज्ञातवान् ।
</details>

## मन्त्रः
ता अ॒ग्निर् अध्यै᳚त् ॥12॥  

<details><summary>भट्टभास्करटीका</summary>

तथा अनुज्ञातः अग्निः प्रजाः अध्यैत्प्राप्तवान्मिथुनभावेनसङ्गतवान् ।
</details>

## मन्त्रः
सोमो॒ रेतो॑ ऽदधात् ।  

<details><summary>भट्टभास्करटीका</summary>

अतः सोमआग्नेयं रेतः तासुप्रजासुगर्भभावेनधारितवान् ।
</details>

## मन्त्रः

स॒वि॒ता प्राज॑नयत् ।  
<details><summary>भट्टभास्करटीका</summary>

ततः सविताप्रसवकालेप्राजनयत्प्रजाः ।
</details>

## मन्त्रः
सर॑स्वती॒ वाच॑म् अदधात् ।  

<details><summary>भट्टभास्करटीका</summary>

तेषु अपत्येषु सरस्वतीवाचं अदधात्सं भाषितुं अभ्यासं कारयामास । ़
</details>

## मन्त्रः
पू॒षा ऽपो॑षयत् ।  

<details><summary>भट्टभास्करटीका</summary>

ततः सम्भाषमाणान्बालकान्पूषा अपोषयत्अभ्यवर्धयत् ।
</details>

## मूलम्
ते वा ए॒ते त्रिस्स॑व्ँवथ्स॒रस्य॒ प्रयु॑ज्यन्ते ।
ये दे॒वाᳶ पुष्टि॑पतयः ।
## मन्त्रः
ते वा ए॒ते त्रिस् स॑व्ँवथ्स॒रस्य॒ प्रयु॑ज्यन्ते  ये दे॒वाᳶ पुष्टि॑-पतयः ।  

<details><summary>भट्टभास्करटीका</summary>

येदेवाः अग्निसोमादयः पुष्टिपतयः अपत्यपोषकाः त एते अग्न्यादयः पूषान्ताः पञ्चदेवाः पुष्टिकरत्वेनसंवत्सरस्यमध्येचातुर्मास्येषु त्रिः प्रयुज्यन्ते ।
वैश्ववेवरुणप्रघाससाकमेधाख्येषु पर्वसुपञ्चानामेतेषां आग्नेयादीनां संचारितत्वात् ।
</details>

## मन्त्रः
स॒व्ँ्व॒थ्स॒रो वै प्र॒जाप॑तिः ।  

<details><summary>भट्टभास्करटीका</summary>

सोऽयं प्रयोगत्रयकालः संवत्सर एवप्रजापतिः तत्स्वरूपः ।
</details>

## मन्त्रः
स॒व्ँ्व॒थ्स॒रेणै॒वास्मै᳚ प्र॒जाᳶ प्राज॑नयत् ।  

<details><summary>भट्टभास्करटीका</summary>

अतः प्रजापतिरूपेणप्रयोगत्रययुक्तेनसंवत्सरेणैव अस्मैअनुष्ठात्रेप्रजाः प्राजनयत् ॥
</details>

## मन्त्रः
ताᳶ प्र॒जा जा॒ता म॒रुतो᳚ ऽघ्नन्न् ।  

<details><summary>भट्टभास्करटीका</summary>

3  एवंपञ्चयागान्प्रशस्यषष्ठंयागंप्रशंसति- मरुतः ताः जाताः प्रजाः हतवन्तः ।
</details>

## मन्त्रः
अ॒स्मान् अपि॒ न प्रायु॑ख्ष॒तेति॑ ॥13॥  

<details><summary>भट्टभास्करटीका</summary>

केनाभिप्रायेण अस्मानपि एतस्मिन्वैश्वदेवेकर्मणि न प्रायुक्षत न प्रयुक्तवत्यः ।
</details>

## मन्त्रः
स ए॒तम् प्र॒जाप॑तिर् मारु॒तꣳ स॒प्तक॑पालम् अपश्यत् ।  
तन् निर॑वपत् ।  
ततो॒ वै प्र॒जाभ्यो॑ ऽकल्पत ।  
<details><summary>भट्टभास्करटीका</summary>

एताः प्रजा इति ।
प्रजाभ्योऽकल्पतप्रजारक्षणसमर्थोऽभूत् ।
</details>

## मूलम्
यन्मा॑रु॒तो नि॑रु॒प्यते᳚ ।
य॒ज्ञस्य॒ कॢप्त्यै᳚ ।
## मन्त्रः
यन् मा॑रु॒तो नि॑रु॒प्यते᳚  य॒ज्ञस्य॒ कॢप्त्यै᳚ , प्र॒जाना॒म् अघा॑ताय ।

<details><summary>भट्टभास्करटीका</summary>

यज्ञस्यकॢप्त्यैसंपूर्त्यै । प्रजानां अघाताय अहिंसायै ॥
</details>

## मन्त्रः
स॒प्त-क॑पालो भवति ।  
## मूलम्
स॒प्तग॑णा॒ वै म॒रुतः॑ ।
ग॒ण॒श ए॒वास्मै॒ विश॑ङ्कल्पयति ।
## मन्त्रः
स॒प्त-ग॑णा॒ वै म॒रुतो॒  ग॒ण॒श ए॒वास्मै॒ विश॑ङ्कल्पयति ।  
<details><summary>भट्टभास्करटीका</summary>

4 तत्र  कपालसङ्ख्यां प्रशंसति- सप्तानां समूहएकैकोगणः तादृशागणाः सप्तसङ्ख्याकाः यत्रतेमरुतः । गणश एवसङ्घरूपां विशं प्रजां अस्मैयजमानायकल्पयतिसप्तकपालोमारुतः ॥
</details>

## मन्त्रः
स प्र॒जाप॑तिर् अशोचत् ॥14॥  
## मूलम्
याᳶ पूर्वा᳚ᳶ प्र॒जा असृ॑ख्षि ।
म॒रुत॒स्ता अ॑वधिषुः ।
क॒थमप॑रास्सृजे॒येति॑ ।
## मन्त्रः
"याᳶ पूर्वा᳚ᳶ प्र॒जा असृ॑ख्षि  म॒रुत॒स् ता अ॑वधिषुᳵ , क॒थम् अप॑रास् सृजे॒ये"ति॑ ।  
<details><summary>भट्टभास्करटीका</summary>

5 सप्तमयागेद्रव्यं प्रशंसति- याः पूर्वाः प्रजा असृक्षिसृष्टाः ताः मरुतः अवधिषुः  इति  एवं सः प्रजापतिः अशोचत् ।
</details>

## मन्त्रः
तस्य॒ शुष्म॑ आ॒ण्डम् भू॒तन् निर॑वर्तत ।  

<details><summary>भट्टभास्करटीका</summary>

तस्यतथाशोचतः प्रजापतेः शुष्मः बलं आण्डं भूतं अण्डवत्पिण्डाकारं निरवर्ततनिर्वृत्तम् ।
</details>

## मन्त्रः
तद् व्युद॑हरत् ।  

<details><summary>भट्टभास्करटीका</summary>

तत्तथानिर्वृत्तं व्युदहरत्विभज्योद्धृतवान् ।
</details>

## मन्त्रः
तद् अ॑पोषयत् ।  
तत् प्राजा॑यत ।  

<details><summary>भट्टभास्करटीका</summary>

उद्धृत्यचतत्पोषयित्वाप्रजारूपेणउदपादयत् ।
</details>

## मूलम्
आ॒ण्डस्य॒ वा ए॒तद्रू॒पम् ।
यदा॒मिख्षा᳚ ।
यद्व्यु॒द्धर॑ति ॥15॥  
## मन्त्रः
आ॒ण्डस्य॒ वा ए॒तद् रू॒पय्ँ यद् आ॒मिख्षा᳚ , यद् व्यु॒द्धर॑ति ॥15॥  
प्र॒जा ए॒व तद् यज॑मानᳶ पोषयति ।  

<details><summary>भट्टभास्करटीका</summary>

पिण्डरूपाया  आमिक्षाया अण्डरूपत्वात्तद्व्युद्धरेणप्रजापतिवत्यजमानः प्रजाः पोषयति । अनेनच अर्थवादेन अपूर्वार्थत्वात्व्युद्धरेदिति विधिरुन्नेतव्यः ।
</details>

## मन्त्रः
वै॒श्व॒दे॒व्य् आ॑मिख्षा॑ भवति ।  
वै॒श्व॒दे॒व्यो॑ वै प्र॒जाः ।  
प्र॒जा ए॒वास्मै॒ प्रज॑नयति ।  
<details><summary>भट्टभास्करटीका</summary>

6 तत्र  देवतां प्रशंसति- वैश्वदेवीति ॥ बहुभिः देवैः अग्न्यादिभिः उक्तप्रकारेणोत्पादितत्वात्प्रजानां वैश्वदेवत्वम् ॥
</details>

## मन्त्रः
वाजि॑न॒म् आन॑यति ।  
प्र॒जास्व् ए॒व प्रजा॑तासु॒ रेतो॑ दधाति ।  
<details><summary>भट्टभास्करटीका</summary>

7 विभज्योद्धृतयोः आमिक्षाभागयोः वाजिनसेचनं विधत्ते- वाजिनमिति ॥ दध्यानयनेनघनीभूतामिक्षाशब्दवाच्यक्षीरपिण्डस्यप्रजारूपेणाविर्भावः पुर्वार्थवादे निरूपितः । अतः तस्मिन्पिण्डेवाजिनाख्येनक्षीरगतनीरेणसेचनेसतिप्रजातासुप्रजासुरेतोधारितं भवति ॥
</details>

## मन्त्रः
द्या॒वा॒पृ॒थि॒व्य् एक॑कपालो भवति ।  

- # (द्या॒वा॒पृ॒थि॒व्य॑ एक॑कपालो भवति । -अयं पराङ्कुशाचार्यमूले पाठः । अन्यत्र द्या॒वा॒पृ॒थि॒व्येक॑कपालो भवति ।  इति पठ्यते। साधुत्वं विरारणीयम् -..)

प्र॒जा ए॒व प्रजा॑ता॒ द्यावा॑पृथि॒वीभ्या॑म् उभ॒यत॒ᳶ परि॑गृह्णाति ।  

<details><summary>भट्टभास्करटीका</summary>

8 अष्टमभागेदेवतां प्रशंसति- द्यावापृथिव्येति ॥
</details>

## मन्त्रः
दे॒वा॒सु॒रास् सय्ँय॑त्ता आसन्न् ।  
## मूलम्
मामग्रे॑ यजत ।
 मया॒ मुखे॒नासु॑राञ्जेष्य॒थेति॑ ।
## मन्त्रः
सो᳚ ऽग्निर् अ॑ब्रवीत् - "माम् अग्रे॑ यजत, मया॒ मुखे॒नासु॑राञ् जेष्य॒थे"ति॑ ।  

"मान् द्वि॒तीय॒मि"ति॒ सोमो᳚ ऽब्रवीत् । "मया॒ राज्ञा॑ जेष्य॒थे"ति॑ ।  

"मान् तृ॒तीय॒मि"ति॑ सवि॒ता ।"मया॒ प्रसू॑ता जेष्य॒थे"ति॑ ।  

"माञ् च॑तु॒र्थीमि"ति॒ सर॑स्वती ।  "इ॒न्द्रि॒यव्ँ वो॒ ऽहन् धा᳚स्या॒मी"ति॑ ।  

"माम् प॑ञ्च॒ममि"ति॑ पू॒षा ।  "मया᳚ प्रति॒ष्ठया॑ जेष्य॒थ" इति॑ ॥17॥  

ते᳚ ऽग्निना॒ मुखे॒नासु॑रान् अजयन्न् ।  
सोमे॑न॒ राज्ञा᳚ +++(असुरान् अजयन्)+++।  
स॒वि॒त्रा प्रसू॑ताः ।  
सर॑स्वती+इन्द्रि॒यम् अ॑दधात् ।  
पू॒षा प्र॑ति॒ष्ठा ऽऽसी᳚त् ।  
<details><summary>भट्टभास्करटीका</summary>

9 अत्रादावुक्तानां पञ्चानां पाठप्राप्तं क्रमं प्रशंसति- देवासुरा इति ॥ लोकेयुद्धार्थमुद्यतायां सेनायां केचनशूराभटामुखतोयोद्धुं गच्छन्ति ।
तेषां युद्धं द्रष्टुं  कश्चिद्राजास्वामित्वेनसन्निधत्ते । केचनदण्डहस्ताः पृष्ठतः स्थित्वा योद्धॄनपरावृत्तयेबलात्प्रेरयन्ति । अन्येकेचनदुन्दुभ्यादिजयघोषेणयोद्धॄणामुत्साहं जनयन्ति । अपराकियत्यपिसेनापुरोगतायाः सेनायाः पृष्ठतस्सहायत्वेनावतिष्ठते ।

तानेतान्पञ्चविधव्यापारान्अग्न्यादयः क्रमेणस्वीकृतवन्तः ।
</details>

## मन्त्रः
ततो॒ वै दे॒वा व्य॑जयन्त ।  
यद् ए॒तानि॑ ह॒वीꣳषि॑ निरु॒प्यन्ते॒ विजि॑त्यै ।  
<details><summary>भट्टभास्करटीका</summary>

ततोदेवानां जयोऽभूत् । ततोऽत्रापिपञ्चहविषां निर्वापेजयोभवति ॥
</details>

## मन्त्रः
नोत्त॑रवे॒दिम् उप॑-वपति ।  
प॒शवो॒ वा उ॑त्तर-वे॒दिः ।  
अजा॑ता इव॒ ह्य् ए॑तर्‌हि॑ प॒शवः॑ ॥18॥  
<details><summary>भट्टभास्करटीका</summary>

10 शाखान्तरगतेन'उपवपन्ति' इत्यादि वाक्येनवैश्वदेवादिषु चतुर्षु चातुर्मास्यपर्वसुसाधारण्येनोत्तरवेद्युपवापः प्राप्तः । तमुपवापं वैश्वदेवपर्मणिप्रतिषेधति- नोत्तरवेदिमिति ॥ उत्तरवेदिसमीपेतदाभिमुख्येनपशूनां बन्धनादुत्तरवेदेः पशुत्वम् । पूर्वोक्तरीत्यावैश्वदेवस्यप्रजासृष्टिसाधनत्वात्स्रष्टव्यासुप्रजास्वन्तर्भूतानां पशूनां वैश्वदेवादूर्ध्वमुत्पत्तिकालोनत्विदानीम् । अतः पशुरूपाउत्तरवेदिः नात्रोपवपनीया ॥

 इति षष्ठेद्वितीयः ॥  

</details>

