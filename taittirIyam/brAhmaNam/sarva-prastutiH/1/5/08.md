---
title:  ०८,  अग्निचयनशेषा अथर्वशिरोभिधानानामिष्टकानां मन्त्राः
unicode_script: devanagari
---

## नक्षत्रेष्टिकाण्डम्‌

<details><summary>भास्करोक्त-विनियोगः</summary>

1 अथर्वशिरो दशाविषक्ताः शिरस्युपदधाति - इन्द्रो दधीच इत्याद्याः ॥ सर्वा गायत्र्यः । 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/01/084/13_indro_dadhIcho.md"  newLevelForH1="5" includeTitle="false"> </div>  


<div class="js_include" url="/vedAH_Rk/shAkalam/saMhitA/vishvAsa-prastutiH/01/084/14_ichChannashvasya_yachChiraH.md"  newLevelForH1="5" includeTitle="false"> </div>  



<div class="js_include" url="/vedAH_Rk/shAkalam/saMhitA/vishvAsa-prastutiH/01/084/15_atrAha_goramanvata.md"  newLevelForH1="5" includeTitle="false"> </div>  



<div class="js_include" url="/vedAH_Rk/shAkalam/saMhitA/vishvAsa-prastutiH/01/007/01_indramidgAthino_bRhadindramarkebhirarkiNaH.md"  newLevelForH1="5" includeTitle="false"> </div>  

<details><summary>मूलम्</summary>

इन्द्र॒म् इद् गा॒थिनो॑ बृ॒हत् ॥ 33 ॥   
इन्द्र॑म् अ॒र्केभि॑र् अ॒र्किणः॑ ।  
इन्द्र॒व्ँ वाणी॑र् अनूषत ।
</details>

<details><summary>भट्टभास्कर-टीका</summary>

4 इन्द्रमिदिति ॥ 'इन्द्रं वः' इत्यत्र व्याख्यातेयम् । गाथिनः उद्गातारः इन्द्रमेव बृहत् महत् स्तुवन्ति । अर्किणो होतारश्च अर्केभिः अर्कैः स्तोत्रैः इन्द्रमेव स्तुवन्ति । अध्वर्यूणां च वाण्यः इन्द्रमेव अनूषत नुवन्ति स्तुवन्ति ॥
</details>

<details open><summary>विश्वास-प्रस्तुतिः</summary>

इन्द्र॒ इद्धर्यो॒स् सचा॑ ।   
सम्मि॑श्ल॒ आव॑चो॒ युजा᳚ ।  
इन्द्रो॑ व॒ज्री हि॑र॒ण्ययः॑ ।  
</details>

<details><summary>मूलम्</summary>

इन्द्र॒ इद्धर्यो॒स् सचा॑ ।   
सम्मि॑श्ल॒ आव॑चो॒ युजा᳚ ।  
इन्द्रो॑ व॒ज्री हि॑र॒ण्ययः॑ ।  
</details>

<details><summary>भट्टभास्कर-टीका</summary>

5 इन्द्र एव हर्योः अश्वयोः मुख्ययोः सचा समचेत ताभ्यां नित्ययुक्तः । सचतेः क्विप्, प्रथमैकवचनस्य 'सुपां सुलुक्'इत्याकारः । किञ्च - संमिश्लः सममिश्रः ताभ्यां युक्तः इन्द्रः आवचः यावद्वचांसि विद्यन्ते तावन्नित्यमिति युजा युक्तः केन कैः स्तुतिवचोभिः । क्विबन्तात्पूर्ववत्सोराकारः । यद्वा - वचोभिः स्तुतिलक्षणैः युज्यत हति वचोयुक् । आकारः समुच्चये - इन्द्र एव हरिभ्यां युज्यते संमिश्रश्च ताभ्यां वचोयुक्तः स्तुतिवाग्भिश्च युक्तो भवतीति । इन्द्र एव वज्री हिरण्ययः हिरण्मयाभरणः । हरणशीलोदकहेतुर्वा ॥
</details>

<details open><summary>विश्वास-प्रस्तुतिः</summary>

इन्द्रो॑ दी॒र्घाय॒ चख्ष॑से।   
आ सूर्यꣳ॑ रोहयद् दि॒वि ।   
वि गोभि॒र् अद्रि॑म् ऐरयत् ।
</details>

<details><summary>मूलम्</summary>

इन्द्रो॑ दी॒र्घाय॒ चख्ष॑से।   
आ सूर्यꣳ॑ रोहयद् दि॒वि ।   
वि गोभि॒र् अद्रि॑म् ऐरयत् ।
</details>

<details><summary>भट्टभास्कर-टीका</summary>

6 इन्द्रो दीर्घायेति ॥ दीर्घाय दीर्घकालभाविने चक्षसे दर्शनाय पश्येदेनं सर्वलोक इति सूर्ये दिवि इन्द्र एव आरोहयत् । उपर्यारोपितवान् यः सूर्यो गोभिः रश्मिभिः अद्रिं मेघं व्यैरयत् वृष्ट्यर्थं भिनत्ति । यद्वा - इन्द्रः गोभिः वज्रैरद्रिं पर्वतं व्यैरयत् भित्वा न्यपातयत् ॥
</details>

<details open><summary>विश्वास-प्रस्तुतिः</summary>

इन्द्र॒ वाजे॑षु नो अव ।   
स॒हस्र॑-प्रधनेषु च ॥ 34 ॥  
उ॒ग्र उ॒ग्राभि॑र् ऊ॒तिभिः॑ ।
</details>

<details><summary>मूलम्</summary>

इन्द्र॒ वाजे॑षु नो अव ।   
स॒हस्र॑-प्रधनेषु च ॥ 34 ॥  
उ॒ग्र उ॒ग्राभि॑र् ऊ॒तिभिः॑ ।
</details>

<details><summary>भट्टभास्कर-टीका</summary>

7 इन्द्रेति ॥ हे इन्द्र! नः अस्मान् वाजेषु अन्नेषु निमित्तभूतेऽषु अव रक्ष यथा वाजान् लप्स्यामहे अन्नदानेन अस्मान् तर्पय सहस्रप्रधनेषु च अपि सहस्रत्वं धनेषु वाजेषु सहस्रं प्रकृष्टानि धनानि येषु तादृशेषु । यद्वा - सहस्रप्रधानेषु, छान्दसं ह्रस्वत्वम् । उग्रः उद्गूर्णः तं उग्राभिरूतिभिः उद्गूर्णाभिः रक्षाभिः तर्पणेन वा । यद्वा - वाजेषु ग्रामेषु सहस्रप्रधनेषु सहस्रं प्रधनाः प्रकष्टधनाः पुरुषा येषु तेषु । यद्वा - सहस्रं प्रकृष्टधना रथगजतुरगपदातयो येषु तेष्वस्मानव । उग्रः उद्गूर्णस्त्वं उग्राभिरूतिभिः गतिभिः वेगगमनैः ॥
</details>

<details open><summary>विश्वास-प्रस्तुतिः</summary>

तम् इन्द्र॑व्ँ वाजयामसि  ।  
म॒हे वृ॒त्राय॒ हन्त॑वे ।   
स वृषा॑ वृष॒भो भु॑वत् ।
</details>

<details><summary>मूलम्</summary>

तम् इन्द्र॑व्ँ वाजयामसि  ।  
म॒हे वृ॒त्राय॒ हन्त॑वे ।   
स वृषा॑ वृष॒भो भु॑वत् ।
</details>

<details><summary>भट्टभास्कर-टीका</summary>

8 तमिति ॥ तादृशं इन्द्रं वाजयामसि वाजयामः गमयामः । 'इदन्तोमसि'। किमर्थं महे वृत्राय । कर्मणस्संप्रदानत्वाच्चतुर्थी । महावृत्रं हन्तवे हन्तुम् । 'तुमर्थे सेसेन्'इति तवेन् प्रत्ययः । स इन्द्रो वृषा स्वयमेव वर्षणशीलः अस्माकं वृषभः कामानां पूरयिता भुवत् भवतु । लेटि अडागमः 'भूसुवोस्तिङि'इति गुणाभावः ॥
</details>

<details open><summary>विश्वास-प्रस्तुतिः</summary>

इन्द्र॒स् स दाम॑ने कृ॒तः ।   
ओजि॑ष्ठ॒स् स बले॑ हि॒तः ।  
द्यु॒म्नी श्लो॒की स सौ॒म्यः॑ ।  
</details>

<details><summary>मूलम्</summary>

इन्द्र॒स् स दाम॑ने कृ॒तः ।   
ओजि॑ष्ठ॒स् स बले॑ हि॒तः ।  
द्यु॒म्नी श्लो॒की स सौ॒म्यः॑ ।  
</details>

<details><summary>भट्टभास्कर-टीका</summary>

9 इन्द्रस्स इति ॥ स तादृश इन्द्रः अस्मान् दापने दमनार्थे दमनकृत्ये वा बन्धने कृतः बन्धनयोगैर्वशीकृतकृत्य इत्यर्थः । उत्सादिर्द्रष्टव्यः । किञ्च - इन्द्रः ओजिष्ठः बलवत्तरः अभीतः बले हितः स बलीन्द्रो बले स्थितः द्युम्नी अन्नवान् यशस्वी वा । श्लोको स्तुतिमान् । सौम्य'सोमार्हः । 'तदर्हति'इति यत् । ततश्छान्दसमन्तस्वरितत्वम् । ईदृश इन्द्रो अस्माभिस्स्वीकृत इति ॥
</details>

<details open><summary>विश्वास-प्रस्तुतिः</summary>

गि॒रा वज्रो॒ न सम्भृ॑तः ।   
सब॑लो॒ अन॑पच्युतः ।  
व॒व॒ख्षुर् उ॒ग्रो अस्तृ॑तः ॥ 35 ॥  
</details>

<details><summary>मूलम्</summary>

गि॒रा वज्रो॒ न सम्भृ॑तः ।   
सब॑लो॒ अन॑पच्युतः ।  
व॒व॒ख्षुर् उ॒ग्रो अस्तृ॑तः ॥ 35 ॥  
</details>

<details><summary>भट्टभास्कर-टीका</summary>

10 गिरेति ॥ गिरा स्तुतिवाचा वज्रोन वज्र इव संभृतः सम्यक् हस्ते भृतः गृहीत्तः । सवलः बलसहितः अनपच्युतः ववधुः संग्रामेषु धुरो वोढुमिच्छन् । 'सर्वे विधयश्छन्दसि विकल्प्यन्ते'इतीत्वाभावः । वर्णव्यत्ययेन वा इकारस्याकारभावः । उग्रः उद्गूर्णवलः सदोद्यतः अस्तृतः केनचिदप्यनाच्छादितः । अनुपहिंसितो वा । ईदृशोऽयमिन्द्रः सर्वार्थसाधनभूतो वज्र इवास्माभिः संभृतः ॥

इति पञ्चमे अष्टमोऽनुवाकः ॥  

</details>

