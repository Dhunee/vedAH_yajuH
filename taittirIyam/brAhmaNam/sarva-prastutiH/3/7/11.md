---
title: ११, दर्शपूर्णमासप्रायश्चित्तमन्त्राः
unicode_script: devanagari

---
<details><summary>भास्करोक्त-विनियोगः</summary>

1अथ दर्शपूर्णमासयोः प्रायश्चित्तहोमा नित्याः - ब्रह्म प्रतिष्ठेति द्वे पञ्चपदे शक्वर्यौ ॥ 
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/02_brahma_pratiShThA.md">
<details open><summary><h4>विश्वास-प्रस्तुतिः ...{Loading}...</h4></summary>

ब्रह्म॑ प्रति॒ष्ठा मन॑सो॒ ब्रह्म॑ वा॒चः ।  
ब्रह्म॑ य॒ज्ञानाꣳ॑ ह॒विषा॒माज्य॑स्य ।  
अति॑रिक्त॒ङ्कर्म॑णो॒ यच्च॑ ही॒नम् ।  
य॒ज्ञᳶ पर्वा॑णि प्रति॒रन्ने॑ति क॒ल्पयन्न्॑ ।  
स्वाहा॑कृ॒ताऽऽहु॑तिरेतु दे॒वान् ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/brAhmaNam/Rk/sarvASh_TIkAH/3/7/11/02_brahma_pratiShThA.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

ब्रह्म॑ प्रति॒ष्ठा मन॑सो॒ ब्रह्म॑ वा॒चः ।  
ब्रह्म॑ य॒ज्ञानाꣳ॑ ह॒विषा॒माज्य॑स्य ।  
अति॑रिक्त॒ङ्कर्म॑णो॒ यच्च॑ ही॒नम् ।  
य॒ज्ञᳶ पर्वा॑णि प्रति॒रन्ने॑ति क॒ल्पयन्न्॑ ।  
स्वाहा॑कृ॒ताऽऽहु॑तिरेतु दे॒वान् ।
</details>
<details><summary>भट्टभास्कर-टीका</summary>

ब्रह्म आत्मा कर्मणामपादानम् । यथा - 'यत एव यज्ञं प्रयुङ्क्ते । तदेनं प्रतिष्ठापयति' इति । ईश्वरस्य क्रियाशक्तिः वाताख्यः विश्वोपादानभूतः परमात्मा । तदेव ब्रह्म प्रतिष्ठा मनसः, वाचः, यज्ञानां, तत्साधनानां च हविषां, आज्यस्य च । तस्मात् अस्य कर्मणो यदतिरिक्तं मात्राधिक्येन कृतं यच्च हीनं मात्राया ऊनं तत्सर्वं यज्ञः यष्टव्यं तदेव ब्रह्म कल्पयन् गुणीकुर्वन् फलसाधनसमर्थं कुर्वन् पर्वाणि यागकालांश्च प्रतिरन् सम्यङ्निर्वर्तितयागतया वर्धयन् अशून्यं कुर्वन् एति अविच्छेदेन वर्तते । तदर्थं इयं स्वाहाकृता स्वाहाकारेण संस्कृता आहुतिः देवान् एतु गच्छतु तेषां स्थितये भवतु ॥
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/05_AshrAvitamatyAshrAvitam_vaShaTkRtamatyanUktanch.md">
<details open><summary><h4>विश्वास-प्रस्तुतिः ...{Loading}...</h4></summary>

आश्रा॑वितम॒त्याश्रा॑वितम् ।  
वष॑ट्कृतम॒त्यनू᳚क्तञ्च य॒ज्ञे ।  
अति॑रिक्त॒ङ्कर्म॑णो॒ यच्च॑ ही॒नम् ।  
य॒ज्ञᳶ पर्वा॑णि प्रति॒रन्ने॑ति क॒ल्पयन्न्॑ ।  
स्वाहा॑कृ॒ताऽऽहु॑तिरेतु दे॒वान् ॥111॥
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/brAhmaNam/Rk/sarvASh_TIkAH/3/7/11/05_AshrAvitamatyAshrAvitam_vaShaTkRtamatyanUktanch.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

आश्रा॑वितम॒त्याश्रा॑वितम् ।  
वष॑ट्कृतम॒त्यनू᳚क्तञ्च य॒ज्ञे ।  
अति॑रिक्त॒ङ्कर्म॑णो॒ यच्च॑ ही॒नम् ।  
य॒ज्ञᳶ पर्वा॑णि प्रति॒रन्ने॑ति क॒ल्पयन्न्॑ ।  
स्वाहा॑कृ॒ताऽऽहु॑तिरेतु दे॒वान् ॥111॥
</details>
<details><summary>भट्टभास्कर-टीका</summary>

2आश्रावितमिति ॥ अस्मिन् यज्ञे यत् आश्रावितं सम्यङ्निर्वर्तिताश्रावणं अत्याश्रावितं असमीचीनाश्रावणं वषट्कृतं सम्यक् वषट्कारेण दत्तं अत्यनूक्तं असमीचीनानुवचनम् ।  
अतिरिक्तमित्यादि । समानम् । समीचीनकरणमत्र कल्पनं वेदितव्यम् ॥  

-  तस्मात् अस्य कर्मणो यदतिरिक्तं मात्राधिक्येन कृतं यच्च हीनं मात्राया ऊनं तत्सर्वं यज्ञः यष्टव्यं तदेव ब्रह्म कल्पयन् गुणीकुर्वन् फलसाधनसमर्थं कुर्वन् पर्वाणि यागकालांश्च प्रतिरन् सम्यङ्निर्वर्तितयागतया वर्धयन् अशून्यं कुर्वन् एति अविच्छेदेन वर्तते । तदर्थं इयं स्वाहाकृता स्वाहाकारेण संस्कृता आहुतिः देवान् एतु गच्छतु तेषां स्थितये भवतु ॥
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/08_yadvo_devA.md">
<details open><summary><h4>विश्वास-प्रस्तुतिः ...{Loading}...</h4></summary>

यद्वो॑ देवा अतिपा॒दया॑नि ।  
वा॒चा चि॒त्प्रय॑तन्देव॒हेड॑नम् ।  
अ॒रा॒यो अ॒स्माꣳ अ॒भिदु॑च्छुना॒यते᳚ ।  
अ॒न्यत्रा॒स्मन्म॑रुत॒स्तन्निधे॑तन ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/brAhmaNam/Rk/sarvASh_TIkAH/3/7/11/08_yadvo_devA.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

यद्वो॑ देवा अतिपा॒दया॑नि ।  
वा॒चा चि॒त्प्रय॑तन्देव॒हेड॑नम् ।  
अ॒रा॒यो अ॒स्माꣳ अ॒भिदु॑च्छुना॒यते᳚ ।  
अ॒न्यत्रा॒स्मन्म॑रुत॒स्तन्निधे॑तन ।
</details>
<details><summary>भट्टभास्कर-टीका</summary>

3यद्व डति जगती त्रिष्टुब्वा ॥ हे देवाः! मरुतः! युष्माकं संबन्धि यत् कर्म अहं अतिपादयानि अतिपन्नं यथाकामं करोमि । अकरणं अन्यथा करणं चातिपत्तिः । कामचारकरणे लोट् । वाचा चित् वाचा च, सामर्थ्यात् मनसा चेति गम्यते । प्रयतं प्रकर्षेण यतं उपरतम् । यम उपरमे । अत एव देवहेडनं देवानां क्रोधनम् । यच्चास्मान् अरायः निर्धनान् । 'ऊडिदम्' इति विभक्तेरुदात्तत्वं रैशब्दादपि भवति । अभिदुच्छुनायते आभिमुख्येन नाशयति अस्मान्वा अभिलक्ष्य दुच्छुनेवाचरति । दुच्छुना दारिद्र्यम्, तदिवास्मान् पीडयतीति यावत् । ईदृशं अतिपन्नं कर्म तत् अस्मत्तः अन्यत्र निधेतन स्थापयत तत्फलं अस्मासु मा भूत् । दधातेर्लिङि 'लिङ्याशिष्यङ्' यासुट्, 'अतो येयः' 'तप्तनप्तनधनाश्च' इति तनादेशः ॥
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/11_tatamma_Apastadu.md">
<details open><summary><h4>विश्वास-प्रस्तुतिः ...{Loading}...</h4></summary>

त॒तम्म॒ आप॒स्तदु॑ तायते॒ पुनः॑ ।  
स्वादि॑ष्ठा धी॒तिरु॒चथा॑य शस्यते ।  
अ॒यꣳ स॑मु॒द्र उ॒त वि॒श्वभे॑षजः ।  
स्वाहा॑कृतस्य॒ समु॑तृप्णुतर्भुवः ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/brAhmaNam/Rk/sarvASh_TIkAH/3/7/11/11_tatamma_Apastadu.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

त॒तम्म॒ आप॒स्तदु॑ तायते॒ पुनः॑ ।  
स्वादि॑ष्ठा धी॒तिरु॒चथा॑य शस्यते ।  
अ॒यꣳ स॑मु॒द्र उ॒त वि॒श्वभे॑षजः ।  
स्वाहा॑कृतस्य॒ समु॑तृप्णुतर्भुवः ।
</details>
<details><summary>भट्टभास्कर-टीका</summary>

4ततं म इति जगती ॥ मम आपः कर्म ततं विस्तीर्णं यावज्जीवसंकल्पात् । तदेव इदानीं अनेन होमेन पुनः तायते भूयोपि विस्तीर्यते । किञ्च - स्वादिष्ठा स्वादुतमा धीतिः धारकं हविः । संज्ञायां क्तिन् । उचथाय कर्मणे हविषः समवायाधारत्वात् उचथः । उच समवाये, औणादिकः थप्रत्ययः । यत्र समवैति तदर्थं स्वादिष्ठं भूत्वा अनेन होमेन हविः शस्यते, प्रशस्ततां भजते । यस्मादेवं तस्मात् अयं समुद्रः समुद्रोपममिदं दीयमानं आज्यं, अपि च विश्वभेषजः सर्वानिष्टशमनहेतुः, न तु धृतान्तरवत् कतिपयरोगभेषजम् । तस्य तादृशस्य स्वाहाकृतस्य स्वाहाकारेण प्रदत्तस्य समु तृप्णुत, उकारोऽवधारणे, संतृप्यत, यस्य णुत्वम् । हे ऋभुवः! देवाः! । छान्दसः उवङादेशः । सुहितार्थयोगे षष्ठीसमासप्रतिषेधेन षष्ठ्याः ज्ञापितत्वात् स्वाहाकृतस्येति षष्ठी ।
</details>
</details>
</div>
<details open><summary>विश्वास-प्रस्तुतिः - ऋक्</summary>

उद्व॒यन्तम॑स॒स्परि॑ ।  
</details>
<details><summary>मूलम्</summary>

उद्व॒यन्तम॑स॒स्परि॑ ।  
</details>
<details><summary>भट्टभास्कर-टीका</summary>

उद्वयं तमस इत्यादि नवानां प्रतीका गृह्यन्ते । व्याख्याताश्च ग्रहकाण्डादिषु मन्त्राः । उद्वयं तमसस्परि पश्यन्तः , उदु त्यं जातवेदसं , चित्रं देवानां62, इमं मे वरुण श्रुधि , तत्त्वा यामि ब्रह्मणा63, त्वं नो अग्ने वरुणस्य , स त्वंनो अग्रेऽवमः64, त्वमग्ने अयाऽस्ययासन् , प्रजापते न त्वत् ॥  

-  उद्व॒यन्तम॑स॒स्परि॑ ।  
पश्य॑न्तो॒ ज्योति॒रुत्त॑रम् ।  
दे॒वन्दे॑व॒त्रा सूर्य᳚म् ।  
अग॑न्म॒ ज्योति॑रुत्त॒मम् ॥ 43॥   

  -  टीका 25अथ पञ्चविंशीमाह - तमसस्परि तमसः अन्धकारात् परि ऊर्ध्वं उत्तरमुत्कृष्टं ज्योतिः उत्पश्यन्त उत्कर्षेण पश्यन्तो वयं देवत्रा देवेषु मध्ये देवं द्योतमानं सूर्यरूपमुत्तमं ज्योतिः अगन्म प्राप्ताः स्मः । 'यद्देवा देवहेडनम्' इत्येताः षडृचः पापक्षयार्थे कर्मणि द्रष्टव्याः ॥


इ॒मम्मे॑ वरुण॒ तत्त्वा॑ यामि ।  

- इ॒मम्मे॑ वरुण श्रुधी॒ हव॑म॒द्या च॑ मृडय ।   
त्वाम॑व॒स्युराच॑के ।   

  - अथ 'ये कृष्णास्स्युस्तं वारुणं चरुं निर्वपेत्' इत्यस्याः पुरोनुवाक्या - इमं म इति गायत्री । श्रुधीति प्रथमपादान्तः ॥ हे वरुण इममस्मदीयं हवमाह्वानं श्रुधि शृणु । 'बहुलं छन्दसि' इति शपो लुक् । 'श्रुशृणुपृकृवृभ्यः' इति धिभावः । श्रुत्वा चाद्यैव मां मृडय सुखय । यस्मादहं त्वामवस्युः रक्षणमात्मन इच्छन् । 'क्याच्छन्दसि' इत्युप्रत्ययः । आचके आभिमुख्येन शब्दयामि प्रार्थये । कै गै शब्दे ॥
  - 'यावतोऽश्वान् प्रतिगृह्णीयात् तावतो वारुणान् चतुष्कपालान्निर्वपेत्' इत्यस्याः पुरोऽनुवाक्या - इमं मे वरुण श्रुधी हवम् इति गायत्री ॥ 'इन्द्रं वो विश्वतस्परीन्द्रं नरः' इत्यत्र व्याख्याता । हे वरुण इमं मे हवं आह्वानं श्रुधि शृणु । अद्यास्मिम् कर्मणि मां मृडय त्वामहं अवस्युः -रक्षणाय आचके आभिमुख्येन भजे ॥

- तत्त्वा॑ यामि॒ ब्रह्म॑णा॒ वन्द॑मान॒स्तदाशा᳚स्ते॒ यज॑मानो ह॒विर्भिः॑ ।  
  अहे॑डमानो वरुणे॒ह बो॒द्ध्युरु॑शꣳस॒ मा न॒ आयु॒ᳶ प्रमो॑षीः ॥

  -  तत्रैव याज्या - तत्त्वेति त्रिष्टुप् ॥ हे वरुण ब्रह्मणा मन्त्रेण त्वामेव वन्दमानः स्तुवन्नहं तत्तदर्थम् । चतुर्थ्या लुक् । तदर्थमेव त्वां यामि भजे । यद्वा - तदेव त्वां यामि याचे । छान्दसोन्त्यलोपः, परस्मैपदं च । यजमानोपि सर्वस्तदेवाशास्ते हविर्भिश्चरुपुरोडाशादिभिः हे उरुशंस महास्तुतिक त्वमपि तामस्मदीयां विज्ञापनां इह कर्माणि अहेडमानः अक्रुद्ध्यन् बोधि बुध्यस्व । पूर्ववद्विकरणस्य लुक्, 'हुझल्भ्यो हेर्धिः', 'वा छन्दसि' इत्यपित्त्वादेव ङित्त्वाभावाद्गुणः, अन्त्यलोपश्छान्दसः । किम्पुनस्तत्प्रार्थनीयमित्याह - नः अस्माकं आयुर्दीप्तिमन्नं वा मा प्रमोषीः मा छेत्सीः तदर्थं विशं च रा[राष्ट्रं चा]वगमयेति भावः ॥

  - 12 तत्रैव याज्या - तत्त्वा यामि ब्रह्मणा वन्दमान इति त्रिष्टुप् ॥ इयमपि तत्रैव व्याख्याता । हे वरुण अहं ब्रह्मणा मन्त्रेण हविषा त्वां वन्दमानः स्तुवन् अहं त्वामभियाचे यजमानोऽपि तदेव हविर्भिराशास्ते त्वमपि तत्? अहेडमानः अक्रुध्यन् इह कर्मणि बुद्ध्यस्व । किंपुनः तत्? हे वरुण उरु शंसमानः अस्माकमायुर्मा प्रमोषीरिति ॥

उदु॒त्यञ्चि॒त्रम् ॥112॥  

-  मन्त्रः   [ उदु॒ त्यञ्जा॒तवे॑दसन्दे॒वव्ँव॑हन्ति के॒तवः॑ ।  
   दृ॒शे विश्वा॑य॒ सूर्य᳚म् ॥      

  - टीका अथ दाक्षिणं काण्डं सौम्यमेव । तत्र शौरीभ्यामृग्भ्यां गार्हपत्ये जुहोति - उदुत्यमिति प्रथमा गायत्री, द्वितीया त्रिष्टुप् ॥   
तत्र प्रथमा - 'उदायुषा' इत्यत्र व्याख्याता । त्यं तं इमं देवं जातवेदसं जातप्रज्ञं जातानां वेदितारं केतवो रश्मय उद्वहन्ति ऊर्ध्वं वहन्ति दृशे द्रष्टुं विश्वाय विश्वार्थं, विश्वो लोको यथैनं पश्येदिति । 'सुवर्गाय वा एतानि लोकाय हुयन्ते यद्दाक्षिणानि' इत्यादि ब्राह्मणम् ॥]  

  -  5'यो ब्रह्मवर्चसकामस्स्यात्तस्मा एतं सौर्यं चरुं निर्वपेत्' इत्यस्याः पुरोनुवाक्या - उदु त्यमिति गायत्री ॥ व्याख्यातेयं ग्रहेषु , अस्या इदं प्रतीकग्रहणम् । तमिमं जातवेदसं देवं सूर्यं केतवो रश्मय उद्वहन्ति विश्वस्य लोकस्य दर्शनार्थमिति ॥   

  - सौर्यर्चा कृष्णाजिनं पुरस्तात्प्रत्यानह्यत्यूर्ध्वग्रीवम् - उदुत्यमिति गायत्र्या ॥ त्यं तं जातवेदसं जातानां वेदितारम् । 'गतिकारकयोरपि' इत्यसुन्प्रत्ययः । जातप्रज्ञानं वा सूर्यं देवं देवनादिगुणयुक्तं उद्वहन्ति ऊर्ध्वं वहन्ति केतवो रश्मयः दृशे द्रष्टुम् । 'दृशे विख्ये च' इति निपात्यते । विश्वाय विश्वार्थं विश्वं लोको यथा एनं पश्येत् तदनुरूपमुद्वहन्ति । स्मैभावाभावश्छान्दंसः । क्रियमाणेन का सङ्गतिः? उच्यते - एतस्य कर्मणस्सामर्थ्यादेतदेवं भवतीति ॥   

  - 31अथ सौम्यस्य पुरोनुवाक्या याज्या चा - 'उदु त्यं जात्वेदसम्', 'चित्रं देवानाम्' इति गायत्रीत्रिष्टुभौ ॥ व्याख्याते चैते । अत्र प्रतीकग्रहणम् । तमिमं जातवेदसं जातप्रज्ञानं सूर्यं देवं केतवः उद्वहन्ति यथा सर्वेषां द्रष्टुं योग्यो भवतीति ॥  


-  मन्त्रः   चि॒त्रन्दे॒वाना॒मुद॑गा॒दनी॑क॒ञ्चख्षु॑र्मि॒त्रस्य॒ वरु॑णस्या॒ग्नेः ।  
  आऽप्रा॒ द्यावा॑पृथि॒वी अ॒न्तरि॑ख्ष॒ꣳ॒ सूर्य॑ आ॒त्मा जग॑तस्त॒स्थुष॑श्च ॥  

  -  टीका अथ द्वितीया - चित्रं चायनीयं देवानामनीकं सङ्घातरूपम्मण्डलम् । यद्वा - देवानां रश्मीनां अनीकं मुखं समुदायस्थानं वा । मित्रादीनां देवानामपि चक्षुस्स्थानं , तेपि हि तेन प्रकाशितं पश्यन्ति । यद्वा - मित्रत्वादिपदप्राप्तिहेतुत्वाच्चक्षुरित्युपचर्यते । उपलक्षणं चैतत्, सर्वदेवतापदलाभहेतुत्वात्; भवति मण्डलोपासनमिति । इर्दृशमण्डलमुदगात् उदेति । छान्दसो लुङ्, 'गातिस्था' इति सिचो लुक् । यदा ईदृशम्मण्डलमुदेति तदा तन्मण्डलान्तर्गतो भगवान् सूर्यः जगतो जङ्गमस्य तस्थुषः स्थावरस्य च विश्वस्यात्मा द्यावापृथिवी द्यावापृथिव्यौ अन्तरिक्षं च रश्मिभिराप्राः आपूरयति । प्रा पूरणे पुरुषव्यत्ययः, अदादित्वाच्छपो लुक् । द्यौश्च पृथिवी च द्यावापृथिव्यौ । 'दिवो द्यावा' इति द्यावादेशः, 'वा छन्दसि' इति पूर्वसवर्णदीर्घः', 'देवताद्वन्द्वे च' इति पूर्वोत्तरयोर्युगपत्प्रकृतिस्वरत्वम्, पृथिवीशब्दो ङीषन्तोन्तोदात्तः । ईदृशो भगवाननेन होमेनास्माकमभिमतं साधयत्विति ॥

  -  32द्वितीया - चित्रं चायनीयं देवानां सर्वेषामनीकं अनीकभूतं मित्रस्य वरुणस्य च अग्नेश्चक्षुस्थानीयं जङ्गमस्य स्थावरस्य आत्मभूतः सूर्य उदगात् उदेति । उदेत्य च द्यावापृथिवी अन्तरिक्षं च रश्मिभिरापूरयतीति ॥

  -  6तत्रैव याज्या - चित्रमिति त्रिष्टुप् ॥ इयमपि तत्रैव व्याख्याता । प्रतीकग्रहणमेवेदम् । चित्रं चायनीयं देवानामनीकं चमूस्थानीयं मित्रादीनामपि चक्षुस्स्थानीयमुदगादुद्गच्छति । उदुत्यं च द्यावापृथिवी अन्तरिक्षं च आप्रा आप्रात् आपूरयन्ति । जगतः जङ्गमस्य तस्थुषः स्थावरस्य चात्मा सूर्य इति ॥

त्वन्नो॑ अग्ने॒ स त्वन्नो॑ अग्ने ।  

- पूर्णमन्त्रपाठः  
-  [ त्वन्नो॑ अग्ने॒ वरु॑णस्य वि॒द्वान्दे॒वस्य॒ हेडोऽव॑ यासिसीष्ठाः  ।  
यजि॑ष्ठो॒ वह्नि॑तम॒श्शोशु॑चानो॒ विश्वा॒ द्वेषाꣳ॑सि॒ प्र मु॑मुग्ध्य॒स्मत्  ।  

- अथ त्वं नो अग्ने स त्वं नो अग्ने इति गायत्रीत्रिष्टुभौ ॥
क्वचिदाग्निवारुणे विनियोगो द्रष्टव्यः ।  
प्रायश्चित्ते वा । तत्र प्रथमा - हे अग्ने विद्वान् सर्वार्थसाधनो वा यज्ञे स त्वं देवस्य वरुणस्य हेडः क्रोधः अनादरो वा पाशग्रहणादिकः नः अस्माकं अस्मत्संबन्धि अवयासिसीष्ठाः अपनय । अवपूर्वात् यासेर्ण्यन्तादाशीर्लिङि इडादावपि णिलोपश्छान्दसः । 'छन्दस्युभयथा' इति लिङ्वा सार्वधातुकत्वादिडभावो ङित्त्वं च । किं च – यजिष्ठः यष्टृतमः । यष्टृशब्दात् 'तुश्छन्दसि' इतीष्ठन् प्रत्ययः । 'तुरिष्ठमेयस्सु' इति तृशब्दस्य लोपः । वह्नितमः हविषां वोढृतमः शोशुचानः अतिशयेन दीप्यमानः । 'अभ्यस्तानामादिः' इत्याद्युदात्तत्वम् । ईदृशः त्वं विश्वानि वरुणव्यतिरिक्तान्यपि द्वेष्टॄणि वा रक्षःप्रभृतीनि अस्मत् अस्मत्तः प्रमुमुग्धि प्रकर्षेण मोचय । 'बहुर्लं छन्दसि' इति शपश्लुः ॥

- पूर्णमन्त्रपाठः  
- स त्वन्नो॑ अग्नेऽव॒मो भ॑वो॒ती नेदि॑ष्ठो अ॒स्या उ॒षसो॒ व्यु॑ष्टौ  ।  
अव॑ यख्ष्व नो॒ वरु॑णम् [72] ररा॑णो वी॒हि मृ॑डी॒कꣳ सु॒हवो॑ न एधि  ।  

- अथ द्वितीया - हे अग्ने स त्वं नः अस्माकं अवमः अविता भव ऊत्या गमनेन । यद्वा - ऊत्या रक्षणेन अवमः अर्वाचीनः प्रत्यासन्नो भव । अस्या उषसो रात्रेरवसाने प्रातरेव अस्माकं नेदिष्ठः अन्तिकतमः अस्मिन् दिवसे प्रातरेव अस्मत्पार्श्वमागतस्त्वमिदानीं तत्क्षणेनापि प्रत्यासन्नतरो भवेति । 'अन्तिकबाढ योर्नेदसाधौ' । किञ्च - रराणः अस्मदीये परिचरणे रममाण अस्माकं वरुणं वारकं वरुणप्रवर्तितं वा पापरोगादिकमवयक्ष्व नाशय । 'बहुलं छन्दसि' इति शपो लुक् । रातेः शानचि अन्त्यलोपश्छान्दसः, पूर्वपदाद्युदात्तत्वम् । तदर्थं वीहि भुङ्क्ष्व मृडीकं सुखहेतुमिदं हविः । किञ्च - नः अस्माकं सुहवः शोभनाह्वानश्च एधि भव । आह्वानप्रयोजनस्य सद्यस्सम्पत्तिः शोभनत्वम् । 'आद्युदात्तं द्व्यच्छन्दसि' इत्युत्तरपदाद्युदात्तत्वम् ॥]

त्वम॑ग्ने अ॒यासि॒ प्रजा॑पते ।  


-   मन्त्रः
त्वम॑ग्ने अ॒यासि॑ ।  
अ॒या सन्मन॑सा हि॒तः ।  
अ॒या सन् ह॒व्यमू॑हिषे ।  
अ॒या नो॑ धेहि भेष॒जम् ।  

  - टीका 23त्वमग्ने अयाऽसीत्यनुष्टुप् ॥ हें! अग्रे! त्वं अया अयमेवासि । इदमः प्रथमैकवचनस्य 'सुपां सुलुक्' इति डादेशः । टिलोपे 'अनुदात्तस्य च यत्रोदात्तलोपः' इति उदात्तनिवृत्तिस्वरेण आकारस्य उदात्तत्वम् । अयमेवासि त्वम् । तव याथात्म्यं न जानीमः यं त्वां वयं प्रपश्यामः अयमेवासि । किं च अया अयमेव सन् मनसा हितः युक्तैर्धृतः । नान्यं जानीम इति । अपि च अयमेव सन् हव्यमूहिषे आस्माकीनं हविर्वह । छान्दसो लिङ् । किञ्च अयमेव त्वमस्माकं भेषजमनिष्टशमनं धेहि अस्मासु स्थापय । किमनेन रूपेण कर्तुं न शक्यत इति भावः ॥

-  प्रजा॑पते॒ न त्वदे॒तान्य॒न्यो विश्वा॑ जा॒तानि॒ परि॒ ता ब॑भूव ।    
     यत्का॑मास्ते जुहु॒मस्तन्नो॑ अस्तु व॒यꣵ स्या॑म॒ पत॑यो रयी॒णाम् ॥ [28]  

  -  युवराजस्य प्रतिहितस्य गृहे जुहोति - प्रजापत इति त्रिष्टुभा ॥ हे प्रजापते त्वत्तोन्यः कश्चिदपि तान्येतानि विश्वा विश्वानि जातानि जन्मवन्ति वस्तूनि परिबभूव परिभवति वाप्नोति परिगृह्णाति वा । यद्वा - त्वदेतानि त्वत्तो जातानि विश्वानि वस्तूनि कश्चिदन्यः पीरबभूव न त्वमेव परिभवसि, तस्मादेवं तावन्महानुभावस्त्वम् । न च मया किञ्चिदज्ञातमस्ति ; अतो यत्कामा यत्फलं कामयमानाः ते जुहुमस्तन्नोस्माकमस्तु त्वत्प्रसादात् स कामोस्माकं सम्पद्यताम् । 'शीलिकामिभिक्षाचरिभ्यः' इति णः, पूर्वपदप्रकृतिस्वरत्वं च । इदं तु विशेषेणेत्याह - वयं रयीणां धनानां पतयः सर्वदा स्यामेत्याशास्ते ॥

  -  हे प्रजापते न खलु कश्चित् त्वत्तोन्यः तान्येतानि विश्वानि जातानि भूतानि परिबभूव परिभवति । तस्माद्यत्कामा वयं जुहुमस्तन्नोस्माकमस्तु । किञ्च - वयं रयीणां पतयस्स्वामिनश्च स्यामेति ॥

  - 20'यः प्रजाकामस्स्यात्तस्मा एतं प्राजापत्यं गार्मुतं चरुं निर्वपेत्' इत्यस्याः पुरोऽनुवाक्या - प्रजापते न त्वदिति त्रिष्टुप् ॥
व्याख्यातेयं 'सोमस्य त्विषिरसि' इत्यत्र इह त्वस्याः प्रतीकं गृह्यते । हे प्रजापते त्वदन्य एतानि विश्वानि जातानि भुवनानि परिबभूव सर्वतो व्याप्नोति । तस्माद्यद्यत्कामयमानास्ते जुहुमो वयं तत्तथैवास्माकमस्तु वयं रयीणां पतयस्स्यामेति ॥
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/17_imanjIvebhyapH_paridhindadhAmi.md">
<details open><summary><h4>विश्वास-प्रस्तुतिः ...{Loading}...</h4></summary>

इ॒मञ्जी॒वेभ्य॑ᳶ परि॒धिन्द॑धामि ।  
मैषान्नु॑गा॒दप॑रो॒ अर्ध॑मे॒तम् ।  
श॒तञ्जी॑वन्तु श॒रद॑ᳶ पुरू॒चीः ।  
ति॒रो मृ॒त्युन्द॑धता॒म्पर्व॑तेन ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/brAhmaNam/Rk/sarvASh_TIkAH/3/7/11/17_imanjIvebhyapH_paridhindadhAmi.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

इ॒मञ्जी॒वेभ्य॑ᳶ परि॒धिन्द॑धामि ।  
मैषान्नु॑गा॒दप॑रो॒ अर्ध॑मे॒तम् ।  
श॒तञ्जी॑वन्तु श॒रद॑ᳶ पुरू॒चीः ।  
ति॒रो मृ॒त्युन्द॑धता॒म्पर्व॑तेन ।
</details>
<details><summary>भट्टभास्कर-टीका</summary>

5इमं जीवेभ्य इति त्रिष्टुप् ॥ जीवेभ्यः जीवनार्थं जीवानां वा परिधिं सर्वतः धातारं रक्षकं दधामि स्थापयामि एतद्धोमात्मकम् । अतः एषां अनेन होमेन रक्षितानां जीवानां मध्ये अपरः कश्चिदपि मा गात् मा गमत् । नु इति क्षिप्रार्थे । एतमर्धं पुरुषायुषस्य प्रथमार्धं पञ्चाशद्वर्षलक्षणं आयुष्ट्वेन मा गात् तावत्यायुषि मा मृतेति यावत् । यद्बा - एतमर्थं ऋद्धिं ऋद्धिहेतुम् । वर्णव्यत्ययो वा एतमर्धम् । प्रथमे पक्षे छान्दसमाद्युदात्तत्वम् । किन्तु शतं जीवन्तु शरदः संवत्सरान् पुरूचीः पुरून् बडून्वा नानाविधान् भोगान् अञ्चतीति, नकाराकारयोः लुप्तयोः 'चौ' इति दीर्घत्वम् । अत एव मृत्युं तिरोदधतां विनष्टं कुरुताम् पर्वतेन पर्वणि क्रियमाणेन अनेन होमेन । 'पर्वमरुद्भ्यां तन्' इति तन्प्रत्ययः । पर्वतवदभेद्येन वा ॥
</details>
</details>
</div>
<details open><summary>विश्वास-प्रस्तुतिः - यजुः</summary>

इ॒ष्टेभ्य॒स्स्वाहा॒ वष॒डनि॑ष्टेभ्य॒स्स्वाहा᳚ ।  
</details>
<details><summary>मूलम्</summary>

इ॒ष्टेभ्य॒स्स्वाहा॒ वष॒डनि॑ष्टेभ्य॒स्स्वाहा᳚ ।  
</details>
<details><summary>भट्टभास्कर-टीका</summary>

6इष्टेभ्य इत्यादीनि यजूंषि ॥ इष्टेभ्यः सम्यग्यागेनाराधितेभ्यः अग्न्यादिभ्यः स्वाहुतमिदमस्तु तृप्त्यतिशयाय । वषडनिष्टेभ्यः ये अनिष्टा वष्ट्कारेण अनाराधिताः देवाः तेभ्यः इदमेव वषट्कृतं हविरस्तु तदर्थं इदं स्वाहुतं करोमि ।  
</details>
<details open><summary>विश्वास-प्रस्तुतिः - यजुः</summary>

भे॒ष॒जन्दुरि॑ष्ट्यै॒ स्वाहा॒ निष्कृ॑त्यै॒ स्वाहा᳚ ।  
दौरा᳚र्ध्यै॒ स्वाहा॒ दैवी᳚भ्यस्त॒नूभ्य॒स्स्वाहा᳚ ॥113॥  
ऋद्ध्यै॒ स्वाहा॒ समृ॑द्ध्यै॒ स्वाहा᳚ ।  
</details>
<details><summary>मूलम्</summary>

भे॒ष॒जन्दुरि॑ष्ट्यै॒ स्वाहा॒ निष्कृ॑त्यै॒ स्वाहा᳚ ।  
दौरा᳚र्ध्यै॒ स्वाहा॒ दैवी᳚भ्यस्त॒नूभ्य॒स्स्वाहा᳚ ॥113॥  
ऋद्ध्यै॒ स्वाहा॒ समृ॑द्ध्यै॒ स्वाहा᳚ ।  
</details>
<details><summary>भट्टभास्कर-टीका</summary>

भेषजं अनिष्टकारित्वशमनं दुरिष्टचै दुरिष्ट्याः प्रमादादिना विगुणा इष्टिः दुरिष्टिः तस्याः स्विष्टं स्वाहुतमिदमस्तु । निष्कृतिः प्रायश्चित्तार्थो होमादिः । तत्सामर्थ्यार्थं स्वाहुतमिदमस्तु ॥
</details>


<div class="js_include" newlevelforh1="2" title="विश्वास-प्रस्तुतिः" unfilled="" url="/vedAH_Rk/shAkalam/saMhitA/vishvAsa-prastutiH/08/061/13_yata_indra.md">
<details open><summary><h5>विश्वास-शाकल-प्रस्तुतिः ...{Loading}...</h5></summary>


यत॑ इन्द्र॒ भया॑महे॒  
ततो॑ नो॒ अभ॑यं कृधि ।  
मघ॑वञ् छ॒ग्धि +++(=शक्तो वर्तस्व)+++ तव॒ तन् न॑+++(ः)+++ ऊ॒तिभि॑र्+++(=रक्षाभिः, ऊ॒तये॒ इति तैत्तिरीयपाठः)+++  
वि द्विषो॒ वि मृधो॑+++(=सङ्ग्रामान्)+++ जहि ।।

</details>
</div>
<div class="js_include" newlevelforh1="2"  unfilled="" url="/vedAH_Rk/shAkalam/saMhitA/sarvASh_TIkAH/08/061/13_yata_indra.md">
<details open><summary><h5>विश्वास-शाकल-प्रस्तुतिः ...{Loading}...</h5></summary>


यत॑ इन्द्र॒ भया॑महे॒  
ततो॑ नो॒ अभ॑यं कृधि ।  
मघ॑वञ् छ॒ग्धि +++(=शक्तो वर्तस्व)+++ तव॒ तन् न॑+++(ः)+++ ऊ॒तिभि॑र्+++(=रक्षाभिः, ऊ॒तये॒ इति तैत्तिरीयपाठः)+++  
वि द्विषो॒ वि मृधो॑+++(=सङ्ग्रामान्)+++ जहि ।।

</details>
</div>


<div class="js_include" url="/vedAH_Rk/shAkalam/saMhitA/vishvAsa-prastutiH/10/152/02_svastidA_vishaspatirvRtrahA.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/10/152/02_svastidA_vishaspatirvRtrahA.md"  newLevelForH1="5" includeTitle="false"> </div>  


<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/32_Abhir_gIrbhir.md">
<details open><summary><h4>विश्वास-प्रस्तुतिः ...{Loading}...</h4></summary>

आ॒भिर् गी॒र्भिर् यद् अतो॑ न ऊ॒नम्   
आप्या॑यय हरिवो॒ +++(=अश्ववान्, स्वर्णवान् वा [इन्द्रः])+++ वर्द्ध॑मानः।  
य॒दा स्तो॒तृभ्यो॒ महि॑ गो॒त्रा +++(=मेघान्)+++ रु॒जासि॑ +++(=भिनक्षि)+++  
भूयिष्ठ॒भाजो॒ अध॑+++(=अत)+++ ते स्याम॥
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/brAhmaNam/Rk/sarvASh_TIkAH/3/7/11/32_Abhir_gIrbhir.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

आ॒भिर्गी॒र्भिर्यदतो॑ न ऊ॒नम् ॥114॥  
आप्या॑यय हरिवो॒ वर्ध॑मानः ।  
य॒दा स्तो॒तृभ्यो॒ महि॑ गो॒त्रा रु॒जासि॑ ।  
भू॒यि॒ष्ठ॒भाजो॒ अध॑ ते स्याम ।
</details>
<details><summary>भट्टभास्कर-टीका</summary>

9आभिरिति त्रिष्टुम् ॥ हे हरिवः! अश्ववन्! आभिः अस्मदुक्ताभिः गीर्भिः वर्धमानः त्वं आप्यायय वर्धय । किं? यत् अतः अस्माभिः अनुष्ठितात् कर्मणः ऊनं विकलं आसीत्, तत्सर्वं आप्यायय । यदा त्वं स्तोतृभ्यः स्तोत्रर्थं महि महत् अत्यर्थं सादरं गोत्राणि मेघान् रुजासि वृष्ट्यर्थं भिनक्षि तदा तथा स्तोतृत्ववत्सलः त्वं अस्माकं स्तोतॄणां कर्म संपूरयेति भावः । रुजेर्लेट्याडागमः । अध अत एव वयं ते त्वत्सकाशात् भूयिष्ठभाजः स्याम बहुतमानां धनादींना लब्धारो भूयास्म ॥
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/35_anAjnAtay.NyadAjnAtam_yajnasya.md">
<details open><summary><h4>विश्वास-प्रस्तुतिः ...{Loading}...</h4></summary>

अना᳚ज्ञात॒य्ँयदाज्ञा॑तम् ।  
य॒ज्ञस्य॑ क्रि॒यते॒ मिथु॑ ।  
अग्ने॒ तद॑स्य कल्पय ।  
त्वꣳ हि वेत्थ॑ यथात॒थम् ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/brAhmaNam/Rk/sarvASh_TIkAH/3/7/11/35_anAjnAtay.NyadAjnAtam_yajnasya.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

अना᳚ज्ञात॒य्ँयदाज्ञा॑तम् ।  
य॒ज्ञस्य॑ क्रि॒यते॒ मिथु॑ ।  
अग्ने॒ तद॑स्य कल्पय ।  
त्वꣳ हि वेत्थ॑ यथात॒थम् ।
</details>
<details><summary>भट्टभास्कर-टीका</summary>

10अनाज्ञातमिति द्वे अनुष्टुभौ ॥ अनाज्ञातं शास्त्रमर्यादया अज्ञातं, यच्च आज्ञातं तथा ज्ञातं यज्ञस्य सम्बन्धि कर्म मिथु मिथ्या क्रियते फलसाधनासमर्थं अन्यथा क्रियते अनाज्ञातस्य अनाज्ञातत्वादेव अन्यथा करणम् । ज्ञातस्याप्युपेक्षया अन्यथा क्रिया स्यात् । हे अग्ने! तत् सर्वं अस्य कर्मणः सम्बन्धि कल्पय फलसाधनसमर्थं कल्पय अविकलं कुरु । त्वं हि यथातथं वेत्थ, यथात्वं कर्मणः स्वभावः, तस्यानतिवृत्तावव्ययीभावः ॥
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/38_puruShasammito_yajnaH.md">
<details open><summary><h4>विश्वास-प्रस्तुतिः ...{Loading}...</h4></summary>

पुरु॑षसम्मितो य॒ज्ञः ।  
य॒ज्ञᳶ पुरु॑षसम्मितः ।  
अग्ने॒ तद॑स्य कल्पय ।  
त्वꣳ हि वेत्थ॑ यथात॒थम् ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/brAhmaNam/Rk/sarvASh_TIkAH/3/7/11/38_puruShasammito_yajnaH.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

पुरु॑षसम्मितो य॒ज्ञः ।  
य॒ज्ञᳶ पुरु॑षसम्मितः ।  
अग्ने॒ तद॑स्य कल्पय ।  
त्वꣳ हि वेत्थ॑ यथात॒थम् ।
</details>
<details><summary>भट्टभास्कर-टीका</summary>

11पुरुषसम्मित इति ॥ पुरुषः विशिष्टदेहश्चेतयिता, तेन सम्मितः तुल्यः यज्ञो नाम यथा पुरुषोऽयं अन्यूनानतिरिक्तविशिष्टावयवारब्धशरीरः एवं यज्ञोऽप्यन्यूनानतिरिक्ताङ्गविशिष्टाङ्गसङ्घातावयववान् । उपमानपूर्वपदप्रकृतिस्वरत्वम् । किञ्च - पुरुषसम्मितः पुरुषेण सम्यङ्निर्वतितश्चेत् अयं यज्ञो भवति यज्ञस्वभावभाग्भवति, इतरथा अयज्ञ एव स्यात् । 'तृतीया कर्मणि' इति पूर्वपदप्रकृतिस्वरत्वम् । यस्मादेवं तस्मात् तस्य यत् न्यूनं तत्कल्पय यज्ञस्वभावानुरूपं कुरु यज्ञत्वाय । त्वं हि यज्ञस्वभावं यथावद्वेत्थ ॥
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/41_yatpAkatrA_manasA.md">
<details open><summary><h4>विश्वास-प्रस्तुतिः ...{Loading}...</h4></summary>

यत्पा॑क॒त्रा मन॑सा दी॒नद॑ख्षा॒ न ।  
य॒ज्ञस्य॑ म॒न्वते॒ मर्ता॑सः ।  
अ॒ग्निष्टद्धोता॑ क्रतु॒विद्वि॑जा॒नन्न् ।  
यजि॑ष्ठो दे॒वाꣳ ऋ॑तु॒शो य॑जाति ॥115॥
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/brAhmaNam/Rk/sarvASh_TIkAH/3/7/11/41_yatpAkatrA_manasA.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

यत्पा॑क॒त्रा मन॑सा दी॒नद॑ख्षा॒ न ।  
य॒ज्ञस्य॑ म॒न्वते॒ मर्ता॑सः ।  
अ॒ग्निष्टद्धोता॑ क्रतु॒विद्वि॑जा॒नन्न् ।  
यजि॑ष्ठो दे॒वाꣳ ऋ॑तु॒शो य॑जाति ॥115॥
</details>
<details><summary>भट्टभास्कर-टीका</summary>

12यत्पाकत्रेति त्रिष्टुम् ॥ पक्तव्यं बालं मनः पाकं तत्प्रकारेण मनसा । स्वार्थिकस्त्राप्रत्ययः । पाकगामिना वा मनसा उपलक्षिताः मर्ताः दीनदक्षाः क्षीणोत्साहाः यज्ञस्य सम्बन्धि यत् कर्मं न मन्वते न जानन्ति तत्सर्वं विजानन् सञ्जातवैगुण्यं जानन् क्रतुवित् विगुणस्य क्रतुस्वरूपस्य वेत्ता होता देवानां आह्वानकुशलः यजिष्ठः यष्टृतमः मानुषेभ्यः होतृभ्यः ईदृशः अग्निः देवान् ऋतुशः कालेकाले यजाति यजतु । लेट्याडागमः । 'संख्यैकवचनाच्च' इति शम् । यष्टृशब्दात् 'तुश्छन्दसि' इतीष्ठनि 'तुरिष्ठेमेयस्सु' इति लोपः ॥


इति तैत्तिरीये ब्राह्मणे भट्टभास्करीये तृतीये सप्तमे अच्छिद्रेषु एकादशोऽनुवाकः ॥
</details>
</details>
</div>