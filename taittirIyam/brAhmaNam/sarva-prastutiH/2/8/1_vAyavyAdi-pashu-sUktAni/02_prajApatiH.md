+++
title = "०२ प्रजापतिः"

+++
<details><summary>सायणोक्त-विनियोगः</summary>

6अथ 'यः प्रजाकामः पशुकामस्स्यात्स एतं प्राजापत्यमजं तूबरमालभेत' इत्यस्य पशोः सूक्ते वपायाः पुरोनुवाक्यामाह - 
</details>

<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/10/121/10_prajApate_na.md">
<details open><summary><h2>१९ प्रजापते न ...{Loading}...</h2></summary>


प्रजा॑पते॒ न त्वद् ए॒तान्य् अ॒न्यो  
विश्वा॑ जा॒तानि॒ परि॒ ता ब॑भूव+++(→गृह्णाति)+++ ।  
यत्-का॑मास् ते जुहु॒मस् तन् नो॑ अस्तु  
व॒यꣵ स्या॑म॒ पत॑यो रयी॒णाम्॥

</details>
</div>

<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/sarvASh_TIkAH/10/121/10_prajApate_na.md">
<details open><summary><h2>१९ प्रजापते न ...{Loading}...</h2></summary>


प्रजा॑पते॒ न त्वद् ए॒तान्य् अ॒न्यो  
विश्वा॑ जा॒तानि॒ परि॒ ता ब॑भूव+++(→गृह्णाति)+++ ।  
यत्-का॑मास् ते जुहु॒मस् तन् नो॑ अस्तु  
व॒यꣵ स्या॑म॒ पत॑यो रयी॒णाम्॥

</details>
</div>
<details open><summary>विश्वास-प्रस्तुतिः</summary>

प्रजा॑पते॒ न त्वदे॒तान्य॒न्यः ।  
विश्वा॑ जा॒तानि॒ परि॒ ता ब॑भूव ।  
यत्का॑मास्ते जुहु॒मस्तन्नो॑ अस्तु ॥ 2 ॥  
व॒यꣵ स्या॑म॒ पत॑यो रयी॒णाम् ।  
</details>

<details><summary>मूलम्</summary>

प्रजा॑पते॒ न त्वदे॒तान्य॒न्यः ।  
विश्वा॑ जा॒तानि॒ परि॒ ता ब॑भूव ।  
यत्का॑मास्ते जुहु॒मस्तन्नो॑ अस्तु ॥ 2 ॥  
व॒यꣵ स्या॑म॒ पत॑यो रयी॒णाम् ।  
</details>

<details><summary>भास्करोक्त-विनियोगः</summary>

2अथ वपाया याज्यामाह - 
</details>



<details open><summary>विश्वास-प्रस्तुतिः</summary>

र॒यी॒णाम्पति॑य्ँयज॒तम्बृ॒हन्त᳚म् ।  
अ॒स्मिन्भरे॒ नृत॑म॒व्ँवाज॑सातौ ।  
प्र॒जाप॑तिम्प्रथम॒जामृ॒तस्य॑ ।   
यजा॑म दे॒वमधि॑ नो ब्रवीतु ।  
</details>

<details><summary>मूलम्</summary>

र॒यी॒णाम्पति॑य्ँयज॒तम्बृ॒हन्त᳚म् ।  
अ॒स्मिन्भरे॒ नृत॑म॒व्ँवाज॑सातौ ।  
प्र॒जाप॑तिम्प्रथम॒जामृ॒तस्य॑ ।   
यजा॑म दे॒वमधि॑ नो ब्रवीतु ।  
</details>

<details><summary>सायण-टीका</summary>

भ्रियते संपाद्यते हविरत्रेति भरो यज्ञः । अस्मिन्भरे प्रजापतिं देवं वयं यजाम । कीदृशं देवं? रयीणां पतिं धनस्वामिनम् । यजतं यजनीयम् । बृहन्तं महान्तम् । नृतमं अतिशयेन पुरुषं पुरुषेषूत्तममित्यर्थः । ऋतस्य यज्ञस्य प्रथमजां प्रथममेव जनयितारं 'प्रजापतिर्यज्ञानसृजत' इत्यन्यत्र श्रवणात् । कीदृशे भरे? वाजसातौ वाजस्यान्नस्य सातिर्दानं यस्मिन्यज्ञे सोऽयं वाजसातिः तस्मिन् । सोऽयमस्माभिरिष्टः प्रजापतिर्देवेषु मध्ये नोऽस्मानधिकान्ब्रवीतु ॥
</details>

<details><summary>सायणोक्त-विनियोगः</summary>

8अथ पुरोडाशस्य पुरोनुवाक्यामाह - 
</details>


<details open><summary>विश्वास-प्रस्तुतिः</summary>

प्रजा॑पते॒ त्वन्नि॑धि॒पाᳶ पु॑रा॒णः ।  
दे॒वाना᳚म्पि॒ता ज॑नि॒ता प्र॒जाना᳚म् ।  
पति॒र्विश्व॑स्य॒ जग॑तᳶ पर॒स्पाः ।   
ह॒विर्नो॑ देव विह॒वे जु॑षस्व ।  
</details>

<details><summary>मूलम्</summary>

प्रजा॑पते॒ त्वन्नि॑धि॒पाᳶ पु॑रा॒णः ।  
दे॒वाना᳚म्पि॒ता ज॑नि॒ता प्र॒जाना᳚म् ।  
पति॒र्विश्व॑स्य॒ जग॑तᳶ पर॒स्पाः ।   
ह॒विर्नो॑ देव विह॒वे जु॑षस्व ।  
</details>

<details><summary>सायण-टीका</summary>

हे प्रजापते त्वं निधिपाः शङ्खपद्मादीनां निधीनां पालकः । पुराणो जगतः स्रष्टृत्वादनादिः । देवानां पिता पालकः । प्रजानां मनुष्यादीनां जनिता उत्पादयिता । विश्वस्य सर्वस्य जगतः पतिः स्वामी । परस्पाः अतिशयेन पालयिता । हे देव विशेषेण हूयन्ते देवा अत्रेति विहवो यज्ञस्तस्मिन्विहवे नोऽस्मदीयं हविर्जुषस्व ॥
</details>

<details><summary>सायणोक्त-विनियोगः</summary>

9अथ पुरोडाशस्य याज्यामाह - 
</details>


<details open><summary>विश्वास-प्रस्तुतिः</summary>

तवे॒मे लो॒काᳶ प्र॒दिशो॒ दिश॑श्च ॥ 3 ॥  
प॒रा॒वतो॑ नि॒वत॑ उ॒द्वत॑श्च ।  
प्रजा॑पते विश्व॒सृज्जी॒वध॑न्य इ॒दन्नो॑ देव ।
प्रति॑हर्य ह॒व्यम् ।
</details>

<details><summary>मूलम्</summary>

तवे॒मे लो॒काᳶ प्र॒दिशो॒ दिश॑श्च ॥ 3 ॥  
प॒रा॒वतो॑ नि॒वत॑ उ॒द्वत॑श्च ।  
प्रजा॑पते विश्व॒सृज्जी॒वध॑न्य इ॒दन्नो॑ देव ।
प्रति॑हर्य ह॒व्यम् ।
</details>

<details><summary>सायण-टीका</summary>

हे प्रजापते इमे लोका भूरादयो याश्च प्रदिशः प्रधानभूताः प्राच्याद्या या अप्यन्या आग्नेयाद्या दिशस्तत्सर्वं तवैवाधनिम् । लोका विशेष्यन्ते - परावतः दूरदेशस्था द्वीपान्तरादयः, निवतो न्यग्भूताः पातालादयः, उद्वतश्चोर्ध्ववर्तिनः स्वर्गादयोऽपि । हे देव त्वं विश्वसृत् विश्वस्य स्रष्टा पाता वा । जनेषु प्राणिषु धन्यः ईश्वरो जीवधन्यः तादृशो भूत्वा नोऽस्मदीयमिद्रं हव्यं प्रतिहर्य प्रतिगृहाण ॥
</details>

<details><summary>सायणोक्त-विनियोगः</summary>

10अथ हविषः पुरोनुवाक्यामाह - 
</details>


<details open><summary>विश्वास-प्रस्तुतिः</summary>

प्र॒जाप॑तिम्प्रथ॒मय्ँय॒ज्ञिया॑नाम् ।  
दे॒वाना॒मग्रे॑ यज॒तय्ँय॑जध्वम् ।  
स नो॑ ददातु॒ द्रवि॑णꣳ सु॒वीर्य᳚म् ।  
रा॒यस्पोष॒व्ँवि ष्य॑तु॒ नाभि॑म॒स्मे ।  
</details>

<details><summary>मूलम्</summary>

प्र॒जाप॑तिम्प्रथ॒मय्ँय॒ज्ञिया॑नाम् ।  
दे॒वाना॒मग्रे॑ यज॒तय्ँय॑जध्वम् ।  
स नो॑ ददातु॒ द्रवि॑णꣳ सु॒वीर्य᳚म् ।  
रा॒यस्पोष॒व्ँवि ष्य॑तु॒ नाभि॑म॒स्मे ।  
</details>

<details><summary>सायण-टीका</summary>

यज्ञियानां यज्ञयोग्यानां देवानां मध्ये प्रथमं मुख्यं प्रजापतिं यजतं यजनीयमग्रे यजध्वं हे ऋत्विजः आदौ पूजयत । स प्रजापतिर्नोऽस्मभ्यं द्रविणं घनं रायस्पोषं धनपुष्टिं सुवीर्यं शोभनसामर्थ्यं च ददातु प्रयच्छतु । नाभिं नहनं दारिद्य्रादिबन्धनमस्मे विष्यतु अस्मत्तः शिथिलयतु ॥
</details>

<details><summary>सायणोक्त-विनियोगः</summary>

11अथ हविषो याज्यामाह - 
</details>


<details open><summary>विश्वास-प्रस्तुतिः</summary>

यो रा॒य ईशे॑ शतदा॒य उ॒क्थ्यः॑ ।   
यᳶ प॑शू॒नाꣳ र॑ख्षि॒ता विष्ठि॑तानाम् ।  
प्र॒जाप॑तिᳶ प्रथम॒जा ऋ॒तस्य॑ ॥ 4 ॥  
स॒हस्र॑धामा जुषताꣳ ह॒विर्नः॑ ।  
</details>

<details><summary>मूलम्</summary>

यो रा॒य ईशे॑ शतदा॒य उ॒क्थ्यः॑ ।   
यᳶ प॑शू॒नाꣳ र॑ख्षि॒ता विष्ठि॑तानाम् ।  
प्र॒जाप॑तिᳶ प्रथम॒जा ऋ॒तस्य॑ ॥ 4 ॥  
स॒हस्र॑धामा जुषताꣳ ह॒विर्नः॑ ।  
</details>

<details><summary>सायण-टीका</summary>

यः प्रजापतिः शतदायः शतसंख्याकधनप्रदः उक्थ्यः स्तुत्यस्सन् राय ईशे धनस्येश्वरो भवति । यश्च प्रजापतिर्विष्ठितानां विविधमवस्थितानां गोमहिषादीनां पशूनां रक्षिता वर्तते । स प्रजापतिः ऋतस्य यज्ञस्य प्रथमजाः प्रथममुत्पादकः सहस्रधामा सहस्रसंख्याकस्थानयुक्तस्सन् नोऽस्मदीयं हविर्जुषताम् ॥
</details>

