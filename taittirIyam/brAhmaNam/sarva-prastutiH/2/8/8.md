---
title: ०८, वेहदादिपशूनां  सूक्तानि
unicode_script: devanagari

---
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/brAhmaNam/sarva-prastutiH/2/8/8_01-08_ahamasmi_prathamajA">
<details open><summary><h5>८ ०१ अहमस्मि प्रथमजा ...{Loading}...</h5></summary>
<details><summary>सायणोक्त-विनियोगः</summary>

1सप्तमे सौर्यादिपशूनां सूक्तान्यभिहितानि । अष्टमे वेहदादिपशूनां सूक्तान्युच्यन्ते । ते च पशवः शाखान्तरे समाम्नाताः । तन्न सूत्रकारणोदाहृतम् - 'सान्नाय्ये वेहतभालभेत' इत्यस्य पशोः सूक्ते वपायाः पुरोनुवाक्यामाह - बह्वृचा आरण्यकाण्डे त्रिविधमन्नमामनन्ति - 'त्रेधा विहितं वा इदमन्नमशनं पानं खादः' इति । तस्याशनादेस्त्रिविधस्यान्नस्याभिमानिनी या देवता तदीयानि वचनान्यस्मिन्सूक्ते प्रतिपाद्यन्ते ।
</details>
<details open><summary>विश्वास-प्रस्तुतिः</summary>

अ॒हम॑स्मि प्रथम॒जा +++(=प्रथमजनयिता)+++ ऋ॒तस्य॑ +++(=यज्ञस्य)+++ ।  
पूर्वं॑ दे॒वेभ्यो॑ अ॒मृत॑स्य॒  नाभिः॑ ।  
यो मा॒ ददा॑ति॒ स इदे॒व माऽऽवाः॑ +++(=आवृणोति)+++।  
अ॒हम् अन्न॒म् अन्न॑म् अ॒दन्त॑म् अद्मि {→अदातारम् अन्नीभूतम्}।
</details>
<details><summary>मूलम्</summary>

अ॒हम॑स्मि प्रथम॒जा ऋ॒तस्य॑ ।  
पूर्व॑न्दे॒वेभ्यो॑ अ॒मृत॑स्य॒ नाभिः॑ ।  
यो मा॒ ददा॑ति॒ स इदे॒वमावाः᳚ ।  
अ॒हमन्न॒मन्न॑न॒दन्त॑मद्मि ।
</details>
<details><summary>सायण-टीका</summary>

अहं अन्नस्वामी देवः ऋतस्य यज्ञस्य प्रथमजाः प्रथमं जनयिताऽस्मि । यज्ञस्य हविर्जन्यत्वाद्धविषोऽन्न रूपत्वात् ।

तादृशोऽहमन्नस्वामी पूर्वं पुरा देवभ्यः देवार्थं अमृतस्य नाभिः बन्धकोऽस्मि । नह्यति बघ्नात्यमृतमिति नाभिः । देवा ह्यमृतमुपजीवन्ति । अमृतं चान्नविशेषः, तस्मादहमेवामृतस्य संपादकः ।

यः श्रद्धालुः पुमान् मा मामन्नरूपं ददाति ब्राह्मणादिभ्यः प्रयच्छति स हदेव स दाता स्वयमेव मा मामन्नदेवं आवाः आवृणोति स्वीकरोतीत्यर्थः । द्वौ हि लोके पुरुषौ दाता चादाता च । तत्राऽद्यः कालान्तरे भोक्तुं मां संगृह्णाति । यावदन्नमिदानीं दीयते तावदेव कालान्तरे शतधा सहस्रधा वर्धते । तस्माद्दातैव मां संगृह्णाति ।

यस् त्व् अन्तिमो माम् अदत्त्वा स्वयम् एवात्ति  
अहम् एवान्नम् अद्मीत्य् अभिमन्यते  
तम् अन्नम् अदत्ताभिमानिनम् अन्नदेवो ऽहम् अद्मि  
तं विनाशयामि ।  
अदातुः कालान्तरेऽन्नाभावात् ॥
</details>
<details><summary>सायणोक्त-विनियोगः</summary>

2अथ वपाया याज्यामाह -
</details>
<details open><summary>विश्वास-प्रस्तुतिः</summary>

पूर्व॑म् अ॒ग्नेर् अपि॑ दह॒त्य् अन्न॑म् {अदातारम्}।  
य॒त्तौ +++(→ऽदाता, दाता च)+++ **हा॑सते** अहम् उत्त॒रेषु॑ ।  
व्यात्त॑म् अस्य +++(=देवस्य)+++  प॒शव॑स् +++(=ये ऽदातारस् तान्प्रति)+++ सु॒जम्भ॑म् ।  
**पश्य॑न्ति॒** धीरा॒ **प्रच॑रन्ति॒** पाकाः॑ +++(=मूढाः)+++ ।
</details>
<details><summary>मूलम्</summary>

पूर्व॑म॒ग्नेरपि॑ दह॒त्यन्न᳚म् ।  
य॒त्तौ हा॑साते अहमुत्त॒रेषु॑ ।  
व्यात्त॑मस्य प॒शव॑स्सु॒जम्भ᳚म् ।  
पश्य॑न्ति॒ धीरा॒ᳶ प्रच॑रन्ति॒ पाकाः᳚ ।
</details>
<details><summary>सायण-टीका</summary>

यद् इदम् अन्नम् अग्नेर् अपि पूर्वम् अदातृभिर् भुज्यते तद् इदम् अन्नं तं भोक्तारं दहति ।

अथ भुक्तम् अन्नम् उदराग्निर् दिन-मात्रेण दहति पाचयति । आदाता तु भोक्ता भुज्यमानेनान्नेन तदानीमेव दह्यते नरकहेतोः प्रत्यवायस्य तदैवोत्पन्नत्वात् । अत एवाहुः - 'अदाता विषमश्नुते' इति । यत्तौ हा प्रयत्नवन्तावेव आसाते दाता चादाता चेत्युभौ तिष्ठतः । दाता हि दानार्थं प्रयत्नं करोति, इतरस्तु भोजनार्थम् । तयोर्मध्ये ये पुरुषा दातुः पक्षे वर्तन्ते त एवोत्तराः श्रेष्ठाः । तेषूत्तरेषु दातृषु कालान्तरेष्वहमक्षीणो वसामि । ये पशवो मूढा अदातारः तान्प्रति अस्य अन्नदेवस्य मुखं व्यात्तं विवृत्तं सुजम्भं तीक्ष्णदन्तोपेतं वर्तते खादयाम्यदातॄनिति सर्वदोद्युङ्क्त इत्यर्थः । एतमन्नदेवस्याभिप्रायं दातारो धीराः बुद्धिमन्तः पश्यन्ति जानन्ति । अत एवाददतः पाकाः बाला मूढाः प्रचरन्ति प्रकर्षेण भक्षयन्त्येव न तु किंचिदपि ददति ॥
</details>
<details open><summary>विश्वास-प्रस्तुतिः</summary>

जहा॑म्य॒न्यन् न ज॑हाम्य् अ॒न्यम् ।  
अ॒हम् अन्नं॒ वश॒म् इच् च॑रामि ।  
{भोगदानयोस्} स॒मा॒नम् अर्थं॒ पर्ये॑मि भुं॒जत् +++(=पालयन्)+++ ।  
को माम् अन्नं॑ मनु॒ष्यो॑ दयेत +++(=रक्षेत् / निवारयेत्)+++ ।
</details>
<details><summary>सायणोक्त-विनियोगः</summary>

3अथ पुरोडाशस्य पुरोनुवाक्यामाह - अन्नदेवोऽहमन्नमदातारं जहामि परित्यजामि । 
</details>
<details><summary>मूलम्</summary>

जहा᳚म्य् अ॒न्यन् न ज॑हाम्य॒न्यम् ।  
अ॒हमन्न॒व्ँ वश॒म् इच् च॑रामि ॥ 59 ॥  
स॒मा॒नम् अर्थ॒म् पर्ये॑मि भु॒ञ्जत् ।  
को माम् अन्न॑म् मनु॒ष्यो॑ दयेत ।
</details>
<details><summary>सायण-टीका</summary>

अन्यं तु दातारं न जहामि । अहमन्नं अन्नदेवरूपोऽहं वशमित् स्ववशमेव यथा भवति तथा चरामि । अदातुः परित्यागो दातृस्वीकारश्चेत्येतत्स्ववशत्वम् । यः पुमान्भोगदानयोः समानः सन् धनमर्थयते तं समानं अर्थयितारं भुञ्जन् पालयन्नहं पर्येमि परितः प्राप्नोमि । यातु भोगमात्रलम्पटस्तं न पालयामि नापि तं पर्येमीत्यभिप्रायः । एवमदातृपरित्यागेन दातृपक्षपातेन च वर्तमानं मां को मनुष्यो दयेत रक्षेन्निवारयेत् । न कोपि मां निवारयितुं शक्त इत्यथः ॥
</details>
<details><summary>सायणोक्त-विनियोगः</summary>

4अस्य पुरोडाशस्य याज्यामाह -
</details>
<details open><summary>विश्वास-प्रस्तुतिः</summary>

परा॑के॒ अन्नं॒ **निहि॑तं** लो॒क ए॒तत् ।  
विश्वै॑र् दे॒वैः पि॒तृभि॑र् गु॒प्तम् अन्न॑म् ।  
यद् **अ॒द्यते॑ लु॒प्यते॒** यत् **प॑रो॒प्यते॑** +++(=बहिस्त्यज्यते)+++ {अस्मिल्ँ लोके} ।  
श॒त॒त॒मी +++(=.०१)+++ **सा त॒नूर्** मे॑ बभूव ।
</details>
<details><summary>मूलम्</summary>

परा॑के॒ अन्न॒न्निहि॑तल्ँ लो॒क ए॒तत् ।  
विश्वै᳚र्दे॒वैᳶ पि॒तृभि॑र्गु॒प्तमन्न᳚म् ।  
यद॒द्यते॑ लु॒प्यते॒ यत्प॑रो॒प्यते᳚ ।  
श॒त॒त॒मी सा त॒नूर्मे॑ बभूव ।
</details>
<details><summary>सायण-टीका</summary>

प्रूर्वस्मिन् मन्त्रे वशम् इच्चरामि मां को दयेतेति यत्स्वातन्त्र्यमुक्तं तदुपपादयितुं स्वमाहात्म्यमत्र वर्ण्यते । द्विविधो ह्यन्नस्य व्यवहारः पारलौकिक ऐहिकश्चेति । तत्र पराके परलोके दूरस्थे पित्रादिलोके एतदन्नं निहितम् । दाता हि देवलोके पितृलोके वा ममेदं भूयादित्यभिप्रेत्यैव ब्राह्मणेभ्यो ददाति । अतो दत्तमन्नं दूरस्थे लोके निहितं भवति । तच्चान्नं तत्तल्लोके विश्वैः सर्वैः देवैः पितृभिश्च स्वार्थं गुप्तं रक्षितं भवति । यदग्नौ हुतं यच्च ब्राह्मणेभ्यो दत्तं तदेवोपजीव्य देवाः पितरश्च वर्तन्ते । एवं पारलौकिकोऽन्नव्यवहार उक्तः । ऐहिकोऽपि व्यवहार उच्यते - यदन्नमद्यते प्राणिभिर्भक्ष्यते, यच्च विदग्धं सत् भाण्डे अपि भवति पर्युषितत्वेन वा पूतीभवति तादृशं लुप्यते नष्टं भवति । यच्च परोप्यते स्वकीयैश्वर्यप्रकटनाय बहिः परित्यज्यते सा सर्वाप्यैहिकामुष्मिकान्नरूपा मे अन्नस्वामिनो देवस्य शततमी शतसंख्यापूरणी तनूः । स च सर्वोऽपि लेश एवेत्यर्थः । ईदृशं मदीयं माहात्म्यम् ॥
</details>
<details><summary>सायणोक्त-विनियोगः</summary>

5अथ हविषः पुरोनुवाक्यामाह -
</details>
<details open><summary>विश्वास-प्रस्तुतिः</summary>

म॒हान्तौ॑ च॒रू +++(=कुम्भौ)+++ स॑कृद् दु॒ग्धेन॑ पप्रौ ।  
दिवं॑च पृश्नि +++(=स्वल्पमपि)+++ पृथि॒वीं च॑ सा॒कम् ।  
तत् सं॒पिब॑न्तो॒ न मि॑नन्ति +++(=हिंसन्ति आत्मनः)+++ वे॒धसः॑ ।  
नैतद् भू॒यो भव॑ति॒, नो कनी॑यः {अपि च पर्याप्तः} ।
</details>
<details><summary>मूलम्</summary>

म॒हान्तौ॑ च॒रू स॑कृद्दु॒ग्धेन॑ पप्रौ ।   
दिव॑ञ्च॒ पृश्ञि॑ पृथि॒वीञ्च॑ सा॒कम् ।  
तथ्स॒म्पिब॑न्तो॒ न मि॑नन्ति वे॒धसः॑ ।   
नैतद्भूयो॒ भव॑ति॒ नो कनी॑यः ॥ 60 ॥
</details>
<details><summary>सायण-टीका</summary>

पुनरपि माहात्म्यमेव प्रपञ्च्यते । तत्रायं दृष्टान्तः - यथा लोके बहुक्षीरप्रदाया गोः सकृद्दुग्धेन महान्तौ चरू प्रौढौ कुम्भौ पूरयति एवमत्रापि पृश्नि स्वल्पमपि दत्तमन्नं दिवं च पृथिवीं च साकं लोकद्वयमपि सह पूरयति । अग्नौ ब्राह्मणेषु वा दत्तमन्नं मन्त्रपूतं सत्सहस्रधा फलति । अत एवान्यत्राम्नायते - 'यावदेका देवता कामयते यावदेका तावदाहुतिः प्रथते' इति । तदन्नं संपिबन्तः सम्यग्भक्षयन्तः वेधसः बुद्धिमन्तः न मिनन्ति न हिंसन्ति स्वात्मानमन्नं वा न विनाशयन्ति । दानपूर्वकं भक्षणं सम्यग्भक्षणं तत्कुर्वन्तः पुरुषा अन्नं न हिंसन्ति, दत्तस्यान्नस्य च वर्धमानत्वात् । स्वात्मानमपि न हिंसन्ति, प्रवृद्धस्यान्नस्य च चिरभोक्तृत्वात् । अपि चैतद्गोजनार्थमन्नं न भूयो नापि कनीयः, भूयस्त्वे स्यादजीर्तिः कनीयस्त्वे नास्ति क्षुन्निवृत्तिः । एतदेवाभिप्रेत्य स्मर्यते - 'नात्यश्नतस्तु योगोऽस्ति न चैकान्तमनश्नतः' इति । एवं दानपुरस्सरं युक्तेन प्रमाणेन भुञ्जानान्पुरुषान् लोकद्वये पालयतीत्यर्थः ॥
</details>
<details><summary>सायणोक्त-विनियोगः</summary>

6अथ हविषो याज्यामाह -
</details>
<details open><summary>विश्वास-प्रस्तुतिः</summary>

अन्नं॑ प्रा॒णम् अन्न॑म् अपा॒नम् आ॑हुः ।  
अन्नं॑ मृ॒त्युं तमु॑ जी॒वातु॑म् +++(=जीवनौषधिम्)+++ आहुः ।  
अन्न॑म् ब्र॒ह्माणो॑ ज॒रस॑व्ँ वदन्ति ।  
अन्न॑म् आहुᳶ प्र॒जन॑नम् प्र॒जाना᳚म् ।
</details>
<details><summary>मूलम्</summary>

अन्न॑म्प्रा॒णमन्न॑मपा॒नमा॑हुः ।  
अन्न॑म्मृ॒त्युन्तमु॑ जी॒वातु॑माहुः ।  
अन्न॑म्ब्र॒ह्माणो॑ ज॒रस॑व्ँवदन्ति ।  
अन्न॑माहुᳶ प्र॒जन॑नम्प्र॒जाना᳚म् ।
</details>
<details><summary>सायण-टीका</summary>

सर्वव्यवहारकारणत्वादस्यान्नस्य माहात्म्यमविवादम् । तत्कथमिति तदुच्यते - योयं प्राणवायुरूर्ध्वं संचरति यश्चापानवायुरधः संचरति तावुभावन्नजन्यबलादेव संचरतः । अतस्तयोरन्नात्मकत्वमाहुः । रसवैषम्येण व्याधिद्वारा मारकत्वादन्नं मृत्युमाहुः । तमेवान्नदेवं जीवातुं जीवनौषधमाहुः । तच्च लोके प्रसिद्धम् । ब्रह्माणः आयुर्वेदशास्त्राभिज्ञा ब्राह्मणाः अन्नमेव जरसं वदन्ति जराहेतुमाहुः । केनचिदाहारविशेषण सहसा अतिपलितत्वप्राप्तिरित्यायुर्वेदप्रसिद्धिः । अन्नमेवेन्द्रियवृद्धिद्वारा प्रजानां प्रजननं उत्पादकमाहुः ॥
</details>
<details><summary>सायणोक्त-विनियोगः</summary>

7अथ हविष एव विकल्पितामन्यां पुरोनुवाक्यामाह -
</details>
<details open><summary>विश्वास-प्रस्तुतिः</summary>

मोघ॒मन्न॑व्ँविन्दते॒ अप्र॑चेताः ।  
स॒त्यम्ब्र॑वीमि व॒ध इथ्स तस्य॑ ।   
नार्य॒मण॒म्पुष्य॑ति॒ नो सखा॑यम् ।   
केव॑लाघो भवति केवला॒दी ।
</details>
<details><summary>मूलम्</summary>

मोघ॒मन्न॑व्ँविन्दते॒ अप्र॑चेताः ।  
स॒त्यम्ब्र॑वीमि व॒ध इथ्स तस्य॑ ।   
नार्य॒मण॒म्पुष्य॑ति॒ नो सखा॑यम् ।   
केव॑लाघो भवति केवला॒दी ।
</details>
<details><summary>सायण-टीका</summary>

योऽयमदाता सोऽयं अप्रचेताः प्रकृष्टज्ञानरहितः मोघं व्यर्थमेव अन्नं विन्दते लभते । तदेतत्सत्यं ब्रवीमि न केवलं वैयर्थ्यं किंतु सः अयमदत्तोऽन्नपदार्थः तस्य दानरहितस्य पुरुषस्य वध इत् वध एव वधवद्बाधकमेवेत्यर्थः । तत्र वैयर्थ्यं तावत्स्पष्टीक्रियते - योऽयमदाता सोऽयमन्नेनार्यमादिकं देवं न पुष्यति अग्नावाहुत्यभावात् । सखायं अतिथ्यादिरूपं मनुष्यं न पुष्यति दानाभावात् । अतः परलोके अनुपयोगेन वैयर्थ्यम् । वधहेतुत्वं स्पष्टीक्रियते - केवलादी केवलं भुङ्क्ते न तु ददाति सोऽयं केवलाधो भवति पापमेव संपादयति न तु किञ्चिदपि पुण्यम् सोऽयं वध एव, नरकहेतुत्वात् ॥
</details>
<details><summary>सायणोक्त-विनियोगः</summary>

8अथ हविषो विकल्पिता याज्यामाह -
</details>
<details open><summary>विश्वास-प्रस्तुतिः</summary>

अ॒हम्मे॒घस्स्त॒नय॒न्वर्ष॑न्नस्मि ।  
माम॑दन्त्य॒हम॑द्म्य॒न्यान् ॥ 61 ॥  
अ॒हꣳ सद॒मृतो॑ भवामि ।  
मदा॑दि॒त्या अधि॒ सर्वे॑ तपन्ति ।
</details>
<details><summary>मूलम्</summary>

अ॒हम्मे॒घस्स्त॒नय॒न्वर्ष॑न्नस्मि ।  
माम॑दन्त्य॒हम॑द्म्य॒न्यान् ॥ 61 ॥  
अ॒हꣳ सद॒मृतो॑ भवामि ।  
मदा॑दि॒त्या अधि॒ सर्वे॑ तपन्ति ।
</details>
<details><summary>सायण-टीका</summary>

योऽयं मेघः स्तनयन् गर्जन् वर्षश्च वर्तते सोऽयं मेधोऽपि अहमन्नदेवः अस्मि । अग्नौ हुतस्यान्नस्य मेघरूपेण परिणतत्वात् । अत एव स्मर्यते - 'अग्नौ प्रास्ताऽऽहुतिस्सम्यगादित्यमुपतिष्ठते । आदित्याज्जायते वृष्टिः' इति । दातारो ये सन्ति ते मामदन्ति सुखेन भक्षयन्ति । अन्यांस्तु दानरहितानहमेवाद्मि विनाशयामि । अहमेव दातॄणां पथ्यं सत् अमृतो भवामि अमरणहेतुर्भवामि देवत्वं प्रापयामीत्यर्थः । सर्वेऽप्यादित्या मत् अन्ननिमित्तत्वादधिकत्वेन तपन्ति । अन्नाभावे ते स्वयमेव न जीवेयुः कुतस्तपेयुरित्यर्थः ॥
</details>
</details>
</div>
<details open><summary>विश्वास-प्रस्तुतिः</summary>

दे॒वीव्ँ वाच॑मजनयन्त॒ यद्वाग्वद॑न्ती ।  
</details>
<details><summary>मूलम्</summary>

दे॒वीव्ँ वाच॑मजनयन्त॒ यद्वाग्वद॑न्ती ।  
</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/brAhmaNam/sarva-prastutiH/2/8/8_09-14_devIm_vAcham/">
<details open><summary><h5>०९-१४ देवीं वाचम् ...{Loading}...</h5></summary>
<details><summary>सायणोक्त-विनियोगः</summary>

9यदुक्तं सूत्रकारेण - 'वाचे वेहतम्' इति, गर्भघातिनी गौर्वेहदित्युच्यते, तस्य पशोः सूक्ते प्रतीकद्वयं दर्शयति - 'देवीं वाचमजनयन्त देवाः' इति वपायाः पुरोनुवाक्या ।
</details>
<div class="js_include" includetitle="false" newlevelforh1="5" unfilled="" url="/vedAH_Rk/shAkalam/saMhitA/vishvAsa-prastutiH/08/100/11_devIM_vAchamajanayanta.md">
<details open><summary><h10>११ देवीं वाचमजनयन्त ...{Loading}...</h10></summary>


दे॒वीं वाच॑म् **अजनयन्त** दे॒वास्  
तां वि॒श्वरू॑पाः प॒शवो॑ **वदन्ति** ।  
सा नो॑ म॒न्द्रेष॒म् ऊर्जं॒ **दुहा॑ना**  
धे॒नुर् वाग् अ॒स्मान् **उप॒सुष्टु॒तैतु॑** ।
</details>
</div>
<div class="js_include" includetitle="false" newlevelforh1="5" unfilled="" url="/vedAH_Rk/shAkalam/saMhitA/sarvASh_TIkAH/08/100/11_devIM_vAchamajanayanta.md">
<details open><summary><h10>011 ...{Loading}...</h10></summary>
<details><summary>अधिमन्त्रम् - sa</summary>

- देवता - वाक्
- ऋषिः - नेमो भार्गवः
- छन्दः - त्रिष्टुप्
</details>
<details><summary>Thomson & Solcum</summary>

देवीं꣡ वा꣡चम् अजनयन्त देवा꣡स्  
तां꣡ विश्व꣡रूपाः पश꣡वो वदन्ति  
सा꣡ नो मन्द्रा꣡ इ꣡षम् ऊ꣡र्जं दु꣡हाना  
धेनु꣡र् वा꣡ग् अस्मा꣡न् उ꣡प सु꣡ष्टुतइ꣡तु
</details>
<details><summary>Vedaweb annotation</summary>

############# Strata
Popular for linguistic reasons, and possibly also for non-linguistic reasons

############# Pāda-label
popular  
popular  
popular  
popular
############# Morph
ajanayanta ← √janⁱ- (root)  
{number:PL, person:3, mood:IND, tense:IPRF, voice:MED}

devā́ḥ ← devá- (nominal stem)  
{case:NOM, gender:M, number:PL}

devī́m ← devī́- (nominal stem)  
{case:ACC, gender:F, number:SG}

vā́cam ← vā́c- (nominal stem)  
{case:ACC, gender:F, number:SG}

paśávaḥ ← paśú- (nominal stem)  
{case:NOM, gender:M, number:PL}

tā́m ← sá- ~ tá- (pronoun)  
{case:ACC, gender:F, number:SG}

vadanti ← √vadⁱ- (root)  
{number:PL, person:3, mood:IND, tense:PRS, voice:ACT}

viśvárūpāḥ ← viśvárūpa- (nominal stem)  
{case:NOM, gender:M, number:PL}

dúhānā ← √duh- (root)  
{case:NOM, gender:F, number:SG, tense:PRS, voice:MED}

íṣam ← íṣ- (nominal stem)  
{case:ACC, gender:F, number:SG}

mandrā́ ← mandrá- (nominal stem)  
{case:NOM, gender:F, number:SG}

naḥ ← ahám (pronoun)  
{case:ACC, number:PL}

sā́ ← sá- ~ tá- (pronoun)  
{case:NOM, gender:F, number:SG}

ū́rjam ← ū́rj- (nominal stem)  
{case:ACC, gender:F, number:SG}

ā́ ← ā́ (invariable)  
{}

asmā́n ← ahám (pronoun)  
{case:ACC, number:PL}

dhenúḥ ← dhenú- (nominal stem)  
{case:NOM, gender:F, number:SG}

etu ← √i- 1 (root)  
{number:SG, person:3, mood:IMP, tense:PRS, voice:ACT}

súṣṭutā ← súṣṭuta- (nominal stem)  
{case:NOM, gender:F, number:SG}

úpa ← úpa (invariable)  
{}

vā́k ← vā́c- (nominal stem)  
{case:NOM, gender:F, number:SG}

</details>
<details><summary>पद-पाठः</summary>

दे॒वीम् । वाच॑म् । अ॒ज॒न॒य॒न्त॒ । दे॒वाः । ताम् । वि॒श्वऽरू॑पाः । प॒शवः॑ । व॒द॒न्ति॒ ।  
सा । नः॒ । म॒न्द्रा । इष॑म् । ऊर्ज॑म् । दुहा॑ना । धे॒नुः । वाक् । अ॒स्मान् । उप॑ । सुऽस्तु॒ता । आ । ए॒तु॒ ॥
</details>
<details><summary>Hellwig Grammar</summary>

-   *devīṃ* ← *devīm* ← *devī*
- \[noun\], accusative, singular, feminine
- “Parvati; queen; goddess; Devi.”
------------------------------------------------------------------------
- *vācam* ← *vāc*
- \[noun\], accusative, singular, feminine
- “speech; statement; voice; voice; speech; language; vāc \[word\];
    word; literary composition; conversation; sound; Sarasvati; cry;
    assurance; spell.”
------------------------------------------------------------------------
- *ajanayanta* ← *janay* ← *√jan*
- \[verb\], plural, Imperfect
- “cause; give birth; produce; beget; generate; originate; create;
    create; make.”
------------------------------------------------------------------------
- *devās* ← *devāḥ* ← *deva*
- \[noun\], nominative, plural, masculine
- “Deva; Hindu deity; king; deity; Indra; deva \[word\]; God; Jina;
    Viśvedevās; mercury; natural phenomenon; gambling.”
------------------------------------------------------------------------
- *tāṃ* ← *tām* ← *tad*
- \[noun\], accusative, singular, feminine
- “this; he,she,it (pers. pron.); respective(a); that; nominative;
    then; particular(a); genitive; instrumental; accusative; there; tad
    \[word\]; dative; once; same.”
------------------------------------------------------------------------
- *viśvarūpāḥ* ← *viśva*
- \[noun\]
- “all(a); whole; complete; each(a); viśva \[word\]; completely;
    wholly.”
------------------------------------------------------------------------
- *viśvarūpāḥ* ← *rūpāḥ* ← *rūpa*
- \[noun\], nominative, plural, masculine
- “form; appearance; beauty; look; shape; shape; symptom; feature;
    nature; guise; rūpa \[word\]; one; appearance; likeness; color;
    kind; vowel; type; disguise; aspect; form; derivative; omen;
    vision.”
------------------------------------------------------------------------
- *paśavo* ← *paśavaḥ* ← *paśu*
- \[noun\], nominative, plural, masculine
- “domestic animal; sacrificial animal; animal; cattle; Paśu; stupid;
    Paśu; herd; goat.”
------------------------------------------------------------------------
- *vadanti* ← *vad*
- \[verb\], plural, Present indikative
- “describe; teach; speak; tell; say; call; name; enumerate; declare;
    diagnose; address; say; pronounce; express; instruct; order.”
------------------------------------------------------------------------
- *sā* ← *tad*
- \[noun\], nominative, singular, feminine
- “this; he,she,it (pers. pron.); respective(a); that; nominative;
    then; particular(a); genitive; instrumental; accusative; there; tad
    \[word\]; dative; once; same.”
------------------------------------------------------------------------
- *no* ← *naḥ* ← *mad*
- \[noun\], dative, plural
- “I; mine.”
------------------------------------------------------------------------
- *mandreṣam* ← *mandrā* ← *mandra*
- \[noun\], nominative, singular, feminine
- “pleasant; eloquent; dulcet.”
------------------------------------------------------------------------
- *mandreṣam* ← *iṣam* ← *iṣ*
- \[noun\], accusative, singular, feminine
- “refreshment; enjoyment; stores.”
------------------------------------------------------------------------
- *ūrjaṃ* ← *ūrjam* ← *ūrj*
- \[noun\], accusative, singular, feminine
- “strength; refreshment; vigor; food; strengthening.”
------------------------------------------------------------------------
- *duhānā* ← *duh*
- \[verb noun\], nominative, singular
- “milk.”
------------------------------------------------------------------------
- *dhenur* ← *dhenuḥ* ← *dhenu*
- \[noun\], nominative, singular, feminine
- “cow; dhenu \[word\]; milk.”
------------------------------------------------------------------------
- *vāg* ← *vāc*
- \[noun\], nominative, singular, feminine
- “speech; statement; voice; voice; speech; language; vāc \[word\];
    word; literary composition; conversation; sound; Sarasvati; cry;
    assurance; spell.”
------------------------------------------------------------------------
- *asmān* ← *mad*
- \[noun\], accusative, plural
- “I; mine.”
------------------------------------------------------------------------
- *upa*
- \[adverb\]
- “towards; on; next.”
------------------------------------------------------------------------
- *suṣṭutaitu* ← *suṣṭutā* ← *suṣṭuta*
- \[noun\], nominative, singular, feminine
------------------------------------------------------------------------
- *suṣṭutaitu* ← *etu* ← *i*
- \[verb\], singular, Present imperative
- “go; travel; enter (a state); return; walk; continue; reach; ask.”
------------------------------------------------------------------------
</details>
<details><summary>सायण-भाष्यम्</summary>

एषा माध्यमिका वाक् सर्वप्राण्यन्तर्गता धर्माभिवादिनी भवतीति विभूतिमुपदर्शयति । यां **देवीं** द्योतमानां माध्यमिकां **वाचं** **देवाः** माध्यमिकाः **अजनयन्त** जनयन्ति **तां** वाचं **विश्वरूपाः** सर्वरूपा व्यक्तवाचोऽव्यक्तवाचश्च **पशवो** **वदन्ति** । तत्पूर्वकत्वाद्वाक्प्रवृत्तेः । **सा** **वाक्** देवी **मन्द्रा** मदना स्तुत्या हर्षयित्री वा वृष्टिप्रदानेनास्मभ्यम् **इषम्** अन्नम् **ऊर्जं** पयोघृतादिरूपं रसं च **दुहाना** क्षरन्ती **धेनुः** धेनुभूता **सुष्टुता** अस्माभिः स्तुता **अस्मान्** नेमान् **उप** **ऐतु** उपगच्छतु । वर्षणायोद्युक्तेत्यर्थः । तथा च यास्कः- ‘ देवीं वाचमजनयन्त देवास्तां विश्वरूपाः पशवो वदन्ति व्यक्तवाचश्चाव्यक्तवाचश्च सा नो मदनान्नं च रसं च दुहाना धेनुर्वागस्मानुपैतु सुष्टुता' (निरु. ११. २९) इति ॥

______________
देवास्सर्वे वाचं देवीमजनयन्त । तां वाचं विश्वरूपाः द्विपाच्चतुष्पात्तदवान्तरभेदेन बहुविधाः पशवः स्वस्वभाषारूपेण वदन्ति । सा वाग्रूपा धेनुः नः अस्मदर्थमिषमन्नं ऊर्जं क्षीरादिरसं दुहाना संपादयन्ती सुष्टुता अस्माभिः सुष्ठु वैदिकैः स्तोत्रैः 'स्तुता मन्द्रा हृष्टा सती अस्मान्प्रत्यागच्छतु ॥

</details>
<details><summary>Wilson</summary>

############ English translation:

“The gods produced the goddess Vāk; her do animals of every kind utter; may she, Vāk, theall-gladdening cow, yielding meat and drink, come to us, worthily praised.”

############ Commentary by Sāyaṇa: Ṛgveda-bhāṣya

The thunder entering into all beings,becomes the speaker of moral truth, eṣā **mādhyamikā** vāk sarvaprāṇyantargatā dharmābhivādinībhavati; animals of every kind: whether their utterance be articulare or inarticulate
</details>
<details><summary>Jamison Brereton</summary>

The gods begat goddess Speech. The beasts of all forms speak her. Gladdening, milking out refreshment and nourishment for us, let  Speech, the milk-cow, come well praised to us.
꣡</details>
<details><summary>Jamison Brereton Notes</summary>
<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/jamison_brereton_notes/08/100/10-11.md">
<details open><summary><h12>10-11 ...{Loading}...</h12></summary>
<details><summary>Jamison Brereton Notes</summary>

For the possible mythological background of these verses, as adumbrated by Oldenberg, see the published introduction.
</details>
</details>
</div>
</details>
<details><summary>Griffith</summary>

The Deities generated Vak the Goddess, and animals of every figure speak her.  
     May she, the Gladdener, yielding food and vigour, the Milch-cow Vak, approach us meetly lauded.
</details>
<details><summary>Geldner</summary>

Die Götter erzeugten die Göttin Rede; diese reden die Tiere in allen Gestalten. Diese wohltönende Milchkuh, die uns Labung und Nahrung spendet, die Rede soll wohlgepriesen zu uns kommen!
</details>
<details><summary>Grassmann</summary>

Die Göttin Vāk haben die Götter erzeugt, die vielgestaltigen Thieren reden sie; sie, die erfreuende, Saft und Kraft uns strömend, die Milchkuh Vāk komme her zu uns, die hochgepriesene.
</details>
<details><summary>Elizarenkova</summary>

Богиню Речь породили боги.  
На ней говорят животные всех обликов.  
Эта наша сладкозвучная дойная корова Речь,  
Доящаяся отрадой, питательной силой, пусть придет к нам, прекрасно восхваленная!  
Индра:
</details>
<details><summary>अधिमन्त्रम् (VC)</summary>

- वाक्
- नेमो भार्गवः
- निचृत्त्रिष्टुप्
- धैवतः
</details>
</details>
</div>
<div class="js_include" includetitle="false" newlevelforh1="5" unfilled="" url="/vedAH_Rk/shAkalam/saMhitA/vishvAsa-prastutiH/08/100/10_yadvAgvadantyavichetanAni_rAShTrI.md">
<details open><summary><h10>१० यद्वाग्वदन्त्यविचेतनानि राष्ट्री ...{Loading}...</h10></summary>


यद् वाग् वद॑न्त्य् अविचेत॒नानि॑  
राष्ट्री॑ दे॒वानां॑ निष॒साद॑ म॒न्द्रा +++(अस्मत्कर्मणि)+++।  
चत॑स्र॒ +++(दिग्देवताः)+++ ऊर्जं॑ दुदुहे॒ पयाँ॑सी  
क्व॑स्विद् अस्याः पर॒मं ज॑गाम । 

</details>
</div>
<div class="js_include" includetitle="false" newlevelforh1="5" unfilled="" url="/vedAH_Rk/shAkalam/saMhitA/sarvASh_TIkAH/08/100/10_yadvAgvadantyavichetanAni_rAShTrI.md">
<details open><summary><h10>010 ...{Loading}...</h10></summary>
<details><summary>अधिमन्त्रम् - sa</summary>

- देवता - वाक्
- ऋषिः - नेमो भार्गवः
- छन्दः - त्रिष्टुप्
</details>
<details><summary>Thomson & Solcum</summary>

य꣡द् वा꣡ग् व꣡दन्ति अविचेतना꣡नि  
रा꣡ष्ट्री देवा꣡नां निषसा꣡द मन्द्रा꣡  
च꣡तस्र ऊ꣡र्जं दुदुहे प꣡यांसि  
कु꣡व स्विद् अस्याः परमं꣡ जगाम
</details>
<details><summary>Vedaweb annotation</summary>

############# Strata
Popular for linguistic reasons, and possibly also for non-linguistic reasons

############# Pāda-label
popular  
popular  
popular  
popular
############# Morph
avicetanā́ni ← avicetaná- (nominal stem)  
{case:NOM, gender:N, number:PL}

vádantī ← √vadⁱ- (root)  
{case:NOM, gender:F, number:SG, tense:PRS, voice:ACT}

vā́k ← vā́c- (nominal stem)  
{case:NOM, gender:F, number:SG}

yát ← yá- (pronoun)  
{case:NOM, gender:N, number:SG}

devā́nām ← devá- (nominal stem)  
{case:GEN, gender:M, number:PL}

mandrā́ ← mandrá- (nominal stem)  
{case:NOM, gender:F, number:SG}

niṣasā́da ← √sad- (root)  
{number:SG, person:3, mood:IND, tense:PRF, voice:ACT}

rā́ṣṭrī ← rā́ṣṭrī- (nominal stem)  
{case:NOM, gender:F, number:SG}

cátasraḥ ← catúr- (nominal stem)  
{case:NOM, gender:F, number:PL}

duduhe ← √duh- (root)  
{number:SG, person:3, mood:IND, tense:PRF, voice:MED}

páyāṁsi ← páyas- (nominal stem)  
{case:NOM, gender:N, number:PL}

ū́rjam ← ū́rj- (nominal stem)  
{case:ACC, gender:F, number:SG}

asyāḥ ← ayám (pronoun)  
{case:ABL, gender:F, number:SG}

jagāma ← √gam- (root)  
{number:SG, person:3, mood:IND, tense:PRF, voice:ACT}

kvà ← kvà (invariable)  
{}

paramám ← paramá- (nominal stem)  
{case:NOM, gender:N, number:SG}

svit ← svit (invariable)  
{}

</details>
<details><summary>पद-पाठः</summary>

यत् । वाक् । वद॑न्ती । अ॒वि॒ऽचे॒त॒नानि॑ । राष्ट्री॑ । दे॒वाना॑म् । नि॒ऽस॒साद॑ । म॒न्द्रा ।  
चत॑स्रः । ऊर्ज॑म् । दु॒दु॒हे॒ । पयां॑सि । क्व॑ । स्वि॒त् । अ॒स्याः॒ । प॒र॒मम् । ज॒गा॒म॒ ॥
</details>
<details><summary>Hellwig Grammar</summary>

-   *yad* ← *yat*
- \[adverb\]
- “once \[when\]; because; that; if; how.”
------------------------------------------------------------------------
- *vāg* ← *vāc*
- \[noun\], nominative, singular, feminine
- “speech; statement; voice; voice; speech; language; vāc \[word\];
    word; literary composition; conversation; sound; Sarasvati; cry;
    assurance; spell.”
------------------------------------------------------------------------
- *vadanty* ← *vadantī* ← *vad*
- \[verb noun\], nominative, singular
- “describe; teach; speak; tell; say; call; name; enumerate; declare;
    diagnose; address; say; pronounce; express; instruct; order.”
------------------------------------------------------------------------
- *avicetanāni* ← *a*
- \[adverb\]
- “not; akāra; a \[taddhita\]; a \[word\]; a; a.”
------------------------------------------------------------------------
- *avicetanāni* ← *vicetanāni* ← *vicetana*
- \[noun\], accusative, plural, neuter
- “unconscious; angered; insensible; absent; dead.”
------------------------------------------------------------------------
- *rāṣṭrī*
- \[noun\], nominative, singular, feminine
- “queen.”
------------------------------------------------------------------------
- *devānāṃ* ← *devānām* ← *deva*
- \[noun\], genitive, plural, masculine
- “Deva; Hindu deity; king; deity; Indra; deva \[word\]; God; Jina;
    Viśvedevās; mercury; natural phenomenon; gambling.”
------------------------------------------------------------------------
- *niṣasāda* ← *niṣad* ← *√sad*
- \[verb\], singular, Perfect indicative
- “sit down; sit; put.”
------------------------------------------------------------------------
- *mandrā* ← *mandra*
- \[noun\], nominative, singular, feminine
- “pleasant; eloquent; dulcet.”
------------------------------------------------------------------------
- *catasra* ← *catasraḥ* ← *catur*
- \[noun\], accusative, plural, feminine
- “four; catur \[word\].”
------------------------------------------------------------------------
- *ūrjaṃ* ← *ūrjam* ← *ūrj*
- \[noun\], accusative, singular, feminine
- “strength; refreshment; vigor; food; strengthening.”
------------------------------------------------------------------------
- *duduhe* ← *duh*
- \[verb\], singular, Perfect indicative
- “milk.”
------------------------------------------------------------------------
- *payāṃsi* ← *payas*
- \[noun\], accusative, plural, neuter
- “milk; milky juice; water; fluid; juice; payas \[word\]; drink.”
------------------------------------------------------------------------
- *kva*
- \[adverb\]
- “wherein; how; kva \[word\].”
------------------------------------------------------------------------
- *svid*
- \[adverb\]
- “svid \[word\].”
------------------------------------------------------------------------
- *asyāḥ* ← *idam*
- \[noun\], genitive, singular, feminine
- “this; he,she,it (pers. pron.); here.”
------------------------------------------------------------------------
- *paramaṃ* ← *paramam* ← *parama*
- \[noun\], nominative, singular, neuter
- “extreme; best; excellent; highest; highest; devoted(p); maximal;
    distant; parama \[word\]; very; farthermost.”
------------------------------------------------------------------------
- *jagāma* ← *gam*
- \[verb\], singular, Perfect indicative
- “go; situate; enter (a state); travel; disappear; \[in\]; elapse;
    leave; reach; vanish; love; walk; approach; issue; hop on; gasify;
    get; come; die; drain; spread; transform; happen; discharge; ride;
    to be located; run; detect; refer; go; shall; drive.”
------------------------------------------------------------------------
</details>
<details><summary>सायण-भाष्यम्</summary>

**राष्ट्री** राजनशीला **देवानां** **मन्द्रा** मादयित्री' वा **यत्** यदा **वाक्** **अविचेतनानि** विज्ञानरहितानप्रज्ञातानर्थान् **वदन्ती** प्रज्ञापयन्ती **निषसाद** यज्ञे निषीदति तदा **चतस्रः** दिशः प्रति **ऊर्जम्** अन्नं **पयांसि** तत्कारणभूतानि उदकानि **दुदुहे**। **अस्याः** माध्यमिकाया वाचः स्वभूतं यत् **परमं** श्रेष्ठं तत् **क्व** **जगाम** क्व गच्छतीति न दृश्यत इत्यर्थः । तथा च यास्कः - ‘ यद्वाग्वदन्त्यविचेतनान्यविज्ञातानि राष्ट्री देवानां निषसाद मन्द्रा मदना चतस्रोऽनु दिश अर्जं दुदुहे पयांसि क्व स्विदस्याः परमं जगामेति यत्पृथिवीं गच्छतीति वा यदादित्यरश्मयो हरन्तीति वा ' (निरु. ११. २८) इति ॥
_________________
30अथ त्रिंशीमाह - यद्वाक् या वाग्देवता अविचेतनाति अचेतनसदृशान्मूकान्प्राणिनो वदन्ती अभिवदनक्षमान्कुर्वती । देवानां सर्वेषां राष्ट्री राष्ट्रपदा मन्द्रा हृष्टा सती निषसाद अस्मदीये कर्मण्युपविष्टा । यस्या वाग्देव्याः प्रसादात् चतस्रो दिग्देवता ऊर्जं क्षीरादिरसद्रव्यं पयांसि जलानि च दुदुहे दुहन्ति संपादयन्ति । अस्या वाग्देव्याः परमं पदं मनुष्यः क्व स्वित् जगाम, कुत्र वा प्राप्तवान् तदीयस्थानं प्राप्तुं न कोऽपि क्षम इत्यर्थः । इदं च मन्त्रद्वयं 'वाचे वेहतम्' इति विहिते पशौ विनियोक्तव्यम् । अत एव तदीये स्तोत्रे प्रतीकद्वयमाम्नातम् - 'देवीं वाचमजनयन्त, यद्वाग्वदन्ती' इति ॥

</details>
<details><summary>Wilson</summary>

############ English translation:

“When Vāk, the **queen**, the gladdener of the gods, sits down (in the sacrifice) uttering things not to beunderstood, she milks water and food for the four quarters (of the earth); whither now is her best portion gone?”

############ Commentary by Sāyaṇa: Ṛgveda-bhāṣya

**Nirukta** 11.28: Vāk here is the thunder; cf. RV 8.69.14; best portion = the rain, which sinks in the earth or istaken up by the sun's rays
</details>
<details><summary>Jamison Brereton</summary>

When Speech, saying indistinguishable things, sat down as gladdening  ruler of the gods,  
she milked out in four (streams) nourishment and milk drinks. Where  indeed did the highest of hers go?
</details>
<details><summary>Jamison Brereton Notes</summary>

Geldner is understandably reluctant to construe avicetanā́ni with vádantī, since this attributes unintelligible speech to Speech herself, but his solution, to construe the neut. pl. loosely with niṣasā́da (“… sich bei den unvernünftigen (Geschöpfen) niederliess”), does not work syntactically. Oldenberg’s mythological explanation is preferable.



<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/jamison_brereton_notes/08/100/10-11.md">
<details open><summary><h12>10-11 ...{Loading}...</h12></summary>
<details><summary>Jamison Brereton Notes</summary>

For the possible mythological background of these verses, as adumbrated by Oldenberg, see the published introduction.
</details>
</details>
</div>
</details>
<details><summary>Griffith</summary>

When, uttering words which no one comprehended, Vak, Queen of Gods, the Gladdener, was seated,  
     The heaven's four regions drew forth drink and vigour: now whither hath her noblest portion vanished?
</details>
<details><summary>Geldner</summary>

Als die sprechende Rede, die wohlklingende Beherrscherin der Götter sich bei den unvernünftigen Geschöpfen niederließ, da ließ sie in vier Strahlen Nahrung und Milch aus sich melken. Wohin ist denn ihr bestes Teil gekommen?
</details>
<details><summary>Grassmann</summary>

Wenn Vāk [die Stimme], die Königin der Götter, unverständliche Worte [den Donner] redend sich niedergesetzt hat, die erfreuende; dann melkt sie aus den vier Weltgegenden Milch [Gewitterregen] als Nahrung sich heraus, wohin ist ihr höchster [Scheitel] gestiegen?
</details>
<details><summary>Elizarenkova</summary>

Когда Речь, говоря непонятные (слова)  
Повелительница богов опустилась сладкозвучная,  
Она дала надоить из себя в четыре (струи) питательную силу (и) молоко.  
Куда же пошла ее основная часть?
</details>
<details><summary>अधिमन्त्रम् (VC)</summary>

- वाक्
- नेमो भार्गवः
- विराट्त्रिष्टुप्
- धैवतः
</details>
</details>
</div>
<details><summary>सायणोक्त-विनियोगः</summary>

10अथ पुरोडाशस्य पुरोनुवाक्यामाह -
</details>
<details open><summary>विश्वास-प्रस्तुतिः</summary>

अ॒न॒न्ताम् अन्ता॒द् अधि॒ निर्मि॑तां म॒हीय्ँ  
यस्यां॑ दे॒वा अ॑दधु॒र् भोज॑नानि +++(होममन्त्रैरश्नन्ति)+++।  
एका॑क्षरां द्वि॒पदा॒ँ॒ षट्॑पदां च  
वाचं॑ दे॒वा उप॑जीवन्ति॒ विश्वे॑ ।
</details>
<details><summary>मूलम्</summary>

अ॒न॒न्तामन्ता॒दधि॒ निर्मि॑ताम्म॒हीम् ।  
यस्या᳚न्दे॒वा अ॑दधु॒र्भोज॑नानि ।  
एका᳚ख्षरान्द्वि॒पदा॒ꣳ॒ षट्प॑दाञ्च ।  
वाच॑न्दे॒वा उप॑ जीवन्ति॒ विश्वे᳚ ।
</details>
<details><summary>सायण-टीका</summary>

देवाः इन्द्रादयः यस्यां वाचि भोजनानि अदधुः संपादितवन्तः । इन्द्राय स्वाहेति मन्त्रेण हुतं भुङ्क्ते, अतो वाङ्निमित्तं तद्भोजनम् । तां वाचं स्वभोजनहेतुं विश्वे सर्वे देवाः उपजीवन्ति । सर्वेषामपि देवानां मन्त्रपुरस्सरं दत्तमेवान्नं जीवनहेतुः । कीदृशीं वाचं? अनन्तां न हि लौकिकवैदिकशब्दानामन्तः पारोऽस्ति । अत एव महाभाष्यकार उदाजहार - 'बृहस्पतिश्च वक्ता, इन्द्रश्चाध्येता, दिव्यं च वर्षसहस्रमध्ययनकालः, शब्दपारायणस्यान्तं च न जगाम' इति । अन्तादधिनिर्मितां, पूर्वसृष्टेरन्तः परमेश्वरस्वरूपं, तस्मिन्हि जगल्लीयते तस्मादन्तात्परमेश्वरादधिकत्वेन निर्मितां तामेकाक्षरां प्रणवरूपां द्विपदां संस्कृतापशब्दरूपां षट्पदां प्राकृतपैशाचिकादिभाषाभेदेन षड्विधां अत एव महीं महतीम् ॥
</details>
<details><summary>सायणोक्त-विनियोगः</summary>

11अथ पुरोडाशस्य याज्यामाह -
</details>
<details open><summary>विश्वास-प्रस्तुतिः</summary>

वाचं॑ दे॒वा उप॑जीवन्ति॒ विश्वे॑  
वाचं॑ गन्ध॒र्वाः प॒शवो॑ मनु॒ष्याः॑ ।  
वा॒चीमा विश्वा॒ भुव॑ना॒न्य् अर्पि॑ता  
सा नो॒ हवं॑ जुषता॒म् इन्द्र॑पत्नी +++(बहुव्रीहेर् ङीप्)+++ ।
</details>
<details><summary>मूलम्</summary>

वाच॑न्दे॒वा उप॑ जीवन्ति॒ विश्वे᳚ ।  
वाच॑ङ्गन्ध॒र्वाᳶ प॒शवो॑ मनु॒ष्याः᳚ ।   
वा॒चीमा विश्वा॒ भुव॑ना॒न्यर्पि॑ता ॥ 62 ॥  
सा नो॒ हव॑ञ्जुषता॒मिन्द्र॑पत्नी ।
</details>
<details><summary>सायण-टीका</summary>

पूर्वमन्त्रोक्तरीत्या सर्वे देवा आहुतिकालीनमन्त्ररूपां वाचमेवोपजीवन्ति । गन्धर्वादयश्च वाचैव व्यवहरन्ति । पशूनामपि हम्भारवादिरूपया वाचैव व्यवहारो दृश्यते । तस्मात् इमा विश्वा भुवनानि सर्वलोकनिवासिन एते प्राणिनः वाच्यर्पिता वाचमेवाश्रित्य वर्तन्ते । येयमीदृशी वाक्सेयं इन्द्रपत्नी इन्द्रस्य पालयित्री ततो नो हवं अस्मदीयमिदं हविः जुषताम् ॥
</details>
<details><summary>सायणोक्त-विनियोगः</summary>

12अथ हविषः पुरोनुवाक्यामाह -
</details>
<details open><summary>विश्वास-प्रस्तुतिः</summary>

वाग् अ॒क्षरं॑ प्रथम॒जा ऋ॒तस्य॑  
वेदा॑नां मा॒ता ऽमृत॑स्य॒ नाभिः॑ ।  
सा नो॑ जुषा॒णोप॑ य॒ज्ञम् आगा॑द्  
अव॑न्ती दे॒वी सु॒हवा॑ मे अस्तु ।
</details>
<details><summary>मूलम्</summary>

वाग॒ख्षर॑म्प्रथम॒जा ऋ॒तस्य॑ ।  
वेदा॑नाम्मा॒ताऽमृत॑स्य॒ नाभिः॑ ।   
सा नो॑ जुषा॒णोप॑ य॒ज्ञमागा᳚त् ।   
अव॑न्ती दे॒वी सु॒हवा॑ मे अस्तु ।
</details>
<details><summary>सायण-टीका</summary>

येयं वाक्सैव अक्षरं अविनश्वरं परमात्मस्वरूपं, तत उत्पन्नत्वात् । सा च ऋतस्य यज्ञस्य प्रथमजा प्रथममुत्पादयित्री । मन्त्रैर्हि कर्माण्युत्पाद्यन्ते । अत एवाथर्वणिका आमनन्ति - 'तदेतत्सत्यं मन्त्रेषु कर्माणि कवयो यान्यपश्यन्' इति । सा च ऋग्वेदादीनां माता, तेषां वाग्विशेषरूपत्वात् । अमृतस्य नाभिः अमृतत्वं हि देवत्वं । वाचि नह्यते बध्यते मन्त्रपूर्वकानुष्ठानेन तत्प्राप्तिः । मा वाग्देवी जुषाणा प्रीतियुक्ता सती न: अस्मदीयं यज्ञं उपागात् प्राप्नोतु । सा च देवी अवन्ती अस्मान्रक्षन्ती मे मम सुहवा सुखेनाह्वातुं शक्या अस्तु ॥
</details>
<details><summary>सायणोक्त-विनियोगः</summary>

13अथ हविषो याज्यामाह
</details>
<details open><summary>विश्वास-प्रस्तुतिः</summary>

याम् ऋष॑यो मन्त्र॒कृतो॑ मनी॒षिणः॑+  
+अ॒न्वैच्छ॑न् दे॒वास् तप॑सा॒ श्रमे॑ण ।  
तां दे॒वीं वाचँ॑ ह॒विषा॑ यजामहे  
सा नो॑ दधातु सुकृ॒तस्य॑ लो॒के ।
</details>
<details><summary>मूलम्</summary>

यामृष॑यो मन्त्र॒कृतो॑ मनी॒षिणः॑ ।  
अ॒न्वैच्छ॑न्दे॒वास्तप॑सा॒ श्रमे॑ण ।  
तान्दे॒वीव्ँ वाचꣳ॑ ह॒विषा॑ यजामहे ।  
सा नो॑ दधातु सुकृ॒तस्य॑ लो॒के ।
</details>
<details><summary>सायण-टीका</summary>

मन्त्रकृतः संप्रदायप्रवर्तकरूपेण मन्त्राणां कर्मकर्तारः मनीषिणः बुद्धिमन्तः धारणशक्तियुक्ताः ऋषयः वसिष्ठाद्याः श्रमेण तपसा बहुप्रयाससाध्येन तपसा युक्ताः तथा देवाश्च यां वाचं अन्वैच्छन् अनुप्राप्तुऽमिच्छामकुर्वन् । अत एव स्मर्यते-   
युगान्तेऽन्तर्हितान्वेदान्सेतिहासान्महर्षयः ।  
लेभिरे तपसा पूर्वमनुज्ञाताः स्वयंभुवा ॥  
इति । तां तादृशीं वाचं देवीं अनेन हविषा यजामहे । सा च देवी सुकृतस्य कर्मणः फलभूते लोके नः अस्मान् दधातु स्थापयतु ॥
</details>
<details><summary>सायणोक्त-विनियोगः</summary>

14अथ हविष एव विकल्पितां याज्यामाह -
</details>
<details open><summary>विश्वास-प्रस्तुतिः</summary>

च॒त्वारि॒ वाक् परि॑मिता प॒दानि॑  
तानि॑ विदुर् ब्राह्म॒णा ये म॑नी॒षिणः॑ ।  
गुहा॒ त्रीणि॒ +++(=परा-पश्यन्ती-मध्यमाः)+++ निहि॑ता॒ नेङ्ग॑यन्ति  
तु॒रीयं॑ वा॒चो +++(=वैखरी)+++ म॑नु॒ष्या॑ वदन्ति ॥
</details>
<details><summary>मूलम्</summary>

च॒त्वारि॒ वाक्परि॑मिता प॒दानि॑ ॥ 63 ॥  
तानि॑ विदुर्ब्राह्म॒णा ये म॑नी॒षिणः॑ ।  
गुहा॒ त्रीणि॒ निहि॑ता॒ नेङ्ग॑यन्ति ।  
तु॒रीय॑व्ँवा॒चो म॑नु॒ष्या॑ वदन्ति ।
</details>
<details><summary>सायण-टीका</summary>

येयं वाक्सा परिमिता इयत्तया परिच्छिन्नानि चत्वारि पदानि चतुरोऽवयवान्प्राप्य वर्तते । परा पश्यन्ती मध्यमा वैखरीत्येते चत्वारः पादाः । तानि चत्वार्यपि पदानि ये ब्राह्मणा मनीषिणः शास्त्रज्ञाः ते विदुः न त्वितरे मूढाः । तत्र हेतुरुच्यते - त्रीणि परा पश्यन्ती मध्यमेत्येतानि पदानि गुहायां शरीरमध्ये निहितानि स्थापितानि वर्तन्ते । नेङ्गयन्ति न तु बहिः प्रसरन्ति । वाचस्तुरीयं वैखरीत्याख्यं पदं मनुष्याः सर्वे वदन्ति उच्चारयन्ति ॥

एतच्च शिक्षाकारेणा स्पष्टीकृतम्-  
आत्मा बुद्ध्या समेत्यार्थान्मनो युङ्क्ते विवक्षया ।  
मनः कायाग्निमाहन्ति स प्रेरयति मारुतम् ॥

मारुतस्तूरसि चरन्मन्द्रं जनयति स्वरम् ।  
प्रातस्सवनयोगं तं छन्दो गायत्रमाश्रितम् ॥

कण्ठे माध्यंदिनयुगं मध्यमं त्रैष्ट्वभानुगम् ।  
तारं तार्तीयसवनं शीर्षण्यं जगतानुगम् ॥

सोदीर्णो मूर्ध्न्यभिहतो वक्त्रमापद्य मारुतः ।  
वर्णान् जनयते तेषां विभागः पञ्चधा स्मृतः ॥

स्वरतः कालतः स्थानात्प्रयत्नानुप्रदानतः ।
इति वर्णविदः प्राहुर्निपुणं तं निबोधत ॥

इति । तस्माच्छरीरमध्ये गूढं पादत्रयं मनीषिण एव जानन्ति । मूढास्तुरीयमेव वदन्ति ॥
</details>
</details>
</div>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/brAhmaNam/sarva-prastutiH/2/8/8_15-20_shraddhayA/">
<details open><summary><h5>८ १५-२० श्रद्धया ...{Loading}...</h5></summary>
<details open><summary>विश्वास-प्रस्तुतिः</summary>

श्र॒द्धया॒ऽग्निस्समि॑ध्यते ।  
श्र॒द्धया॑ विन्दते ह॒विः ।   
श्र॒द्धाम्भग॑स्य मू॒र्धनि॑ ।  
वच॒सा वे॑दयामसि ।
</details>
<details><summary>मूलम्</summary>

श्र॒द्धया॒ऽग्निस्समि॑ध्यते ।  
श्र॒द्धया॑ विन्दते ह॒विः ।   
श्र॒द्धाम्भग॑स्य मू॒र्धनि॑ ।  
वच॒सा वे॑दयामसि ।
</details>
<details><summary>सायण-टीका</summary>

15यदुक्तं सूत्रकारेण 'श्रद्धायै वेहतम्' इति, तस्य पशोः सूक्ते वपायाः पुरोनुवाक्यामाह - शास्त्रार्थे विश्वासातिशयरूपा चित्तवृत्तिः श्रद्धा । तदभिमानिनी देवताऽपि तन्नामिकैव । श्रद्धया विश्वासातिशयेनानन्यया भक्त्या अयमग्निः समिध्यते सम्यक्प्रज्वाल्यते । हविश्च श्रद्धया लभ्यते । भगस्य सौभाग्यस्य मूर्धन्युपरि स्थितां श्रद्धां वचसा वाक्येनावेदयामसि । जनानामग्रे सौभाग्यहेतुः श्रद्धेति प्रख्यापयामः ॥
</details>
<details open><summary>विश्वास-प्रस्तुतिः</summary>

प्रि॒यꣵ श्र॑द्धे॒ दद॑तः ।  
प्रि॒यꣵ श्र॑द्धे॒ दिदा॑सतः ।  
प्रि॒यम्भो॒जेषु॒ यज्व॑सु ॥ 64 ॥  
इ॒दम्म॑ उदि॒तङ्कृ॑धि ।
</details>
<details><summary>मूलम्</summary>

प्रि॒यꣵ श्र॑द्धे॒ दद॑तः ।  
प्रि॒यꣵ श्र॑द्धे॒ दिदा॑सतः ।  
प्रि॒यम्भो॒जेषु॒ यज्व॑सु ॥ 64 ॥  
इ॒दम्म॑ उदि॒तङ्कृ॑धि ।
</details>
<details><summary>सायण-टीका</summary>

16अथ वपाया याज्यामाह - हे श्रद्धे इदानीं ददतो मे प्रियं भवतु अभीष्टं सिध्यतु । इतः परमपि दातुमिच्छतो मे प्रियं भवतु । भोनेषु भोगपरेषु जन्तुषु यज्वसु यजमानेषु च प्रियं भवतु । इदमनन्तरोक्तं यज्वसु मे प्रियमुदितं कृधि अत्यधिकं कुरु ॥
</details>
<details open><summary>विश्वास-प्रस्तुतिः</summary>

यथा॑ दे॒वा असु॑रेषु ।   
श्र॒द्धामु॒ग्रेषु॑ चक्रि॒रे ।   
ए॒वम्भो॒जेषु॒ यज्व॑सु ।   
अ॒स्माक॑मुदि॒तङ्कृ॑धि ।
</details>
<details><summary>मूलम्</summary>

यथा॑ दे॒वा असु॑रेषु ।   
श्र॒द्धामु॒ग्रेषु॑ चक्रि॒रे ।   
ए॒वम्भो॒जेषु॒ यज्व॑सु ।   
अ॒स्माक॑मुदि॒तङ्कृ॑धि ।
</details>
<details><summary>सायण-टीका</summary>

17अथ पुरोडाशस्य पुरोनुवाक्यामाह - यथा लोके देवा उग्रेष्वसुरेषु श्रद्धां चक्रिरे अवश्यमेते हन्तव्या इति दृढामिच्छां कृतवन्तः । एवमस्माकं फलभोगेषु तत्साधकेषु यज्वस्वपि प्रियमुदितं कुरु ॥
</details>
<details open><summary>विश्वास-प्रस्तुतिः</summary>

श्र॒द्धान्दे॑वा॒ यज॑मानाः ।   
वा॒युगो॑पा॒ उपा॑सते ।   
श्र॒द्धाꣳ हृ॑द॒य्य॑याऽऽकू᳚त्या ।   
श्र॒द्धया॑ हूयते ह॒विः ।
</details>
<details><summary>मूलम्</summary>

श्र॒द्धान्दे॑वा॒ यज॑मानाः ।   
वा॒युगो॑पा॒ उपा॑सते ।   
श्र॒द्धाꣳ हृ॑द॒य्य॑याऽऽकू᳚त्या ।   
श्र॒द्धया॑ हूयते ह॒विः ।
</details>
<details><summary>सायण-टीका</summary>

18अथ पुरोडाशस्य याज्यामाह - हे देवाः इन्द्रादय एते यजमानाः वायुगोपाः स्वकीयप्राणरक्षकास्सन्तः श्रद्धामुपासते सेवन्ते । उक्तार्थं एव स्पष्टीक्रियते - हृदय्यया हृदये भवया आकृत्या संकल्पक्रियया श्रद्धामुपासते अत्यादरेणोपासत इत्यर्थः । हविरपि श्रद्धयैव हूयते ॥
</details>
<details open><summary>विश्वास-प्रस्तुतिः</summary>

श्र॒द्धाम्प्रा॒तर्ह॑वामहे ॥ 65 ॥  
श्र॒द्धाम्म॒ध्यन्दि॑न॒म्परि॑ ।  
श्र॒द्धाꣳ सूर्य॑स्य नि॒म्रुचि॑ ।   
श्रद्धे॒ श्रद्धा॑पये॒ह मा᳚ ।
</details>
<details><summary>मूलम्</summary>

श्र॒द्धाम्प्रा॒तर्ह॑वामहे ॥ 65 ॥  
श्र॒द्धाम्म॒ध्यन्दि॑न॒म्परि॑ ।  
श्र॒द्धाꣳ सूर्य॑स्य नि॒म्रुचि॑ ।   
श्रद्धे॒ श्रद्धा॑पये॒ह मा᳚ ।
</details>
<details><summary>सायण-टीका</summary>

19अथ हविषः पुरोनुवाक्यामाह - श्रद्धां श्रद्धाख्यां देवीं प्रातर्हवामहे प्रातःकाले समाह्वयामः । तथा मध्यंदिनं परि मध्यंदिनसमीपमपि श्रद्धामाह्वयामः । सूर्यस्य निम्रुचि अस्तमयवेलायामपि श्रद्धामाह्वयामः । हे श्रद्धे देवि इह कर्मणि मां श्रद्धापय विश्वासयुक्तं कुरु ॥
</details>
<details open><summary>विश्वास-प्रस्तुतिः</summary>

श्र॒द्धा दे॒वानधि॑ वस्ते ।  
श्र॒द्धा विश्व॑मि॒दञ्जग॑त् ।   
श्र॒द्धाङ्काम॑स्य मा॒तर᳚म् ।   
ह॒विषा॑ वर्धयामसि ।
</details>
<details><summary>मूलम्</summary>

श्र॒द्धा दे॒वानधि॑ वस्ते ।  
श्र॒द्धा विश्व॑मि॒दञ्जग॑त् ।   
श्र॒द्धाङ्काम॑स्य मा॒तर᳚म् ।   
ह॒विषा॑ वर्धयामसि ।
</details>
<details><summary>सायण-टीका</summary>

20अथ हविषो याज्यामाह - इयं श्रद्धा देवी देवानधिवस्ते देवेष्वधिवसति । विश्वं सर्वमिदं जगत् श्रद्धामयं, इच्छाविश्वासव्यतिरेकेण कस्यापि व्यवहारस्याभावात् । कामस्य मातरं काम्यमानफलस्योत्पादिका श्रद्धां देवीं अनेन हविषा वर्धयामसि अभिवृद्धां संतुष्टां कुर्मः ॥
</details>
</details>
</div>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/brAhmaNam/sarva-prastutiH/2/8/8_21-26_brahma_jaJNAnam.md"></div>
<details open><summary>विश्वास-प्रस्तुतिः</summary>

आ गावो॑ अग्मन्नु॒त भ॒द्रम॑क्रन्न् ।   
सीद॑न्तु गो॒ष्ठे र॒णय॑न्त्व॒स्मे ।   
प्र॒जाव॑तीᳶ पुरु॒रूपा॑ इ॒ह स्युः ।   
इन्द्रा॑य पू॒र्वीरु॒षसो॒ दुहा॑नाः ।  
</details>
<details><summary>मूलम्</summary>

आ गावो॑ अग्मन्नु॒त भ॒द्रम॑क्रन्न् ।   
सीद॑न्तु गो॒ष्ठे र॒णय॑न्त्व॒स्मे ।   
प्र॒जाव॑तीᳶ पुरु॒रूपा॑ इ॒ह स्युः ।   
इन्द्रा॑य पू॒र्वीरु॒षसो॒ दुहा॑नाः ।  
</details>
<details><summary>सायण-टीका</summary>

27यदुक्तं सूत्रकारेण - 'आ गावो अग्मन्नित्युपहोमाः' इति । तत्राष्टानामृचां मध्ये प्रथमामाह । या एता गावः सन्ति ता आग्मन् इहागच्छन्तु । उत अपिच भद्रं कल्याणं अक्रन् कुर्वन्तु । अस्मदीये गोष्ठे सीदन्तु तिष्ठन्तु । अस्मे अस्मान् रणयन्तु रमयन्तु । इह अस्मद्गृहे प्रजावतीः बहुवत्सोपेताः पुरुरूपाः श्वेतकृष्णादिरूपेण बहुरूपाः स्युः भवेयुः । उषसः उषःकालात् पूर्वीः पूर्वासु रात्रिष्विन्द्राय इन्द्रार्थं सान्नाय्यमाशिरं च दुहानास्तिष्ठन्तु ॥
</details>
<details open><summary>विश्वास-प्रस्तुतिः</summary>

इन्द्रो॒ यज्व॑ने पृण॒ते च॑ शिख्षति ।   
उपेद्द॑दाति॒ न स्वम्मु॑षायति ।   
भूयो॑भूयो र॒यमिद॑स्य व॒र्धयन्न्॑ ।   
अभि॑न्ने खि॒ल्ले नि द॑धाति देव॒युम् ।   
</details>
<details><summary>मूलम्</summary>

इन्द्रो॒ यज्व॑ने पृण॒ते च॑ शिख्षति ।   
उपेद्द॑दाति॒ न स्वम्मु॑षायति ।   
भूयो॑भूयो र॒यमिद॑स्य व॒र्धयन्न्॑ ।   
अभि॑न्ने खि॒ल्ले नि द॑धाति देव॒युम् ।   
</details>
<details><summary>सायण-टीका</summary>

28अथ द्वितीयामाह - योऽयं यज्वा यागानुष्ठायी, यश्च पृणन् यागकाले हविः पूरयन्वर्तते, अथवा गां ददाति तयोरुभयोरर्थे इन्द्रः शिक्षति फलं ददाति । उपेत् पुनरपि ददाति । स्वं आत्मानं न मुषायति न मुष्णाति । यजमानं प्रति भूयो भूयो ददानोऽपि कदाचिदपि न तिरोभवतीत्यर्थः । अस्य यजमानस्य भूयो भूयः पौनःपुन्येन रयिमित् धनमेव वर्धयन् देवयुं देवानात्मन इच्छन्तं यजमानं अभिन्ने स्वनिवासस्थाने भेदरहिते खिल्ले खिलीभूते यागरहितैरगम्ये निदधाति स्थापयति । स्यकीयलोक एव तं गमयतीत्यर्थः ॥
</details>
<details open><summary>विश्वास-प्रस्तुतिः</summary>

न ता न॑शन्ति॒ न ता अर्वा᳚ ॥ 69 ॥  
</details>
<details><summary>मूलम्</summary>

न ता न॑शन्ति॒ न ता अर्वा᳚ ॥ 69 ॥  
</details>
<details><summary>सायण-टीका</summary>

29अथ तृतीयाचतुर्थ्योः प्रतीके दर्शयति - 'न ता नशन्ति न दभाति तस्करः' इति तृतीया ।   

-  मन्त्रः  न ता न॑शन्ति॒ न द॑भाति॒ तस्क॑रः ।   
नैना॑ अमि॒त्रो व्यथि॒राद॑धर्षति ।   
दे॒वाꣳश्च॒ याभि॒र्यज॑ते॒ ददा॑ति च ।  
ज्योगित्ताभि॑स्सचते॒ गोप॑तिस्स॒ह ।  

  -  टीका  25अथ पञ्चविंशीमाह - याभिर्गोभिर्देवानुद्दिश्य यजते च यागमपि करोति, ददाति च गवां दानमपि करोति, ताः गावो न नशन्ति नैव नाशं प्राप्नुवन्ति । तस्करश्चोरोऽपि ता गा न दभाति न हिनस्ति । व्यथिर्व्यथाहेतुः अमित्रः शत्रुरप्येना गा नादधर्षति नैव धृष्टो भवति ताडयितुं प्रगल्भो न भवति । ताभिर्गोभिस्सह गोपतिर्गवां स्वामी ज्योगित् चिरमेव सचते स्वर्गे समवेतो भवति ॥


'न ता अर्वा रेणुककाटोः' इति चतुर्थी । एतच्चोभयम् 'उत नः प्रिया' इत्यत्र व्याख्यातम् ॥

-  मन्त्रः न ता अर्वा॑ रे॒णुक॑काटो अश्ञुते ।   
न सꣵ॑स्कृत॒त्रमुप॑यन्ति॒ ता अ॒भि ।   
उ॒रु॒गा॒यमभ॑य॒न्तस्य॒ ता अनु॑ ।  
गावो॒ मर्त्य॑स्य॒ वि च॑रन्ति॒ यज्व॑नः ॥59 ॥  

  - टीका  26अत षड्विंशीमाह - रेणुककाटः रेणोर्भूधूलेः ककाट उत्थापकः तीव्रगतियुक्त इत्यर्थः । अर्वा तादृशोऽश्वः ताः गा नाश्नुते न व्याप्नोति, अश्वादपि शीघ्रगतथ इत्यर्थः । अत एव ता अभि एतादृशीर्गा अभिलक्ष्य संस्कृतत्रं संस्कारेण युक्तं रक्षार्थं दण्डं नोपयन्ति गोपाला हस्ते दण्डं न स्वीकुर्वन्ति । शक्त्याधिक्येनाश्वादपि शीघ्रं गच्छन्तीनां गवां ताडनार्थो दण्डो नापेक्षितः । यज्वनो यागाशीलस्य तस्य मर्त्यस्य मनुष्यस्य ता गाव उरुगायं विस्तीर्णगतियोग्यं भयरहितं स्थानं प्राप्य विचरन्ति विस्रम्भेण चरन्ति । एतच्च मन्त्रद्वयं 'ब्रह्मण ऋषभम्' इति विहितस्य पशोरुपहोमार्थे गोसूक्तेऽन्तर्भूतम् । अत एव तत्र प्रतीकद्वयमाम्नातम् - 'न ता नशन्ति, न ता अर्वा' इति ॥
</details>
<details open><summary>विश्वास-प्रस्तुतिः</summary>

गावो॒ भगो॒ गाव॒ इन्द्रो॑ मे अच्छात् ।   
गाव॒स्सोम॑स्य प्रथ॒मस्य॑ भ॒ख्षः ।   
इ॒मा या गाव॒स्सज॑नास॒ इन्द्रः॑ ।   
इ॒च्छामीद्धृ॒दा मन॑सा चि॒दिन्द्र᳚म् ।   
</details>
<details><summary>मूलम्</summary>

गावो॒ भगो॒ गाव॒ इन्द्रो॑ मे अच्छात् ।   
गाव॒स्सोम॑स्य प्रथ॒मस्य॑ भ॒ख्षः ।   
इ॒मा या गाव॒स्सज॑नास॒ इन्द्रः॑ ।   
इ॒च्छामीद्धृ॒दा मन॑सा चि॒दिन्द्र᳚म् ।   
</details>
<details><summary>सायण-टीका</summary>

30अथ पञ्चमीमाह - या गावस्ता भगः सौभाग्यम् । सतीषु हि गोषु क्षीरादिसंपत्तिलक्षणसौभाग्यं भवति । अच्छात् अच्छा निर्मला गाव एव मे मम इन्द्रः स्वामी, यथा स्वामी पालयति तथा निर्मला गावो मां पालयन्तीत्यर्थः । तथा गाव एव प्रथमस्य मुख्यस्य सोमस्याभिषुतस्य भक्षो भजनीयः । सोमो हि दव्यादिश्रपणार्थं गोभजनं करोति । या इमा गावः सन्ति, हे जनास मनुष्याः ता गाव एव स इन्द्रः । इन्द्रो हि गाः पालयति । तस्मादभेदोपचारः । हृदा हृत्कमलनिष्ठेन मनसा चिन्मनसैव गोरक्षार्थमिन्द्रमिच्छामि ॥
</details>
<details open><summary>विश्वास-प्रस्तुतिः</summary>

यू॒यङ्गा॑वो मेदयथा कृ॒शञ्चि॑त् ।   
अ॒श्ली॒लञ्चि॑त्कृणुथा सु॒प्रती॑कम् ।   
भ॒द्रङ्गृ॒हङ्कृ॑णुथ भद्रवाचः ।  
बृ॒हद्वो॒ वय॑ उच्यते स॒भासु॑ ।  
</details>
<details><summary>मूलम्</summary>

यू॒यङ्गा॑वो मेदयथा कृ॒शञ्चि॑त् ।   
अ॒श्ली॒लञ्चि॑त्कृणुथा सु॒प्रती॑कम् ।   
भ॒द्रङ्गृ॒हङ्कृ॑णुथ भद्रवाचः ।  
बृ॒हद्वो॒ वय॑ उच्यते स॒भासु॑ ।  
</details>
<details><summary>सायण-टीका</summary>

31अथ षष्ठीमाह - हे गावः यूयं कृशं चित् कृशमपि पुरुषं वत्सं वा मेदयथा मेदस्विनं पुष्टं कुरुत । अश्लीलं चित् अश्लीलं कुरूपमपि पुरुषं सुप्रतीकं कृणुथ घृतादिना पोषयित्वा शोभनावयवं कुरुत । भद्रवाचः कल्याणवाचो गावो गृहं भद्रं कुणुथ हम्भारवयुक्ताभिर्गोभिर्वत्सैश्च संपूर्णं गृहं रमणीयं भासते । हे गावः वः युष्मदीयं वयः अन्नं क्षीरघृतादिकं सभासु यज्ञशालासु बृहदुच्यते महत्त्वेन प्रस्तूयते ॥
</details>
<details open><summary>विश्वास-प्रस्तुतिः</summary>

प्र॒जाव॑तीस्सू॒यव॑सꣳ रि॒शन्तीः᳚ ।   
शु॒द्धा अ॒पस्सु॑प्रपा॒णे पिब॑न्तीः ।   
मा व॑स्स्ते॒न ई॑शत॒ माऽघशꣳ॑सः ।   
परि॑ वो हे॒ती रु॒द्रस्य॑ वृञ्ज्यात् ।   
</details>
<details><summary>मूलम्</summary>

प्र॒जाव॑तीस्सू॒यव॑सꣳ रि॒शन्तीः᳚ ।   
शु॒द्धा अ॒पस्सु॑प्रपा॒णे पिब॑न्तीः ।   
मा व॑स्स्ते॒न ई॑शत॒ माऽघशꣳ॑सः ।   
परि॑ वो हे॒ती रु॒द्रस्य॑ वृञ्ज्यात् ।   
</details>
<details><summary>सायण-टीका</summary>

32अथ सप्तमीमाह - एता गावः प्रजावतीः वत्सोपेताः सूयवसं शोभनं तृणादिकं रिशन्तीः भक्षयन्त्य इत्यर्थः । सुप्रपाणे सुष्ठु प्रकर्षेण पातुं शक्ये तटाकादौ शुद्धा अपः पिबन्तीः विमलं जलं पिबन्त्यो वर्तन्तामिति शेषः । हे गावः स्तेनः चोरो वो मेशत युष्मानपहर्तुमीश्वरो मा भूत् । अघशꣳसः अघं पापं शंसति मारय ताडयेत्यादिभिर्भर्त्सनं करोतीत्यघशंसः सोऽपि वो मेशत । तथा रुद्रस्य क्रूरस्य देवस्य हेतिरायुधं वः परिवृञ्ज्यात् युष्माकं परितो वर्जनं करोतु ॥
</details>
<details open><summary>विश्वास-प्रस्तुतिः</summary>

उपे॒दमु॑प॒पर्च॑नम् ।  
आ॒सु गोषूप॑पृच्यताम् ।   
उप॑र्ष॒भस्य॒ रेत॑सि ।   
उपे᳚न्द्र॒ तव॑ वी॒र्ये᳚ ॥ 70 ॥   
</details>
<details><summary>मूलम्</summary>

उपे॒दमु॑प॒पर्च॑नम् ।  
आ॒सु गोषूप॑पृच्यताम् ।   
उप॑र्ष॒भस्य॒ रेत॑सि ।   
उपे᳚न्द्र॒ तव॑ वी॒र्ये᳚ ॥ 70 ॥   
</details>
<details><summary>सायण-टीका</summary>

33अथाष्टमीमाह - इदं च वक्ष्यमाणं सर्वं उपपृच्यतां समीपे युज्यताम् । किं किमिति तदुच्यते - उपपर्चनं समीपे संपर्कयोग्यतृणादिकं आसु गोषूपपृच्यतां समीपे युज्यताम् । ऋषभस्य रेतसि उपपृच्यतां गर्भ इति शेषः । हे इन्द्र तव वीर्ये त्वदीये रक्षणसामर्थ्ये उपपृच्यतां गाव इति शेषः ।  

अत्र विनियोगसंग्रहः-   
अहमष्टावन्यशाखाकथितान्नार्थवेहति ।   
देवीं वाचे वेहति स्याच्छ्रद्धे श्रद्धार्थवेहति ॥   
ब्रह्म ब्रह्मार्थ ऋषभ आ गाव उपहोमकाः ॥ १ ॥


इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयब्राह्मणभाष्ये द्वितीयाष्टके अष्टमप्रपाठके अष्टमोऽनुवाकः ॥  

</details>