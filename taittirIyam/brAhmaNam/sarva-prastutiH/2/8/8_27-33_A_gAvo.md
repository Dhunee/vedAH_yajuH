+++
title = "८ २७-३३ आ गावो अग्मन्"
+++


<details><summary>सायणोक्त-विनियोगः</summary>

27यदुक्तं सूत्रकारेण - 'आ गावो अग्मन्नित्युपहोमाः' इति । तत्राष्टानामृचां मध्ये प्रथमामाह । 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/06/028/01_A_gAvo.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/06/028/01_A_gAvo.md"  newLevelForH1="5" includeTitle="false"> </div>  

<details><summary>सायण-टीका</summary>

या एता गावः सन्ति ता आग्मन् इहागच्छन्तु । उत अपिच भद्रं कल्याणं अक्रन् कुर्वन्तु । अस्मदीये गोष्ठे सीदन्तु तिष्ठन्तु । अस्मे अस्मान् रणयन्तु रमयन्तु । इह अस्मद्गृहे प्रजावतीः बहुवत्सोपेताः पुरुरूपाः श्वेतकृष्णादिरूपेण बहुरूपाः स्युः भवेयुः । उषसः उषःकालात् पूर्वीः पूर्वासु रात्रिष्विन्द्राय इन्द्रार्थं सान्नाय्यमाशिरं च दुहानास्तिष्ठन्तु ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/06/028/02_indro_yajvane.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/06/028/02_indro_yajvane.md"  newLevelForH1="5" includeTitle="false"> </div>  

<details><summary>सायण-टीका</summary>

28अथ द्वितीयामाह - योऽयं **यज्वा** यागानुष्ठायी, यश्च **पृणन्** यागकाले हविः पूरयन् वर्तते, अथवा गां ददाति  
तयोर् उभयोर् अर्थे इन्द्रः **शिक्षति** फलं ददाति ।  
**उपेत्** पुनर् अपि **ददाति** ।  
**स्वं** आत्मानं **न मुषायति** न मुष्णाति ।  
यजमानं प्रति भूयो भूयो ददानोऽपि कदाचिदपि न तिरोभवतीत्यर्थः ।  
अस्य यजमानस्य **भूयो भूयः** पौनःपुन्येन **रयिमित्** धनमेव **वर्धयन् देवयुं** देवानात्मन इच्छन्तं यजमानं **अभिन्ने** स्वनिवासस्थाने भेदरहिते **खिल्ये** खिलीभूते यागरहितैरगम्ये निदधाति स्थापयति । स्यकीयलोक एव तं गमयतीत्यर्थः ॥
</details>



<details><summary>मूलम्</summary>

न ता न॑शन्ति॒  
न ता अर्वा᳚ ॥ 69 ॥  
</details>
<details><summary>सायण-टीका</summary>

29अथ तृतीयाचतुर्थ्योः प्रतीके दर्शयति - 'न ता नशन्ति न दभाति तस्करः' इति तृतीया ।   

-  मन्त्रः  न ता न॑शन्ति॒ न द॑भाति॒ तस्क॑रः ।   
नैना॑ अमि॒त्रो व्यथि॒राद॑धर्षति ।   
दे॒वाꣳश्च॒ याभि॒र्यज॑ते॒ ददा॑ति च ।  
ज्योगित्ताभि॑स्सचते॒ गोप॑तिस्स॒ह ।  

  -  टीका  25अथ पञ्चविंशीमाह - याभिर्गोभिर्देवानुद्दिश्य यजते च यागमपि करोति, ददाति च गवां दानमपि करोति, ताः गावो न नशन्ति नैव नाशं प्राप्नुवन्ति । तस्करश्चोरोऽपि ता गा न दभाति न हिनस्ति । व्यथिर्व्यथाहेतुः अमित्रः शत्रुरप्येना गा नादधर्षति नैव धृष्टो भवति ताडयितुं प्रगल्भो न भवति । ताभिर्गोभिस्सह गोपतिर्गवां स्वामी ज्योगित् चिरमेव सचते स्वर्गे समवेतो भवति ॥


'न ता अर्वा रेणुककाटोः' इति चतुर्थी । एतच्चोभयम् 'उत नः प्रिया' इत्यत्र व्याख्यातम् ॥

-  मन्त्रः न ता अर्वा॑ रे॒णुक॑काटो अश्ञुते ।   
न सꣵ॑स्कृत॒त्रमुप॑यन्ति॒ ता अ॒भि ।   
उ॒रु॒गा॒यमभ॑य॒न्तस्य॒ ता अनु॑ ।  
गावो॒ मर्त्य॑स्य॒ वि च॑रन्ति॒ यज्व॑नः ॥59 ॥  

  - टीका  26अत षड्विंशीमाह - रेणुककाटः रेणोर्भूधूलेः ककाट उत्थापकः तीव्रगतियुक्त इत्यर्थः । अर्वा तादृशोऽश्वः ताः गा नाश्नुते न व्याप्नोति, अश्वादपि शीघ्रगतथ इत्यर्थः । अत एव ता अभि एतादृशीर्गा अभिलक्ष्य संस्कृतत्रं संस्कारेण युक्तं रक्षार्थं दण्डं नोपयन्ति गोपाला हस्ते दण्डं न स्वीकुर्वन्ति । शक्त्याधिक्येनाश्वादपि शीघ्रं गच्छन्तीनां गवां ताडनार्थो दण्डो नापेक्षितः । यज्वनो यागाशीलस्य तस्य मर्त्यस्य मनुष्यस्य ता गाव उरुगायं विस्तीर्णगतियोग्यं भयरहितं स्थानं प्राप्य विचरन्ति विस्रम्भेण चरन्ति । एतच्च मन्त्रद्वयं 'ब्रह्मण ऋषभम्' इति विहितस्य पशोरुपहोमार्थे गोसूक्तेऽन्तर्भूतम् । अत एव तत्र प्रतीकद्वयमाम्नातम् - 'न ता नशन्ति, न ता अर्वा' इति ॥
</details>
<details open><summary>विश्वास-प्रस्तुतिः</summary>

गावो॒ भगो॒, गाव॒ इन्द्रो॑ मे अच्छात् ।   
गाव॒स् सोम॑स्य प्रथ॒मस्य॑ भ॒ख्षः ।   
इ॒मा या गाव॒स्, स ज॑नास॒ इन्द्रः॑ ।   
**इ॒च्छामीद्** +हृ॒दा मन॑सा चि॒दिन्द्र᳚म् ।   
</details>
<details><summary>मूलम्</summary>

गावो॒ भगो॒ गाव॒ इन्द्रो॑ मे अच्छात् ।   
गाव॒स्सोम॑स्य प्रथ॒मस्य॑ भ॒ख्षः ।   
इ॒मा या गाव॒स्सज॑नास॒ इन्द्रः॑ ।   
इ॒च्छामीद्धृ॒दा मन॑सा चि॒दिन्द्र᳚म् ।   
</details>
<details><summary>सायण-टीका</summary>

30अथ पञ्चमीमाह - या **गावस्** ता **भगः** सौभाग्यम् ।  
सतीषु हि गोषु क्षीरादि-संपत्ति-लक्षण-सौभाग्यं भवति ।  
**अच्छात्** अच्छा निर्मला गाव एव **मे** मम **इन्द्रः** स्वामी, यथा स्वामी पालयति तथा निर्मला गावो मां पालयन्तीत्यर्थः । तथा गाव एव प्रथमस्य मुख्यस्य सोमस्याभिषुतस्य भक्षो भजनीयः । सोमो हि दव्यादिश्रपणार्थं गोभजनं करोति । या इमा गावः सन्ति, हे जनास मनुष्याः ता गाव एव स इन्द्रः । इन्द्रो हि गाः पालयति । तस्मादभेदोपचारः । हृदा हृत्कमलनिष्ठेन मनसा चिन्मनसैव गोरक्षार्थमिन्द्रमिच्छामि ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/06/028/06_yUyaM_gAvo.md"  newLevelForH1="5" includeTitle="false"> </div>  
<div class="js_include" url="/vedAH_Rk/shAkalam/saMhitA/sarvASh_TIkAH/06/028/06_yUyaM_gAvo.md"  newLevelForH1="5" includeTitle="false"> </div>  


<details><summary>सायण-टीका</summary>

31अथ षष्ठीमाह - हे गावः यूयं कृशं चित् कृशमपि पुरुषं वत्सं वा **मेदयथा** मेदस्विनं पुष्टं कुरुत । अश्लीलं चित् अश्लीलं कुरूपमपि पुरुषं **सुप्रतीकं कृणुथ** घृतादिना पोषयित्वा शोभनावयवं कुरुत । **भद्रवाचः** कल्याणवाचो गावो गृहं भद्रं कुणुथ हम्भारवयुक्ताभिर्गोभिर्वत्सैश्च संपूर्णं गृहं रमणीयं भासते । हे गावः **वः** युष्मदीयं **वयः** अन्नं क्षीरघृतादिकं सभासु यज्ञशालासु बृहदुच्यते महत्त्वेन प्रस्तूयते ॥
</details>
<details open><summary>विश्वास-प्रस्तुतिः</summary>

प्र॒जाव॑तीः +++(गाः)+++, सू॒-यव॑सं +++(भक्षणेन)+++ **रि॒शन्तीः॑**।  
शु॒द्धा अ॒पः सु॑-प्रपा॒णे **पिब॑न्तीः** ।  
**मा** वः॑ स्ते॒न **ई॑शत॒** माघशं॑सः॒।  
**परि॑** वो हे॒ती रु॒द्रस्य॑ **वृञ्ज्यात्** ।   
</details>
<details><summary>मूलम्</summary>

प्र॒जाव॑तीस्सू॒यव॑सꣳ रि॒शन्तीः᳚ ।   
शु॒द्धा अ॒पस्सु॑प्रपा॒णे पिब॑न्तीः ।   
मा व॑स्स्ते॒न ई॑शत॒ माऽघशꣳ॑सः ।   
परि॑ वो हे॒ती रु॒द्रस्य॑ वृञ्ज्यात् ।   
</details>
<details><summary>सायण-टीका</summary>

32अथ सप्तमीमाह - एता **गावः प्रजावतीः** वत्सोपेताः **सूयवसं** शोभनं तृणादिकं **रिशन्तीः** भक्षयन्त्य इत्यर्थः । सुप्रपाणे सुष्ठु प्रकर्षेण पातुं शक्ये तटाकादौ शुद्धा अपः पिबन्तीः विमलं जलं पिबन्त्यो वर्तन्तामिति शेषः । हे गावः स्तेनः चोरो वो मेशत युष्मानपहर्तुमीश्वरो मा भूत् । अघशꣳसः अघं पापं शंसति मारय ताडयेत्यादिभिर्भर्त्सनं करोतीत्यघशंसः सोऽपि वो मेशत । तथा रुद्रस्य क्रूरस्य देवस्य हेतिरायुधं वः परिवृञ्ज्यात् युष्माकं परितो वर्जनं करोतु ॥
</details>
<details open><summary>विश्वास-प्रस्तुतिः</summary>

उपे॒दम् उ॑प॒पर्च॑नम् +++(तृणादिकं)+++।  
आ॒सु गोषूप॑-**पृच्यताम्** ।   
उप॑-र्ष॒भस्य॒ रेत॑सि ।   
उपे᳚न्द्र॒ तव॑ वी॒र्ये᳚ ॥ 70 ॥   
</details>
<details><summary>मूलम्</summary>

उपे॒दमु॑प॒पर्च॑नम् ।  
आ॒सु गोषूप॑पृच्यताम् ।   
उप॑र्ष॒भस्य॒ रेत॑सि ।   
उपे᳚न्द्र॒ तव॑ वी॒र्ये᳚ ॥ 70 ॥   
</details>
<details><summary>सायण-टीका</summary>

33अथाष्टमीमाह - **इदं** च वक्ष्यमाणं सर्वं **उपपृच्यतां** समीपे युज्यताम् ।  
किं किमिति तदुच्यते - **उपपर्चनं** समीपे संपर्कयोग्य-तृणादिकं आसु गोषूपपृच्यतां समीपे युज्यताम् । ऋषभस्य रेतसि उपपृच्यतां गर्भ इति शेषः । हे इन्द्र तव वीर्ये त्वदीये रक्षणसामर्थ्ये उपपृच्यतां गाव इति शेषः ।  
</details>