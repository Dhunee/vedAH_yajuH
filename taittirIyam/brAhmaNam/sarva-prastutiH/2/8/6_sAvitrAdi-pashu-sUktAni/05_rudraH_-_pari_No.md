+++
title = "०५ रुद्रः - परि णो"

+++

<details><summary>सायणोक्त-विनियोगः</summary>

24अस्मिन्नेव रौद्रे पशौ विकल्पिते सूक्ते षण्णामृचां प्रतीकानि दर्शयति - 'परि णो रुद्रस्य हेतिर्वृणक्तु' इति वपाया पुरोनुवाक्या ।
</details>


<details open><summary>विश्वास-प्रस्तुतिः</summary>

परि॑ णो रु॒द्रस्य॑ हे॒तिस्स्तु॒हि श्रु॒तम् ।   
</details>

<details><summary>मूलम्</summary>

परि॑ णो रु॒द्रस्य॑ हे॒तिस्स्तु॒हि श्रु॒तम् ।   
</details>

<details><summary>सायण-टीका</summary>



- परि॑ णो रु॒द्रस्य॑ हे॒तिर्वृ॑णक्तु॒ परि॑ त्वे॒षस्य॑ दुर्म॒तिर॑घा॒योः ।   
अव॑ स्थि॒रा म॒घव॑द्भ्यस्तनुष्व॒ मीढ्व॑स्तो॒काय॒ तन॑याय मृडय ।   

  -  टीका  अथ नवमीमाह— परि णो रुद्रस्येति।   हन्यतेऽनयेति हेतिरायुधं, रुद्रस्य हेतिर्नोऽस्मान्परिवृणक्तु परितो वर्जितान्करोतु।   कदाचिदपिमा विध्यत्वित्यर्थः।   त्वेषस्य क्रोधोज्ज्वलितस्याघायोरघं पापं प्रहाररूपमिच्छतो रुद्रस्य या दुर्मतिरुग्रबुद्धिः साऽप्य स्मान्पारिवृणक्तु।  स्थिरा विरोधिनाशनाय या दृढा दुर्मतिरस्ति तां मघवद्म्यो हविर्लक्षणान्नयुक्तेभ्यो यजमानेभ्यः सकाशादवतनुष्वावततामपनीतां कुरु।   हे मीढ्वः कामानामभिवर्पक तोकायास्मत्पुत्राय तनयाय तदीयपुत्राय च मृडाय सुखं देहि।  


'स्तुहि श्रुतं गर्तसदं युवानं' इति याज्या ।  

- मन्त्रः स्तु॒हि [23]  श्रु॒तङ्ग॑र्त॒सद॒य्ँयुवा॑नम्मृ॒गन्न भी॒ममु॑पह॒त्नुमु॒ग्रम् ।   
मृ॒डा ज॑रि॒त्रे रु॑द्र॒ स्तवा॑नो अ॒न्यन्ते॑ अ॒स्मन्नि व॑पन्तु॒ सेनाः᳚ ।   

  - टीका  अथाष्टमीमाह— स्तुहि श्रुतमिति हे मदीयंवचः श्रुतं प्रसिद्धं रुद्रं स्तुहि।   कीदृशम् गर्तसदं गर्तसदृशे हृदयपुण्डरीके सर्वदा तिष्ठन्तम्।  
‘ईश्वरः सर्वभूतानां हृद्देशेऽर्जुन तिष्ठति’ इति स्मृतेः।  
युवानं नित्यतरुणम्।   उपहत्नुमुग्रं प्रलयकाले सर्वं जगत्संहर्तुमुग्ररूपिणम्।    तत्र दृष्ठान्तः भीमं मृगं न भयंकरं सिंहमिव।   यथा गजविदारणायोग्रः सिंहो भवति तद्वत्।   हे रुद्र स्तवानोऽस्मद्वचसा स्तूयमानो जरित्रे जरणशीले दिने दिने क्षीयमाणेऽस्मच्छरीरे मृड सुखं कुरु।   ते त्वदीयाः सेना अस्मदन्यं वैरिणं निवपन्तु विनाशयन्तु
</details>

<details><summary>सायणोक्त-विनियोगः</summary>

'मीढुष्टम शिवतम' इति पुरोडाशस्य पुरोनुवाक्या । एतत्त्रयं रुद्राध्याये व्याख्यातम् ।  
</details>


<details open><summary>विश्वास-प्रस्तुतिः</summary>

मीढु॑ष्ट॒मार्ह॑न्बिभर्षि ।  
</details>

<details><summary>मूलम्</summary>

मीढु॑ष्ट॒मार्ह॑न्बिभर्षि ।  
</details>

<details><summary>सायण-टीका</summary>


- - मन्त्रः  मीढु॑ष्टम॒ शिव॑तम शि॒वो न॑स्सु॒मना॑ भव ।   
प॒र॒मे वृ॒ख्ष आयु॑धन्नि॒धाय॒ कृत्ति॒व्ँवसा॑न॒ आ च॑र॒ पिना॑कम् [24]  बिभ्र॒दा ग॑हि ।  

  - टीका अथ दशमीमाह– मीढुष्ठमेति।   मे मीढुष्ठमातिशयेन सेचक कामानामभिवर्षक, हे शिवतमातिशयेन शान्तस्वरूप नोऽस्मान्प्रति शिवः शान्तः सुमनाः सौमनस्येन स्नेहेन युक्तश्च भव।   आयुधं त्रिशुलादिकं परमेऽत्युन्नते वृक्षे वटाश्वत्थादिरूपे निधाय   २१३८ यथाऽस्माभिर्न दृश्यते तथाऽवस्थाप्य कृत्तिं वसानो व्याघ्रचर्ममात्रं परिदधान आचरास्मदाभिमुख्येनाऽऽगच्छ।   आगच्छन्नपि पिनाकं विभ्रद्भूषणार्थं धनुर्मात्रं हस्ते धारयन्त्राणादिकं परित्यज्याऽऽगह्यागच्छ।   

'अर्हन्बिभर्षि' इति पुरोडाशस्य याज्या । सा च प्रवर्ग्यमन्त्रेषु व्याख्यास्यते ।
</details>

<details><summary>सायणोक्त-विनियोगः</summary>

'त्वमग्ने रुद्रो असुरः' इति हविषः पुरोनुवाक्या ।  
'अवो राजानमध्वरस्य' इति याज्या ।  
एतच्चोभयं 'त्वमग्ने रुद्र' इत्यनुवाके व्याख्यातम् ॥

</details>


<details open><summary>विश्वास-प्रस्तुतिः</summary>

त्वम॑ग्ने रु॒द्र आ वो॒ राजा॑नम् ॥ 48 ॥  
</details>

<details><summary>मूलम्</summary>

त्वम॑ग्ने रु॒द्र आ वो॒ राजा॑नम् ॥ 48 ॥  
</details>

<details><summary>सायण-टीका</summary>

   

- - मन्त्रः  त्वम॑ग्ने रु॒द्रो असु॑रो म॒हो दि॒वस्त्वꣳ शर्धो॒ मारु॑तम्पृ॒ख्ष ई॑शिषे ।   
त्वव्ँवातै॑ररु॒णैर्या॑सि शङ्ग॒यस्त्वम्पू॒षा वि॑ध॒तᳶ पा॑सि॒ नु त्मना᳚ ॥   

  -  टीका 1अतः परं याज्याकाण्डं वैश्वदेवम् ॥ तत्र 'अग्नये रुद्रवते पुरोडाशमष्टाकपालं निर्वपेदभिचरन्' इत्यस्य पुरोनुवाक्या - त्वमग्न इति जगती ॥   हे भगवन्नग्ने स्वयं रुद्र एव त्वं, यो रोदयिता सर्वेषामुपसंहारे । 'रोदेर्णिलुक्च' इति रक्प्रत्ययः । रोदनहेतुमाह - असुरः निरसिता सर्वाधिकाराणां' । 'असेरुरन्' इत्युरन्प्रत्ययः । एवं संहारमूर्तिरूपेणाग्निस्स्तूयते, शत्रुमारणादौ रुद्रवद्भावात् । यथा 'एषा वा अस्य घोरा तनूः' इति ।  
यद्वा - रुद्रवान् रुद्रः मत्वर्थीयोकारः, रुद्रपराक्रमवानित्यर्थः । दिवो द्युलोकस्य महः उत्सवकारी त्वं हविषां प्रदानेन । 'ऊडिदम्' इति विभक्तेरुदात्तत्वम् । यद्वा - देव उच्यते । दिवः द्युलोकवासिनां देवनां महः महान् महादेव इत्यर्थः । महतीति महः, पचाद्यच् । त्वमेव पृक्षः अन्नस्य ईशिषे । 'ईशस्से' इतीडागमः । पृडित्यन्ननाम । पृक्षतिश्छान्दसः पृणक्तिपर्यायः, ततः क्विप् । 'सावेकाचः' इति विभक्तेरुदात्तत्वम् ।   
यस्मादन्नस्येशिषे, तस्मात्त्वमेव मारुतं मरुतां सम्बन्धि शर्धः बलं च, त्वदायत्तत्वात् । त्व वातैर्वाततुल्यैः वातजवैः अरुणैः सन्ध्यावर्णैः अश्वैर्यासि । शंगयः सुखगृहं त्वमेव पूषा पोषको भूत्वा विधतः परिचरतः पासि चरुपुरोडाशादिभिस्त्वामर्चयतो रक्षसि । 'श्वन्नुक्षन्पूषन्' इति षुषेः कनिन्प्रत्ययो निपातितः । विध विधाने तौदादिकः, 'शतुरनुमः' इति विभक्तेरुदात्त त्वम् । नु क्षिप्रं त्मना आत्मना स्वयमेव । 'मन्त्रेष्वाङ्यादेरात्मनः' इत्याकारलोपः ।  
हे अग्ने रुद्ररूप एवंगुणविशिष्टस्त्वं रुद्रतुल्यपराक्रमो भूत्वा अनया घोरया तन्वा अस्माकं शत्रून्मारयेति भावः । 'एषा वा अस्य घोरा तनूर्यद्र्द्रः' इत्यादि ब्राह्मणम् ॥



-  मन्त्रः आ वो॒ राजा॑नमध्व॒रस्य॑ रु॒द्रꣳ होता॑रꣳ सत्य॒यज॒ꣳ॒ रोद॑स्योः ।    
अ॒ग्निम्पु॒रा त॑नयि॒त्नोर॒चित्ता॒द्धिर॑ण्यरूप॒मव॑से कृणुध्वम् ॥   

  -  टीका 2तस्यैव याज्या - आ व इति त्रिष्टुप् ॥ हे ऋत्विग्यजमानाः अध्वरस्य राजानं प्रधानाधिपतिं रुद्रं (होतारम् अभिमतानां दातारं)+++( अयं भागः लुप्त आसीत् -https://ia801609.us.archive.org/BookReader/BookReaderImages.php?zip=/33/items/in.ernet.dli.2015.405821/2015.405821.Taittiriya-Samhita_jp2.zip&file=2015.405821.Taittiriya-Samhita_jp2/2015.405821.Taittiriya-Samhita_0504.jp2&scale=1&rotate=0 अत्र वर्तते)+++  वा । 'बहुळम् छन्दसि' इति सम्प्रसारणम् । रोदस्योः द्यावापृथिव्योस्सत्ययजं सत्यस्यान्नस्य दातारम् । 'अन्येभ्योपि दृश्यते', इति विच्, कृदुत्तरपदप्रकृतिस्वरत्वम् । यद्वा - सत्यममोघं यजनं यस्य । 'परादिस्छन्दसि बहुलम्' इत्युत्तरपदाद्युदात्तत्वम् ।   
यद्वा - सत्यमेव यजनं यस्य । यद्वा - सत्यस्य परमार्थस्यानन्दलक्षणस्य सङ्गमयितारम् । हिरण्यरूपं हिरण्यवर्णमग्निं अग्निरूपेणावस्थितं वः युष्माकमवसे रक्षणाय तृप्तये वा कृणुध्वं आत्मसात्कुरुध्वम्, शत्रुमारणादियुष्मदभिमतसिद्ध्यर्थं भजध्वमित्यर्थः । कृधि हिंसाकरणयोः, 'धिन्विकृण्व्योरच' इत्युप्रत्ययः, व्यत्ययेनात्मनेपदम् । करोतेर्वा व्यत्ययेन श्नुप्रत्ययः । अचित्तात्पुरा, चित्तस्याभावेऽचित्तं अन्तःकरणोपसंहारो मरणमिति यावत् । यद्वा - यस्मिन्सति चित्तं नास्ति तन्मरणमेव । ततः प्रागेव देवं भजध्यमिति । 'परादिश्छन्दसि बहुलम्' इत्युत्तरपदाद्युदात्तत्वम् । कीदृशादचित्तात्? तनयित्नोः तनयित्नुर्मेधस्तादृशात्; अनिश्चितकालत्वात् । स्तन शब्दे चुरादिरदन्तः, 'स्तनिहृषिपुषिगदिमदिभ्यो णेरित्नुच्' इतीत्नुच्प्रत्ययः सकारलोपश्छान्दसः ॥
</details>