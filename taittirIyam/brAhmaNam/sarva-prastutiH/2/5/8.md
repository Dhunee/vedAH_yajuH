---
title: ०८, उपहोमशेषः
unicode_script: devanagari

---
## इन्द्रस्तुतिः


<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/01_sa_ImpAhi.md">
<details open><summary><h2>01 स ईम्पाहि ...{Loading}...</h2></summary>

स ई᳚म् पाहि॒ य ऋ॑जी॒षी+++(=निष्पीडीत-रस-सोम-वल्लि-मान्)+++ तरु॑त्रः+++(=तारकः)+++ ।  
यश् शिप्र॑+++(=हनु)+++-वान् वृष॒भो+++(=वर्षको)+++ यो म॑ती॒नाम् ।  
यो गो᳚त्र॒भिद् व॑ज्र॒भृद् यो ह॑रि॒+++(=अश्व)+++-ष्ठाः ।  
स इ॑न्द्र चि॒त्राꣳ अ॒भि तृ॑न्धि॒+++(=नाशय)+++ +++(शत्रु)+++वाजान्॑+++(=अन्नानि)+++ ।
</details>
</div>

+++(अयं मन्त्रो माध्यंदिनसवने प्रस्थितयाज्यास्व् अन्तर्भावनीयः ॥)+++

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/02_A_te.md">
<details open><summary><h2>02 आ ते ...{Loading}...</h2></summary>

आ ते॒ शुष्मो॑+++(=बलम्)+++ वृष॒भ ए॑तु प॒श्चात् ।  
ओत्त॒राद्+++(तः)+++ अ॑ध॒राग्+++(तः)+++ आ पु॒रस्ता᳚त् ।  
आ वि॒श्वतो॑ अ॒भि-समे᳚त्व् अ॒र्वाङ् ।  
इन्द्र॑ द्यु॒म्नꣳ+++(=धनं)+++ सुव॑र्वद् धेह्य् अ॒स्मे ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/03_proShvasmai_puroratham.md">
<details open><summary><h2>03 प्रोष्वस्मै पुरोरथम् ...{Loading}...</h2></summary>

प्रोष्व्+++(=प्रसुष्ठु)+++ अ॑स्मै पुरो-र॒थम् +++(यथा तथा)+++ ।  
इन्द्रा॑य शू॒षम्+++(=बलं [यथा तथा])+++ अ॑र्चत ॥34॥  
अ॒भीके॑ +++(वैरिणि)+++ चिद् उ लोक॒कृत् ।  
+++(वैरिभिः)+++ स॒ङ्गे स॒मथ्सु॑+++(=सङ्ग्रामेषु)+++ वृत्र॒हा ।  
अ॒स्माक॑म् बोधि+++(=बुध्यतां)+++ चोदि॒ता ।  
नभ॑न्ताम्+++(=हिंसन्ताम्)+++ अन्य॒केषा᳚म् ।  
ज्या॒का+++(=कु-ज्या)+++ अधि॒ धन्व॑सु ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/04_indrav.NvayaM_shunAsIram.md">
<details open><summary><h2>04 इन्द्रव्ँवयं शुनासीरम् ...{Loading}...</h2></summary>


इन्द्र॑व्ँ व॒यꣳ शु॑ना॒-सीर᳚म्+++(=वायु-सूर्य-सहितम् / सतीक्ष्ण-हलम्)+++ ।  
अ॒स्मिन् य॒ज्ञे ह॑वामहे ।  
आ वाजै॒र्+++(=अन्नैः [सह])+++ उप॑ नो गमत् ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/05_indrAya_shunAsIrAya.md">
<details open><summary><h2>05 इन्द्राय शुनासीराय ...{Loading}...</h2></summary>



इन्द्रा॑य॒ शुना॒-सीरा॑य+++(= सतीक्ष्ण-हलाय)+++ ।  
स्रु॒चा जु॑हुत नो ह॒विः ॥35॥  
जु॒षता॒म् प्रति॒ मेधि॑रः+++(=मेधावी)+++ ।  
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/06_haryashvAya_bharatA.md">
<details open><summary><h2>06 हर्यश्वाय भरता ...{Loading}...</h2></summary>


प्र ह॒व्यानि॑ घृ॒तव॑न्त्य् अस्मै ।  
हर्य्-अ॑श्वाय भरता स॒जोषाः᳚ ।  
इन्द्र॒ऽर्तुभि॒र् ब्रह्म॑णा वावृधा॒नः ।  
शु॒ना॒सी॒री+++(= सतीक्ष्ण-हलः)+++ ह॒विर् इ॒दञ् जु॑षस्व ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/07_vayassuparNA.md">
<details open><summary><h2>07 वयस्सुपर्णा ...{Loading}...</h2></summary>

वय॑स् सुप॒र्णा उप॑सेदु॒र् इन्द्र᳚म् ।  
प्रि॒यमे॑धा॒ ऋष॑यो॒ नाध॑मानाः+++(=नाथमानाः)+++ ।  
अप॑ ध्वा॒न्तम् ऊ᳚र्णु॒हि+++(=सारय)+++ पू॒र्धि+++(=पूरय)+++ चख्षुः॑ ।  
मु॒मु॒ग्ध्य्+++(=मोचय)+++ अ॑स्मान् नि॒धये॑ऽव ब॒द्धान् ।


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/08_bRhadindrAya_gAyata.md">
<details open><summary><h2>08 बृहदिन्द्राय गायत ...{Loading}...</h2></summary>



बृ॒हद् +++(साम)+++ इन्द्रा॑य गायत ॥36॥  
मरु॑तो वृत्र॒हन्त॑मम् ।  
येन॒ ज्योति॒र् अज॑नयन्न् ऋता॒वृधः॑+++(=यज्ञवर्धकाः)+++ ।  
दे॒वन् दे॒वाय॒ जागृ॑वि +++(ज्योतिः)+++।  
+++(ऋत्विजो हि पृष्ठस्तोत्रे बृहत्साम गायन्ति ॥ अस्य च मन्त्रस्य क्वचित्सोमविकृतौ विनियोगो द्रष्टव्यः ॥)+++
</details>
</div>

## प्रकीर्णम्
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/09_kAmihaikAkH_ka.md">
<details open><summary><h2>09 कामिहैकाᳵ क ...{Loading}...</h2></summary>

का मि॒हैका॒ᳵ+++(=नीहाराः →तिमिरः)+++ क इ॒मे प॑त॒ङ्गाः +++(केशोण्ड्रकानि)+++ ।  
मा॒न्था॒लाᳵ+++(=मन्थनोद्भवा)+++ कुलि॒ परि॑ मा पतन्ति ।  
अना॑वृतैना॒न् प्रध॑मन्तु दे॒वाः ।  
सौप॑र्ण॒ञ् चख्षु॑स् त॒नुवा॑ विदेय ।+++(4)+++
</details>
</div>

<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/08/042/02_evA_vandasva.md">
<details open=""><summary><h4>०२ एवा वन्दस्व ...{Loading}...</h4></summary>


ए॒व+आ व॑न्दस्व॒ वरु॑णम् बृ॒हन्त᳚म् ।  
न॒म॒स्य+ आ धीर॑म् अ॒मृत॑स्य गो॒पाम् ।  
स न॒श् शर्म॑ त्रि॒-वरू॑थ॒व्ँ+++(=वर्म)+++ वियꣳ॑सत्+++(=वियमयतु)+++ ॥37॥  
यू॒यम् पा॑त स्व॒स्तिभि॒स् सदा॑ नः ।  

</details>
</div>


+++(अस्य मन्त्रस्य ब्रह्मण उत्सङ्गे सोमासादने विनियोगम् आपस्तम्ब आह - 'एवावन्दस्वेत्युपस्थे ब्रह्मा राजानं कुरुते' इति ॥)+++

+++(प्रवर्ग्यस्याभिषवेऽन्तर्भावनीयः ॥)+++  
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/11_nAke_suparNamupa.md">
<details open><summary><h2>11 नाके सुपर्णमुप ...{Loading}...</h2></summary>

नाके॑ सुप॒र्णम् उप॒ यत् पत॑न्तम् ।  
हृ॒दा वेन॑न्तो+++(=कामयमानाः)+++ अ॒भ्यच॑ख्षत त्वा +++(सूर्य!)+++ ।  
हिर॑ण्य-पख्ष॒व्ँ वरु॑णस्य दू॒तम् +++(शतभिषज आगमनात्)+++ ।  
य॒मस्य॒ योनौ॑ +++(भरण्यां)+++ शकु॒नम् भु॑र॒ण्युम्+++(=भरणशीलं)+++ ।

</details>
</div>

## आपः

<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/04_shaM_no.md">
<details open=""><summary><h4>०४ शं नो ...{Loading}...</h4></summary>


शं नो॑ दे॒वीर॒भिष्ट॑य॒  
आपो॑ भवन्तु पी॒तये॑ ।  
शं योर्+++(=[अ]मिश्रणाय)+++ अ॒भि स्र॑वन्तु नः ॥ ०४॥

</details>
</div>

<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/05_IshAnA_vAryANAM.md">
<details open=""><summary><h4>०५ ईशाना वार्याणां ...{Loading}...</h4></summary>


ईशा॑ना॒ वार्या॑णां॒+++(=वारिप्रभवानां)+++  
क्षय॑न्तीश्+++(=निवासयित्रीः)+++ चर्षणी॒नाम्+++(=चलनशीलानाम्)+++ ।  
अ॒पो या॑चामि भेष॒जम् ॥ ०५॥

</details>
</div>

<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/06_apsu_me.md">
<details open=""><summary><h4>०६ अप्सु मे ...{Loading}...</h4></summary>


अ॒प्सु मे॒ सोमो॑ अब्रवीद्  
अ॒न्तर् विश्वा॑नि भेष॒जा +++(इति)+++ ।  
अ॒ग्निं च॑ वि॒श्व-श॑म्भुवम् +++(वर्तमानम् अपि)+++ ॥ ०६॥

</details>
</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/15_yadaphsu_te.md">
<details open><summary><h2>15 यदफ्सु ते ...{Loading}...</h2></summary>

यद् अ॒फ्सु ते॑ सरस्वति ।  
गोष्व् अश्वे॑षु॒ यन् मधु॑ +++(→क्षीरं)+++ ।  
तेन॑ मे वाजिनी-वति+++(→तरङ्गिणीवति)+++ ।  
मुख॑म् अङ्ग्धि+++(=अक्तं कुरु)+++ सरस्वति ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/16_yA_sarasvatI.md">
<details open><summary><h2>16 या सरस्वती ...{Loading}...</h2></summary>

या सर॑स्वती वैशम्+++(←विश्)+++-भ॒ल्या+++(=भरणक्षमा)+++, तस्या᳚म् मे रास्व ।
तस्या᳚स् ते भख्षीय ।
तस्या᳚स् ते भूयिष्ठ॒-भाजो॑ भूयास्म ।  

</details>
</div>

+++( एतस्य मन्त्रद्वयस्य दार्शिके यजमाने विनियोगमापस्तम्ब आह - 'यदप्सु त इत्युपक्रम्य भूयिष्ठभाजो भूयास्मेति मुखं विमृष्टे' इत्यन्तेन वाक्येन ॥)+++



## अग्निः
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/17_ahantvadasmi_madasi.md">
<details open><summary><h2>17 अहन्त्वदस्मि मदसि ...{Loading}...</h2></summary>

अ॒हन्त्वद॑स्मि॒ मद॑सि॒ त्वमे॒तत् ।  
ममा॑सि॒ योनि॒स्तव॒ योनि॑रस्मि ।  
ममै॒व सन्वह॑ ह॒व्यान्य॑ग्ने ।  
पु॒त्रᳶ पि॒त्रे लो॑क॒कृज्जा॑तवेदः ।  

</details>
</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/18_ihaiva_santatra.md">
<details open><summary><h2>18 इहैव सन्तत्र ...{Loading}...</h2></summary>

इ॒हैव सन्तत्र॒ सन्त॑न्त्वाऽग्ने ।  
प्रा॒णेन॑ वा॒चा मन॑सा बिभर्मि ।  
ति॒रो मा॒ सन्त॒मायु॒र्मा प्रहा॑सीत् ॥40॥  
ज्योति॑षा त्वा वैश्वान॒रेणोप॑तिष्ठे ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/19_ayante_yonir.md">
<details open><summary><h2>19 अयन्ते योनिर् ...{Loading}...</h2></summary>

अ॒यन् ते॒ **योनि॑र्** ऋ॒त्वियः॑ ।  
यतो॑ जा॒तो **अरो॑चथाः** ।  
तञ् जा॒नन्न् अ॑ग्न॒ **आ रो॑ह** +++(→ सीदेति शाकले)+++ ।  
अथा॑ नो **वर्धया र॒यिम्** ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/20_yA_te.md">
<details open><summary><h2>20 या ते ...{Loading}...</h2></summary>

या ते॑ अग्ने य॒ज्ञिया॑ त॒नूस्तयेह्यारो॑हा॒त्माऽऽत्मान᳚म् ।  
अच्छा॒ वसू॑नि कृ॒ण्वन्न॒स्मे नर्या॑ पु॒रूणि॑ ।  

य॒ज्ञो भू॒त्वा य॒ज्ञमासी॑द॒ स्वाय्ँयोनि᳚म् ।  
जात॑वेदो॒ भुव॒ आ जाय॑मान॒स्सख्ष॑य॒ एहि॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/21_upAvaroha_jAtavedapH.md">
<details open><summary><h2>21 उपावरोह जातवेदᳶ ...{Loading}...</h2></summary>

उ॒पाव॑रोह जातवेद॒ᳶ पुन॒स् त्वम् ॥41॥  
दे॒वेभ्यो॑ ह॒व्यव्ँ व॑ह नᳶ प्रजा॒नन्न् ।  
आयु॑ᳶ प्र॒जाꣳ र॒यिम् अ॒स्मासु॑ धेहि ।  
अज॑स्रो दीदिहि नो दुरो॒णे ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/22_tamindranjohavImi.md">
<details open><summary><h2>22 तमिन्द्रञ्जोहवीमि ...{Loading}...</h2></summary>

तमिन्द्र॑ञ्जोहवीमि म॒घवा॑नमु॒ग्रम् ।  
स॒त्रा दधा॑न॒मप्र॑तिष्कुत॒ꣳ॒ शवाꣳ॑सि ।  
मꣳहि॑ष्ठो गी॒र्भिरा च॑ य॒ज्ञियो॑ऽव॒वर्त॑त् ।  
रा॒ये नो॒ विश्वा॑ सु॒पथा॑ कृणोतु व॒ज्री ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/23_trikadrukeShu_mahiSho.md">
<details open><summary><h2>23 त्रिकद्रुकेषु महिषो ...{Loading}...</h2></summary>

त्रिक॑द्रुकेषु महि॒षो यवा॑शिरन्तुवि॒शुष्म॑स्तृ॒पत् ।  
सोम॑मपिब॒द्विष्णु॑ना सु॒तय्ँयथाऽव॑शत् ।  
स ई᳚म्ममाद॒ महि॒ कर्म॒ कर्त॑वे म॒हामु॒रुम् ॥42॥  
सैनꣳ॑ सश्चद्दे॒वन्दे॒वस्स॒त्यमिन्दुꣳ॑ स॒त्य इन्द्रः॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/24_vidadyatI_saramA.md">
<details open><summary><h2>24 विदद्यती सरमा ...{Loading}...</h2></summary>

वि॒दद्यती॑ स॒रमा॑ रु॒ग्णमद्रेः᳚ ।  
महि॒ पाथ॑ᳶ पू॒र्व्यꣳ स॒द्ध्रिय॑क्कः ।  
अग्र॑न्नयथ्सु॒पद्यख्ष॑राणाम् ।  
अच्छा॒ रव॑म्प्रथ॒मा जा॑न॒तीगा᳚त् ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/25_vidadgavyaM_saramA.md">
<details open><summary><h2>25 विदद्गव्यं सरमा ...{Loading}...</h2></summary>

वि॒दद्गव्यꣳ॑ स॒रमा॑ दृ॒ढमू॒र्वम् ।  
येना॒नुक॒म्मानु॑षी॒ भोज॑ते॒ विट् ।  
आ ये विश्वा᳚स्स्वप॒त्यानि॑ च॒क्रुः ।  
कृ॒ण्वा॒नासो॑ अमृत॒त्वाय॑ गा॒तुम् ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/26_tvannRbhirnRpate_devahUtau.md">
<details open><summary><h2>26 त्वन्नृभिर्नृपते देवहूतौ ...{Loading}...</h2></summary>

त्वन्नृभि॑र्नृपते दे॒वहू॑तौ ॥43॥  
भूरी॑णि वृ॒त्वा ह॑र्यश्व हꣳसि ।  
त्वन्निद॑स्यु॒ञ्चुमु॑रिम् ।  
धुनि॒ञ्चास्वा॑पयो द॒भीत॑ये सु॒हन्तु॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/27_evA_pAhi.md">
<details open><summary><h2>27 एवा पाहि ...{Loading}...</h2></summary>

ए॒वा पा॑हि प्र॒त्नथा॒ मन्द॑तु त्वा ।  
श्रु॒धि ब्रह्म॑ वावृधस्वो॒त गी॒र्भिः ।  
आ॒विस्सुर्य॑ङ्कृणु॒हि पी॒पिही॒षः ।  
ज॒हि शत्रूꣳ॑ र॒भि गा इ॑न्द्र तृन्धि ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/28_agne_bAdhasva.md">
<details open><summary><h2>28 अग्ने बाधस्व ...{Loading}...</h2></summary>

अग्ने॒ बाध॑स्व॒ वि मृधो॑ नुदस्व ।  
अपामी॑वा॒ अप॒ रख्षाꣳ॑सि सेध ।  
अ॒स्माथ्स॑मु॒द्राद्बृ॑ह॒तो दि॒वो नः॑ ॥44॥  
अ॒पाम्भू॒मान॒मुप॑ नस्सृजे॒ह ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/29_yajna_pratitiShTha.md">
<details open><summary><h2>29 यज्ञ प्रतितिष्ठ ...{Loading}...</h2></summary>

यज्ञ॒ प्रति॑तिष्ठ सुम॒तौ सु॒शेवा॒ आ त्वा᳚ ।  
वसू॑नि पुरु॒धा वि॑शन्तु ।  
दी॒र्घमायु॒र्यज॑मानाय कृ॒ण्वन्न् ।  
अधा॒मृते॑न जरि॒तार॑मङ्ग्धि ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/30_indrashshunAvadvitanoti.md">
<details open><summary><h2>30 इन्द्रश्शुनावद्वितनोति ...{Loading}...</h2></summary>

इन्द्र॑श्शु॒नाव॒द्वित॑नोति॒ सीर᳚म् ।  
स॒व्ँव॒थ्स॒रस्य॑ प्रति॒माण॑मे॒तत् ।  
अ॒र्कस्य॒ ज्योति॒स्तदिदा॑स॒ ज्येष्ठ᳚म् ।  
स॒व्ँव॒थ्स॒रꣳ शु॒नव॒थ्सीर॑मे॒तत् ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/31_indrasya_rAdhapH.md">
<details open><summary><h2>31 इन्द्रस्य राधᳶ ...{Loading}...</h2></summary>

इन्द्र॑स्य॒ राध॒ᳶ प्रय॑तम्पु॒रु त्मना᳚ ।  
तद॑र्करू॒पव्ँवि॒मिमा॑नमेति ।  
द्वाद॑शारे॒ प्रति॑तिष्ठ॒तीद्वृषा᳚ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/2/5/8/32_ashvAyanto_gavyanto.md">
<details open><summary><h2>32 अश्वायन्तो गव्यन्तो ...{Loading}...</h2></summary>

अ॒श्वा॒यन्तो॑ ग॒व्यन्तो॑ वा॒जय॑न्तः ।  
हवा॑महे॒ त्वोप॑गन्त॒वा उ॑ ।  
आ॒भूष॑न्तस्त्वा सुम॒तौ नवा॑याम् ।  
व॒यमि॑न्द्र त्वा शु॒नꣳ हु॑वेम ॥45॥  

</details>
</div>