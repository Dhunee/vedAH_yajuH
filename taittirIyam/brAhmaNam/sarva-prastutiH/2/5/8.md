---
title: ०८, उपहोमशेषः
unicode_script: devanagari

---
## इन्द्रस्तुतिः


<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/01_sa_ImpAhi.md">
<details open><summary><h2>01 स ईम्पाहि ...{Loading}...</h2></summary>

स ई᳚म् पाहि॒ य ऋ॑जी॒षी+++(=निष्पीडीत-रस-सोम-वल्लि-मान्)+++ तरु॑त्रः+++(=तारकः)+++ ।  
यश् शिप्र॑+++(=हनु)+++-वान् वृष॒भो+++(=वर्षको)+++ यो म॑ती॒नाम् ।  
यो गो᳚त्र॒भिद् व॑ज्र॒भृद् यो ह॑रि॒+++(=अश्व)+++-ष्ठाः ।  
स इ॑न्द्र चि॒त्राꣳ अ॒भि तृ॑न्धि॒+++(=नाशय)+++ +++(शत्रु)+++वाजान्॑+++(=अन्नानि)+++ ।
</details>
</div>

+++(अयं मन्त्रो माध्यंदिनसवने प्रस्थितयाज्यास्व् अन्तर्भावनीयः ॥)+++

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/02_A_te.md">
<details open><summary><h2>02 आ ते ...{Loading}...</h2></summary>

आ ते॒ शुष्मो॑+++(=बलम्)+++ वृष॒भ ए॑तु प॒श्चात् ।  
ओत्त॒राद्+++(तः)+++ अ॑ध॒राग्+++(तः)+++ आ पु॒रस्ता᳚त् ।  
आ वि॒श्वतो॑ अ॒भि-समे᳚त्व् अ॒र्वाङ् ।  
इन्द्र॑ द्यु॒म्नꣳ+++(=धनं)+++ सुव॑र्वद् धेह्य् अ॒स्मे ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/03_proShvasmai_puroratham.md">
<details open><summary><h2>03 प्रोष्वस्मै पुरोरथम् ...{Loading}...</h2></summary>

प्रोष्व्+++(=प्रसुष्ठु)+++ अ॑स्मै पुरो-र॒थम् +++(यथा तथा)+++ ।  
इन्द्रा॑य शू॒षम्+++(=बलं [यथा तथा])+++ अ॑र्चत ॥34॥  
अ॒भीके॑ +++(वैरिणि)+++ चिद् उ लोक॒कृत् ।  
+++(वैरिभिः)+++ स॒ङ्गे स॒मथ्सु॑+++(=सङ्ग्रामेषु)+++ वृत्र॒हा ।  
अ॒स्माक॑म् बोधि+++(=बुध्यतां)+++ चोदि॒ता ।  
नभ॑न्ताम्+++(=हिंसन्ताम्)+++ अन्य॒केषा᳚म् ।  
ज्या॒का+++(=कु-ज्या)+++ अधि॒ धन्व॑सु ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/04_indrav.NvayaM_shunAsIram.md">
<details open><summary><h2>04 इन्द्रव्ँवयं शुनासीरम् ...{Loading}...</h2></summary>


इन्द्र॑व्ँ व॒यꣳ शु॑ना॒-सीर᳚म्+++(=वायु-सूर्य-सहितम् / सतीक्ष्ण-हलम्)+++ ।  
अ॒स्मिन् य॒ज्ञे ह॑वामहे ।  
आ वाजै॒र्+++(=अन्नैः [सह])+++ उप॑ नो गमत् ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/05_indrAya_shunAsIrAya.md">
<details open><summary><h2>05 इन्द्राय शुनासीराय ...{Loading}...</h2></summary>



इन्द्रा॑य॒ शुना॒-सीरा॑य+++(= सतीक्ष्ण-हलाय)+++ ।  
स्रु॒चा जु॑हुत नो ह॒विः ॥35॥  
जु॒षता॒म् प्रति॒ मेधि॑रः+++(=मेधावी)+++ ।  
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/06_haryashvAya_bharatA.md">
<details open><summary><h2>06 हर्यश्वाय भरता ...{Loading}...</h2></summary>


प्र ह॒व्यानि॑ घृ॒तव॑न्त्य् अस्मै ।  
हर्य्-अ॑श्वाय भरता स॒जोषाः᳚ ।  
इन्द्र॒ऽर्तुभि॒र् ब्रह्म॑णा वावृधा॒नः ।  
शु॒ना॒सी॒री+++(= सतीक्ष्ण-हलः)+++ ह॒विर् इ॒दञ् जु॑षस्व ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/07_vayassuparNA.md">
<details open><summary><h2>07 वयस्सुपर्णा ...{Loading}...</h2></summary>

वय॑स् सुप॒र्णा उप॑सेदु॒र् इन्द्र᳚म् ।  
प्रि॒यमे॑धा॒ ऋष॑यो॒ नाध॑मानाः+++(=नाथमानाः)+++ ।  
अप॑ ध्वा॒न्तम् ऊ᳚र्णु॒हि+++(=सारय)+++ पू॒र्धि+++(=पूरय)+++ चख्षुः॑ ।  
मु॒मु॒ग्ध्य्+++(=मोचय)+++ अ॑स्मान् नि॒धये॑ऽव ब॒द्धान् ।


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/08_bRhadindrAya_gAyata.md">
<details open><summary><h2>08 बृहदिन्द्राय गायत ...{Loading}...</h2></summary>



बृ॒हद् +++(साम)+++ इन्द्रा॑य गायत ॥36॥  
मरु॑तो वृत्र॒हन्त॑मम् ।  
येन॒ ज्योति॒र् अज॑नयन्न् ऋता॒वृधः॑+++(=यज्ञवर्धकाः)+++ ।  
दे॒वन् दे॒वाय॒ जागृ॑वि +++(ज्योतिः)+++।  
+++(ऋत्विजो हि पृष्ठस्तोत्रे बृहत्साम गायन्ति ॥ अस्य च मन्त्रस्य क्वचित्सोमविकृतौ विनियोगो द्रष्टव्यः ॥)+++
</details>
</div>

## प्रकीर्णम्
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/09_kAmihaikAkH_ka.md">
<details open><summary><h2>09 कामिहैकाᳵ क ...{Loading}...</h2></summary>

का मि॒हैका॒ᳵ+++(=नीहाराः →तिमिरः)+++ क इ॒मे प॑त॒ङ्गाः +++(केशोण्ड्रकानि)+++ ।  
मा॒न्था॒लाᳵ+++(=मन्थनोद्भवा)+++ कुलि॒ परि॑ मा पतन्ति ।  
अना॑वृतैना॒न् प्रध॑मन्तु दे॒वाः ।  
सौप॑र्ण॒ञ् चख्षु॑स् त॒नुवा॑ विदेय ।+++(4)+++
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/10_evA_vandasva.md">
<details open><summary><h2>10 एवा वन्दस्व ...{Loading}...</h2></summary>
<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/08/042/02_evA_vandasva.md">
<details open=""><summary><h4>०२ एवा वन्दस्व ...{Loading}...</h4></summary>


ए॒व+आ व॑न्दस्व॒ वरु॑णम् बृ॒हन्त᳚म् ।  
न॒म॒स्य+ आ धीर॑म् अ॒मृत॑स्य गो॒पाम् ।  
स न॒श् शर्म॑ त्रि॒-वरू॑थ॒व्ँ+++(=वर्म)+++ वियꣳ॑सत्+++(=वियमयतु)+++ ॥37॥  
यू॒यम् पा॑त स्व॒स्तिभि॒स् सदा॑ नः ।  

</details>
</div>
</details>
</div>

+++(अस्य मन्त्रस्य ब्रह्मण उत्सङ्गे सोमासादने विनियोगम् आपस्तम्ब आह - 'एवावन्दस्वेत्युपस्थे ब्रह्मा राजानं कुरुते' इति ॥)+++

+++(प्रवर्ग्यस्याभिषवेऽन्तर्भावनीयः ॥)+++  
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/11_nAke_suparNamupa.md">
<details open><summary><h2>11 नाके सुपर्णमुप ...{Loading}...</h2></summary>

नाके॑ सुप॒र्णम् उप॒ यत् पत॑न्तम् ।  
हृ॒दा वेन॑न्तो+++(=कामयमानाः)+++ अ॒भ्यच॑ख्षत त्वा +++(सूर्य!)+++ ।  
हिर॑ण्य-पख्ष॒व्ँ वरु॑णस्य दू॒तम् +++(शतभिषज आगमनात्)+++ ।  
य॒मस्य॒ योनौ॑ +++(भरण्यां)+++ शकु॒नम् भु॑र॒ण्युम्+++(=भरणशीलं)+++ ।

</details>
</div>

## आपः
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/12_shanno_devIrabhiShTaye.md">
<details open><summary><h2>12 शन्नो देवीरभिष्टये ...{Loading}...</h2></summary>
<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/04_shaM_no.md">
<details open=""><summary><h4>०४ शं नो ...{Loading}...</h4></summary>


शं नो॑ दे॒वीर॒भिष्ट॑य॒  
आपो॑ भवन्तु पी॒तये॑ ।  
शं योर्+++(=[अ]मिश्रणाय)+++ अ॒भि स्र॑वन्तु नः ॥ ०४॥

</details>
</div>
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/13_IshAnA_vAryANAm.md">
<details open><summary><h2>13 ईशाना वार्याणाम् ...{Loading}...</h2></summary>
<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/05_IshAnA_vAryANAM.md">
<details open=""><summary><h4>०५ ईशाना वार्याणां ...{Loading}...</h4></summary>


ईशा॑ना॒ वार्या॑णां॒+++(=वारिप्रभवानां)+++  
क्षय॑न्तीश्+++(=निवासयित्रीः)+++ चर्षणी॒नाम्+++(=चलनशीलानाम्)+++ ।  
अ॒पो या॑चामि भेष॒जम् ॥ ०५॥

</details>
</div>
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/14_aphsu_me.md">
<details open><summary><h2>14 अफ्सु मे ...{Loading}...</h2></summary>
<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/06_apsu_me.md">
<details open=""><summary><h4>०६ अप्सु मे ...{Loading}...</h4></summary>


अ॒प्सु मे॒ सोमो॑ अब्रवीद्  
अ॒न्तर् विश्वा॑नि भेष॒जा +++(इति)+++ ।  
अ॒ग्निं च॑ वि॒श्व-श॑म्भुवम् +++(वर्तमानम् अपि)+++ ॥ ०६॥

</details>
</div>
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/15_yadaphsu_te.md">
<details open><summary><h2>15 यदफ्सु ते ...{Loading}...</h2></summary>

यद् अ॒फ्सु ते॑ सरस्वति ।  
गोष्व् अश्वे॑षु॒ यन् मधु॑ +++(→क्षीरं)+++ ।  
तेन॑ मे वाजिनी-वति+++(→तरङ्गिणीवति)+++ ।  
मुख॑म् अङ्ग्धि+++(=अक्तं कुरु)+++ सरस्वति ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/16_yA_sarasvatI.md">
<details open><summary><h2>16 या सरस्वती ...{Loading}...</h2></summary>

या सर॑स्वती वैशम्+++(←विश्)+++-भ॒ल्या+++(=भरणक्षमा)+++, तस्या᳚म् मे रास्व ।
तस्या᳚स् ते भख्षीय ।
तस्या᳚स् ते भूयिष्ठ॒-भाजो॑ भूयास्म ।  

</details>
</div>

+++( एतस्य मन्त्रद्वयस्य दार्शिके यजमाने विनियोगमापस्तम्ब आह - 'यदप्सु त इत्युपक्रम्य भूयिष्ठभाजो भूयास्मेति मुखं विमृष्टे' इत्यन्तेन वाक्येन ॥)+++



## अग्निः
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/17_ahantvadasmi_madasi.md">
<details open><summary><h2>17 अहन्त्वदस्मि मदसि ...{Loading}...</h2></summary>

### मन्त्रः
अ॒हन्त्वद॑स्मि॒ मद॑सि॒ त्वमे॒तत् ।  
ममा॑सि॒ योनि॒स्तव॒ योनि॑रस्मि ।  
ममै॒व सन्वह॑ ह॒व्यान्य॑ग्ने ।  
पु॒त्रᳶ पि॒त्रे लो॑क॒कृज्जा॑तवेदः ।  

#### टीका
17सप्तदशीमाह - हे अग्ने! अहं त्वदस्मि त्वत्तः सकाशाद्यजमानोऽस्मि त्वमप्येतद्रूपं मदसि मत्तः सकाशादेतदाहवनीयरूपं प्राप्तोसि ॥ मया ह्याधीयमानस्य तव आहवनीयत्वम् ॥ अतः कारणात् त्वं मम योनिः कारणमसि ॥ अहं च तव योनिः कारणमस्मि ॥ हे अग्ने! ममैव सन् त्वं मदीय एव भूत्वा हव्यानि वह ॥ हे जातवेदः! सर्वजगदभिज्ञ! यथा लोके पुत्रः पित्रे लोककृत् स्थानसंपादको भवति अतो यथा मया तव स्थानं संपादितं तथा त्वयाऽपि भम पुण्यलोकः संपादनीया ॥ एतस्य मन्त्रस्य फलचमसे विनियोगमापस्तम्ब आह - 'अहं त्वदस्मि मदसीत्यङ्गारे हुत्वा तस्मै भक्षं प्रयच्छेत्' इति ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/18_ihaiva_santatra.md">
<details open><summary><h2>18 इहैव सन्तत्र ...{Loading}...</h2></summary>

### मन्त्रः

इ॒हैव सन्तत्र॒ सन्त॑न्त्वाऽग्ने ।  
प्रा॒णेन॑ वा॒चा मन॑सा बिभर्मि ।  
ति॒रो मा॒ सन्त॒मायु॒र्मा प्रहा॑सीत् ॥40॥  
ज्योति॑षा त्वा वैश्वान॒रेणोप॑तिष्ठे ।  
#### टीका
18अष्टादशीमाह - हे अग्ने! अहमिहैव दूरदेशे स्थितः सन् तत्राहवनीयायतने सन्तं वर्तमानं त्वां मदीयेन प्राणेन मनसा वाचा बिभर्मि धारयामि ॥ तिरः व्यवहितो भूत्वा सन्तं वर्तमानं मा मां प्रति आयुः मा प्रहासीत् मा परित्यजतु ॥ वैश्वानरेण सर्वपुरुषहितेन ज्योतिषा युक्तं त्वामुपतिष्ठे भजामि ॥ अयं मन्त्रः क्वचिदग्न्युपस्थाने विनियोक्तव्यः ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/19_ayante_yonir.md">
<details open><summary><h2>19 अयन्ते योनिर् ...{Loading}...</h2></summary>

### मन्त्रः
अ॒यन्ते॒ योनि॑र् ऋ॒त्वियः॑ ।  
यतो॑ जा॒तो अरो॑चथाः ।  
तञ्जा॒नन्न॑ग्न॒ आरो॑ह ।  
अथा॑ नो वर्धया र॒यिम् ।  
#### टीका
19एकोनविंशीमाह - हे अग्ने! अयं अरणिरूपः काष्ठविशेषः ते तव ऋत्वियः योनिः ऋतुकालसंबन्ध्युत्पत्तिस्थानम् ॥ यतो योनेर्जातस्त्वं अरोचथाः दीप्तोऽसि ॥ हे अग्ने! जानन् स्वकीयत्वेनावगच्छन् तं योनिं अरणिरूपमारोह ॥ अथानन्तरं नोऽस्माकं रयिं धनं वर्धय समृद्धं कुरु ॥ एतस्य मन्त्रस्य विनियोगो ब्राह्मणेनाम्नातः - अयं ते योनिर्ऋत्विय इत्यरण्योस्समारोहयति' इति ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/20_yA_te.md">
<details open><summary><h2>20 या ते ...{Loading}...</h2></summary>

### मन्त्रः
या ते॑ अग्ने य॒ज्ञिया॑ त॒नूस्तयेह्यारो॑हा॒त्माऽऽत्मान᳚म् ।  
अच्छा॒ वसू॑नि कृ॒ण्वन्न॒स्मे नर्या॑ पु॒रूणि॑ ।  

य॒ज्ञो भू॒त्वा य॒ज्ञमासी॑द॒ स्वाय्ँयोनि᳚म् ।  
जात॑वेदो॒ भुव॒ आ जाय॑मान॒स्सख्ष॑य॒ एहि॑ ।  
#### टीका
20विंशीमाह - हे अग्ने! ते तव यज्ञिया तनूः यज्ञयोग्या या तनूः तया तन्वा सह इहि आगच्छ ॥ आगत्य चात्मानमारोह ॥ त्वं मदीय आत्मा सन् मच्छरीरमारोह ॥ किं कुर्वन्? अस्मे अस्माकं नर्या नरस्य योग्यानि वसूनि धनानि पुरूणि बहूनि अच्छा अभिमुखानि कृण्वन् त्वं यज्ञस्वरूपो भूत्वा यज्ञं यज्ञनिर्वाहकं मद्देहं स्वां योनिं स्वकीयं स्थानमासीद प्राप्नुहि ॥ हे जातवेदः! भुवः सकाशादाभिमुख्येन जायमानः सक्षयः निवासस्थानसहित एह्यागच्छ ॥ एतस्यापि मन्त्रस्य विनियोगो ब्राह्मणे दर्शितः - 'या ते अग्रे यज्ञिया तनूस्तयेह्यारोहेत्यात्मन्समारोहयते' इति ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/21_upAvaroha_jAtavedapH.md">
<details open><summary><h2>21 उपावरोह जातवेदᳶ ...{Loading}...</h2></summary>

### मन्त्रः
उ॒पाव॑रोह जातवेद॒ᳶ पुन॒स्त्वम् ॥41॥  
दे॒वेभ्यो॑ ह॒व्यव्ँव॑ह नᳶ प्रजा॒नन्न् ।  
आयु॑ᳶ प्र॒जाꣳ र॒यिम॒स्मासु॑ धेहि ।  
अज॑स्रो दीदिहि नो दुरो॒णे ।  

#### टीका
21एकविंशीमाह - हे जातवेदः! पुनरपि त्वमुपावरोह अरण्योः सकाशात्भूमाववतर ॥ अवतीर्य च प्रजानन् अस्य देवस्येदं हविरिति प्रकर्षेण जानन् नः अस्मदीयं हव्यं देवेभ्यो वह प्रापय आयुरादिकमस्मासु संपादय ॥ अजस्रः निरन्तरं वर्तमानस्त्वं नः दुरोणे अस्मदीये गृहे दीदिहि दीप्यस्व ॥ एतस्य विनियोगमापस्तम्ब आह - 'उपावरोह जातवेद इति निवर्तमानमभिमन्त्रयते' इति ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/22_tamindranjohavImi.md">
<details open><summary><h2>22 तमिन्द्रञ्जोहवीमि ...{Loading}...</h2></summary>

### मन्त्रः
तमिन्द्र॑ञ्जोहवीमि म॒घवा॑नमु॒ग्रम् ।  
स॒त्रा दधा॑न॒मप्र॑तिष्कुत॒ꣳ॒ शवाꣳ॑सि ।  
मꣳहि॑ष्ठो गी॒र्भिरा च॑ य॒ज्ञियो॑ऽव॒वर्त॑त् ।  
रा॒ये नो॒ विश्वा॑ सु॒पथा॑ कृणोतु व॒ज्री ।  

#### टीका
22द्वाविंशीमाह - तं प्रसिद्धमिन्द्रं जोहवीमि आह्वयामि ॥ कीदृशमिन्द्रं? मघवानं धनवन्तं उग्रं शत्रुषु तीव्रं शवांसि सर्वाणि बलानि सत्रादधानं सहधारयन्तं अप्रतिष्कुतं कुतोऽपि प्रतिपक्षरहितम् ॥ ईदृश इन्द्रः मंहिष्ठः अतिशयेन पूज्यः यज्ञियः यज्ञयोग्यश्च सन् गीर्भिः अस्मदीयाभिः स्तुतिभिः आववर्तत् पुनःपुनःरावर्तमानस्सन् वज्री वज्रयुक्तो विश्वा सुपथा सर्वान् सुमार्गान् नः राये अस्माकं धनलाभाय कृणोतु करोतु ॥ अयं मन्त्रः ऐन्द्रे कर्मणि द्रष्टव्यः ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/23_trikadrukeShu_mahiSho.md">
<details open><summary><h2>23 त्रिकद्रुकेषु महिषो ...{Loading}...</h2></summary>

### मन्त्रः
त्रिक॑द्रुकेषु महि॒षो यवा॑शिरन्तुवि॒शुष्म॑स्तृ॒पत् ।  
सोम॑मपिब॒द्विष्णु॑ना सु॒तय्ँयथाऽव॑शत् ।  
स ई᳚म्ममाद॒ महि॒ कर्म॒ कर्त॑वे म॒हामु॒रुम् ॥42॥  
सैनꣳ॑ सश्चद्दे॒वन्दे॒वस्स॒त्यमिन्दुꣳ॑ स॒त्य इन्द्रः॑ ।  
#### टीका
23त्रयोविंशीमाह - 'ज्योतिर्गौरायुरिति त्रिकद्रुकः' इत्यापस्तम्बेनाभिधानाज्ज्योतिरादयस्त्रयः सोमयागास्त्रिकद्रुकशब्दवाच्याः ॥ तेषु योगेष्विन्द्रः विष्णुना सहितः सोममपिवत् ॥ कीदृश इन्द्रः? महिषः गुणैश्वर्यादिभिर्महान् तुविशुष्मः प्रभूतबलः तृपत् तृप्तिं गतः ॥ कीदृशं सोमं? यवाशिरं यवसक्तुमिश्रितं सुतमभिषुतम् ॥ स चेन्द्रः तं सोमं यथावशत् यथावदकामयत सम्यक्कामितवानित्यर्थः ॥ स च सोमः महि कर्म कर्तवे महत्कर्म कर्तुं ईममाद इममिन्द्रं हर्षयामास ॥ स चेन्द्र एनं सोमं सश्चत् पीतवान् ॥ कीदृशं सोमं? महां स्वादुत्वेन महान्तं उरुं प्रभूतं देवं दीप्यमानं सत्यमवितथमवश्यफलप्रदं इन्दुं आह्लादहेतुम् ॥ कीदृश इन्द्वः? देवो दीप्यमानः सत्यः अवितथस्वरूपः केनाप्यबाध्य इत्यर्थः ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/24_vidadyatI_saramA.md">
<details open><summary><h2>24 विदद्यती सरमा ...{Loading}...</h2></summary>

### मन्त्रः
वि॒दद्यती॑ स॒रमा॑ रु॒ग्णमद्रेः᳚ ।  
महि॒ पाथ॑ᳶ पू॒र्व्यꣳ स॒द्ध्रिय॑क्कः ।  
अग्र॑न्नयथ्सु॒पद्यख्ष॑राणाम् ।  
अच्छा॒ रव॑म्प्रथ॒मा जा॑न॒तीगा᳚त् ।  

#### टीका
24चतुर्विंशीमाह - सरमा काचित् शुनी श्वमूर्तिधारिणी देवता भूमावन्नसंपादनार्थं आयती इन्द्रेण प्रेषिता अद्रेर्यती मेरोः सकाशाद्भूमिं गच्छन्ती रुग्णं अन्नाभावेन क्षुधाग्रस्तं जनं विदत् अलभत ॥ ततो महि पाथः महज्जलं कः अकरोत् ॥ कीदृशं? पूर्व्यं पूर्वमुत्पन्नमन्नस्य कारणं सहाञ्चतीति सध्रियक् सर्वक्षेत्रसंचारीत्यर्थः ॥ सुष्ठु पद्यते गच्छतीति सुपदी सा शुनी अग्रं नयत् तज्जलं पुरतो नीतवती ॥ तत्र पुरोदेशे अक्षराणां क्षरो विनाशो हिंसा तदयोग्यानां गवां रवं शब्दं जानती अच्छा तदाभिमुख्येन प्रथमा मुख्या सती गात् जगाम जलोत्पादनेनान्नं संपाद्य गोरसं संपादयितुं गतवतीत्यर्थः ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/25_vidadgavyaM_saramA.md">
<details open><summary><h2>25 विदद्गव्यं सरमा ...{Loading}...</h2></summary>

### मन्त्रः
वि॒दद्गव्यꣳ॑ स॒रमा॑ दृ॒ढमू॒र्वम् ।  
येना॒नुक॒म्मानु॑षी॒ भोज॑ते॒ विट् ।  
आ ये विश्वा᳚स्स्वप॒त्यानि॑ च॒क्रुः ।  
कृ॒ण्वा॒नासो॑ अमृत॒त्वाय॑ गा॒तुम् ।  

#### टीका
25पञ्चविंशीमाह - सरमा शुनी गव्यं गोयूथं विदत् अलभत ॥ कीदृशं? दृढं कदाचिदप्यनपायिनं ऊर्वं अतिप्रभूतम् ॥ मानुषी विट् विश्वमनुष्यरूपा प्रजा येन गोयूथेन भोजते क्षीरादिकं भुङ्क्ते ॥ नुकमित्येतदव्ययं सर्वथेत्यस्मिन्नर्थे वर्तते ॥ अमृतत्वाय स्वर्गरूपाय कमर्फलाय गातुं मार्गं कृण्वानासः कुर्वाणा ये यजमाना विश्वा सर्वाणि स्वपत्यानि कर्माण्याचक्रुः सर्वतः कृतवन्तः ॥ तथाविधयजमानरूपा प्रजा येन गव्येन भुङ्क्ते तं गोयूथं अलभतेति पूर्वत्रान्वयः ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/26_tvannRbhirnRpate_devahUtau.md">
<details open><summary><h2>26 त्वन्नृभिर्नृपते देवहूतौ ...{Loading}...</h2></summary>

### मन्त्रः
त्वन्नृभि॑र्नृपते दे॒वहू॑तौ ॥43॥  
भूरी॑णि वृ॒त्वा ह॑र्यश्व हꣳसि ।  
त्वन्निद॑स्यु॒ञ्चुमु॑रिम् ।  
धुनि॒ञ्चास्वा॑पयो द॒भीत॑ये सु॒हन्तु॑ ।  

#### टीका
26षड्विंशीमाह - हे हर्यश्व! हरिनामकाभ्यामश्वाभ्यामुपेत ॥ इन्द्र! हे नृपते! मनुष्याणां पालक! नृभिर्मनुष्यैः यजमानर्त्विग्भिः देवहूतौ देवार्थमाह्वाने कृते सति त्वं भूरीणि बहूनि वृत्वा वृत्राणि शत्रुजातानि हंसि मारयसि ॥ किंच - त्वं निदस्युप्रभृतीन् त्रीन् रक्षोविशेषान् सुहन्तु सुष्ठु हननसाधनेन वज्रेण दभीतये दम्भनाय हिंसार्थं अस्वापयः सुप्तान्मूर्छितानकरोः ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/27_evA_pAhi.md">
<details open><summary><h2>27 एवा पाहि ...{Loading}...</h2></summary>

### मन्त्रः
ए॒वा पा॑हि प्र॒त्नथा॒ मन्द॑तु त्वा ।  
श्रु॒धि ब्रह्म॑ वावृधस्वो॒त गी॒र्भिः ।  
आ॒विस्सुर्य॑ङ्कृणु॒हि पी॒पिही॒षः ।  
ज॒हि शत्रूꣳ॑ र॒भि गा इ॑न्द्र तृन्धि ।  

#### टीका
27सप्तविंशीमाह - हे इन्द्र! प्रत्नथा पुरातनः पूर्वकल्पावस्थितः इन्द्रः यथा सोमं पिबति एवा पाहि एवमेव त्वमपि सोमं पिब ॥ स च सोमः त्वां मन्दतु हर्षयतु ॥ ब्रह्म अस्माभिः प्रयुज्यमानं मन्त्रं श्रुधि शृणु ॥ उत अपिच गीर्भिः अस्मदीयाभिः स्तुतिभिः वावृधस्व अतिशयेन वर्धस्व ॥ सूर्यमाविष्कृणुहि आच्छादकस्य स्वर्भानुसंज्ञकस्यासुरस्य विनाशेन प्रकटीकुरु ॥ इषः अन्नानि पीपिहि पालय ॥ शत्रून् जहि मारय ॥ गा अभिलक्ष्य तृन्धि विरोधिनो व्याघ्रतस्करादीन्विनाशय ॥ 'तमिन्द्रं जोहवीमि' इत्यादिमन्त्रषट्कमैन्द्रे कमेणि द्रष्टव्यम् ॥ त्रिकद्रुकेष्विति मन्त्रस्तु षोडशिशस्त्रेऽप्यन्तर्भावनीयः ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/28_agne_bAdhasva.md">
<details open><summary><h2>28 अग्ने बाधस्व ...{Loading}...</h2></summary>

### मन्त्रः
अग्ने॒ बाध॑स्व॒ वि मृधो॑ नुदस्व ।  
अपामी॑वा॒ अप॒ रख्षाꣳ॑सि सेध ।  
अ॒स्माथ्स॑मु॒द्राद्बृ॑ह॒तो दि॒वो नः॑ ॥44॥  
अ॒पाम्भू॒मान॒मुप॑ नस्सृजे॒ह ।  

#### टीका
28अष्टाविंशीमाह - हे अग्ने! मृधः शत्रून् विशेषेण बाधस्व ॥ अमीवाः रोगान् अपनुदस्व ॥ रक्षांसि अपसेध अपगमय ॥ अस्मात् दृश्यमानात् समुद्रात् बृहतः समुद्रवदतिप्रौढात् दिवः द्युलोकात् नः अस्मदर्थं अपां भूमानं वृष्टिजलस्य बाहुल्यं सृज उत्पादय ॥ किंच - नः अस्मानपि इह कर्मणि उपसृन संयोजय ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/29_yajna_pratitiShTha.md">
<details open><summary><h2>29 यज्ञ प्रतितिष्ठ ...{Loading}...</h2></summary>

### मन्त्रः
यज्ञ॒ प्रति॑तिष्ठ सुम॒तौ सु॒शेवा॒ आ त्वा᳚ ।  
वसू॑नि पुरु॒धा वि॑शन्तु ।  
दी॒र्घमायु॒र्यज॑मानाय कृ॒ण्वन्न् ।  
अधा॒मृते॑न जरि॒तार॑मङ्ग्धि ।  
#### टीका
29एकोनत्रिंशीमाह - हे यज्ञ! यागनिष्पादक! वह्ने! सुमतौ भक्तियुक्तायां अस्मदीयायां बुद्धौ प्रतितिष्ठ प्रतिष्ठितो भव ॥ किं कुर्वन्? यजमानार्थं दीर्घमायुः कुर्वन्, तादृशं त्वा त्वां पुरुधा बहुविधानि वसूनि धनानि आविशन्तु सर्वतः प्रविशन्तु ॥ अथ अनन्तरं जरितारं जरां प्राप्स्यन्तं यजमानं अमृतेन अङ्ग्धि नाशरहितेन स्वर्गलोकेन संयोजय ॥ एतयोर्मन्त्रयोरुत्तरवेद्यामग्निप्रतिष्ठापने विनियोगमापस्तम्ब आह - 'अग्रे बाधस्व' इत्यारभ्य 'संभारेषु प्रतिष्ठाप्य' इत्यन्तेन वाक्येन ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/30_indrashshunAvadvitanoti.md">
<details open><summary><h2>30 इन्द्रश्शुनावद्वितनोति ...{Loading}...</h2></summary>

### मन्त्रः
इन्द्र॑श्शु॒नाव॒द्वित॑नोति॒ सीर᳚म् ।  
स॒व्ँव॒थ्स॒रस्य॑ प्रति॒माण॑मे॒तत् ।  
अ॒र्कस्य॒ ज्योति॒स्तदिदा॑स॒ ज्येष्ठ᳚म् ।  
स॒व्ँव॒थ्स॒रꣳ शु॒नव॒थ्सीर॑मे॒तत् ।  
#### टीका
30त्रिंशीमाह - अयमिन्द्रः शुनावत् सीरं वायुसहितमादित्यं वितनोति विस्तारयति ॥ एतत् आदित्यस्य विस्ताररूपं संवत्सरस्य प्रतिमाणं प्रतिनिधिरूपम् ॥ आदित्यगमनावृत्त्या हि संवत्सरो निष्पाद्यते ॥ तदित् तदानीमेव अर्कस्य आदित्यस्य ज्योतिः ज्येष्ठं अतिप्रशस्तं प्रवृद्धं च आस ॥ एतज्ज्योतिः संवत्सरनिष्पादकत्वात्संवत्सरस्वरूपम् ॥ शुनवत् वायुसंयुक्तं सीरमादित्यमण्डलरूपमित्येवं तस्य ज्येष्ठत्वम् ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/31_indrasya_rAdhapH.md">
<details open><summary><h2>31 इन्द्रस्य राधᳶ ...{Loading}...</h2></summary>

### मन्त्रः
इन्द्र॑स्य॒ राध॒ᳶ प्रय॑तम्पु॒रु त्मना᳚ ।  
तद॑र्करू॒पव्ँवि॒मिमा॑नमेति ।  
द्वाद॑शारे॒ प्रति॑तिष्ठ॒तीद्वृषा᳚ ।  
#### टीका
31एकत्रिंशीमाह - इन्द्रस्य राध सर्वकर्मसाधकं यत्सामर्थ्यं तत्पुरु प्रभूतं आत्मना प्रयतं स्वेनैव संपादितं तत्सामर्थ्यमर्कस्वरूपं सूर्यस्वरूपं भूत्वा विमिमानमेति सर्वैः प्राणिभिर्विशेषेण प्रमीयमाणं सत् एति गच्छति संचरतीत्यर्थः ॥ सोऽयमादित्यरूपो वृषा कामाभिवर्षकः इन्द्रः द्वादशारे द्वादशमासरूपैः अरैर्युक्ते संवत्सरचक्रे प्रतितिष्ठतीत् प्रतिष्ठित एव वर्तते ॥॥


</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/vishvAsa-prastutiH/2/5/8/32_ashvAyanto_gavyanto.md">
<details open><summary><h2>32 अश्वायन्तो गव्यन्तो ...{Loading}...</h2></summary>

### मन्त्रः
अ॒श्वा॒यन्तो॑ ग॒व्यन्तो॑ वा॒जय॑न्तः ।  
हवा॑महे॒ त्वोप॑गन्त॒वा उ॑ ।  
आ॒भूष॑न्तस्त्वा सुम॒तौ नवा॑याम् ।  
व॒यमि॑न्द्र त्वा शु॒नꣳ हु॑वेम ॥45॥  

#### टीका
32द्वात्रिंशीमाह - हे इन्द्र! वयं अश्वायन्तः अश्वमात्मन इच्छन्तः गव्यन्तः गामात्मन इच्छन्त वाजयन्तः वाजमन्नमात्मन इच्छन्तः त्वां उपगन्त वा उ उपगन्तुमेव हवामहे आह्वयामः ॥ नवायां नूतनायां सुमतौ शोभनायां भक्तियुक्तायां अस्मद्बुद्धौ त्वामाभूषन्तः सर्वतः प्रशंसन्तो वयं हे इन्द्र! त्वा शुनं त्वद्रूपं वायुं तदुपलक्षितमादित्यं च हुवेम आह्वयामः ॥ तदेतन्मन्त्रत्रयं शुनासीरगुणकेन्द्रदेवताके कर्मणि द्रष्टव्यम् ॥॥  

वेदार्थस्य प्रकाशेन तमो हार्दं निवारयन् ॥   
पुमर्थांश्चतुरो देयाद्विद्यातीर्थमहेश्वरः ॥॥   

इति श्रीमद्वीरबुक्कणसाम्राज्यधुरंधर श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैतिरीयब्राह्मणभाष्ये द्वितीयाष्टके पञ्चमप्रपाठके अष्टमोऽनुवाकः ॥

पञ्चमप्रपाठकः समाप्तः ॥  
</details>
</div>