+++
title = "१०"

+++

<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/03/10/01_phalIkaraNahomam_pUrvametadvA_viparItam.md">
<details open><summary><h3>01 फलीकरणहोमम् पूर्वमेतद्वा विपरीतम् ...{Loading}...</h3></summary>

फलीकरणहोमं पूर्वमेतद्वा विपरीतम् । चतुर्गृहीत आज्ये फलीकरणानोप्याग्नेऽदभ्धायोऽशीततनो इति जुहोति । एवं पिष्टलेपानुलूखले मुसले यच्च शूर्प आशिश्लेष दृषदि यत्कपाले । अवप्रुषो विप्रुषः संयजामि विश्वे देवा हविरिदं जुषन्ताम् । यज्ञे या विप्रुषः सन्ति बह्वीरग्नौ ताः सर्वाः स्विष्टाः सुहुता जुहोमि स्वाहेति १
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/03/10/02_yA_sarasvatI_vishobhagInA.md">
<details open><summary><h3>02 या सरस्वती विशोभगीना ...{Loading}...</h3></summary>

या सरस्वती विशोभगीना तस्यै स्वाहा या सरस्वती वेशभगीना तस्यै स्वाहेन्द्रोपानस्यकेहमनसो वेशान्कुरु सुमनसः सजातान्स्वाहेति दक्षिणाग्नौ प्रतिमन्त्रं जुहोति २
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/03/10/03_vedo-sIti_vedaM_hotA.md">
<details open><summary><h3>03 वेदोऽसीति वेदं होता ...{Loading}...</h3></summary>

वेदोऽसीति वेदं होता पत्न्या उपस्थे त्रिः प्रास्यति ३
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/03/10/04_nirdviShantan_nirarAtin_nudetItarA.md">
<details open><summary><h3>04 निर्द्विषन्तन् निररातिन् नुदेतीतरा ...{Loading}...</h3></summary>

निर्द्विषन्तं निररातिं नुदेतीतरा प्रास्तम्प्रास्तं प्रतिनिरस्यति ४
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/03/10/05_tantun_tanvanniti_vedaM.md">
<details open><summary><h3>05 तन्तुन् तन्वन्निति वेदं ...{Loading}...</h3></summary>

तन्तुं तन्वन्निति वेदं होता गार्हपत्यात्प्रक्रम्य सन्ततमाहवनीयात्स्तृणात्या वा वेदेः ५
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/03/10/06_imaM_viShyAmIti_patnI.md">
<details open><summary><h3>06 इमं विष्यामीति पत्नी ...{Loading}...</h3></summary>

इमं विष्यामीति पत्नी योक्त्रपाशं विमुञ्चते ६
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/03/10/07_tasyAH_sayoktre-njalau_pUrNapAtramAnayani.md">
<details open><summary><h3>07 तस्याः सयोक्त्रेऽञ्जलौ पूर्णपात्रमानयनि ...{Loading}...</h3></summary>

तस्याः सयोक्त्रेऽञ्जलौ पूर्णपात्रमानयनि ७
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/03/10/08_samAyuShA_sam_prajayetyAnIyamAne.md">
<details open><summary><h3>08 समायुषा सम् प्रजयेत्यानीयमाने ...{Loading}...</h3></summary>

समायुषा सं प्रजयेत्यानीयमाने जपति ८
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/03/10/09_ninIya_mukhaM_vimRjyottiShThati.md">
<details open><summary><h3>09 निनीय मुखं विमृज्योत्तिष्ठति ...{Loading}...</h3></summary>

निनीय मुखं विमृज्योत्तिष्ठति पुष्टिमती पशुमती प्रजावती गृहमेधिनी भूयासमिति ९
</details>
</div>



  
इति दशमी कण्डिका 
इति तृतीयः पटलः
