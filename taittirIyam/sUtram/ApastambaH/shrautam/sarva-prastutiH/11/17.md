+++
title = "१७"

+++

<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/01_A_grAvNa_A.md">
<details open><summary><h3>01 आ ग्राव्ण आ ...{Loading}...</h3></summary>

आ ग्राव्ण आ वायव्यान्या द्रोणकलशम् । उत्पत्नीमानयन्ति । अन्वनांसि प्रवर्तयन्ति यायावरस्य यान्यपरस्मिन्गार्हपत्ये भवन्ति । अजमनुनयन्ति । इध्माबर्हिराज्यानि प्रोक्षणीरित्यनुहरन्ति १
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/02_shAlAmukhIye_praNayanIyamidhmamAdIpya_sikatAbhirupayamyAgnIShomAbhyAm.md">
<details open><summary><h3>02 शालामुखीये प्रणयनीयमिध्ममादीप्य सिकताभिरुपयम्याग्नीषोमाभ्याम् ...{Loading}...</h3></summary>

शालामुखीये प्रणयनीयमिध्ममादीप्य सिकताभिरुपयम्याग्नीषोमाभ्यां प्रणीयमानाभ्यामनुब्रूहीति सम्प्रेष्यति । प्रणीयमानाभ्यामनुब्रूहीति वा २
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/03_prathamAyAn_triranUktAyAmayan_no.md">
<details open><summary><h3>03 प्रथमायान् त्रिरनूक्तायामयन् नो ...{Loading}...</h3></summary>

प्रथमायां त्रिरनूक्तायामयं नो अग्निर्वरिवः कृणोत्वित्यग्निप्रथमाः सोमप्रथमा वा प्राञ्चोऽभिप्रव्रजन्ति ३
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/04_AgnIdhrIye-gnim_pratiShThApyAgne_nayetyardhamAjyasheShasya.md">
<details open><summary><h3>04 आग्नीध्रीयेऽग्निम् प्रतिष्ठाप्याग्ने नयेत्यर्धमाज्यशेषस्य ...{Loading}...</h3></summary>

आग्नीध्रीयेऽग्निं प्रतिष्ठाप्याग्ने नयेत्यर्धमाज्यशेषस्य जुहोति ४
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/05_grAvNo_vAyavyAni_droNakalashamAgnIdhra.md">
<details open><summary><h3>05 ग्राव्णो वायव्यानि द्रोणकलशमाग्नीध्र ...{Loading}...</h3></summary>

ग्राव्णो वायव्यानि द्रोणकलशमाग्नीध्र उपवासयति ५
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/06_uttareNAgnIdhrIyamAhavanIya~N_gatvoru_viShNo.md">
<details open><summary><h3>06 उत्तरेणाग्नीध्रीयमाहवनीयङ् गत्वोरु विष्णो ...{Loading}...</h3></summary>

उत्तरेणाग्नीध्रीयमाहवनीयं गत्वोरु विष्णो विक्रमस्वेति सर्वमाज्यशेषं जुहोति ६
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/07_hute-mAtyAH_pradaxiNamAvRtya_yathetamupAvartante.md">
<details open><summary><h3>07 हुतेऽमात्याः प्रदक्षिणमावृत्य यथेतमुपावर्तन्ते ...{Loading}...</h3></summary>

हुतेऽमात्याः प्रदक्षिणमावृत्य यथेतमुपावर्तन्ते ७
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/08_somA_jigAti_gAtuvidityaparayA.md">
<details open><summary><h3>08 सोमा जिगाति गातुविदित्यपरया ...{Loading}...</h3></summary>

सोमा जिगाति गातुविदित्यपरया द्वारा हविर्धानं राजानं प्रपादयति । पूर्वया गतश्रियः ८
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/09_pUrvayA_yajamAnaH_prapadyate.md">
<details open><summary><h3>09 पूर्वया यजमानः प्रपद्यते ...{Loading}...</h3></summary>

पूर्वया यजमानः प्रपद्यते ९
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/17/10_daxiNasya_havirdhAnasya_nIDe.md">
<details open><summary><h3>10 दक्षिणस्य हविर्धानस्य नीडे ...{Loading}...</h3></summary>

दक्षिणस्य हविर्धानस्य नीडे पूर्ववत्कृष्णाजिनास्तरणं राज्ञश्चासादनम् १०
</details>
</div>



  
इति सप्तदशी कण्डिका 
