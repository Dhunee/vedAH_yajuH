+++
title = "१५"

+++

<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/15/01_brahmajyotirasi_suvardhAmeti_brahmANam.md">
<details open><summary><h3>01 ब्रह्मज्योतिरसि सुवर्धामेति ब्रह्माणम् ...{Loading}...</h3></summary>

ब्रह्मज्योतिरसि सुवर्धामेति ब्रह्माणम् । सदस्योऽसि मलिम्लुच इति सदस्यम् । समुद्रोऽसि विश्वभरा इति सदः । अजोऽस्येकपादिति शालामुखीयम् । अहिरसि बुध्निय इति प्राजहितम् । कव्योऽसि कव्यवाहन इति दक्षिणाग्निम् । आयुर्बृहत्तदशीय तन्मावतु तस्य नाम्ना वृश्चामि यो ऽस्मान्द्वेष्टि यं च वयं द्विष्मः । विश्वायुर्वामदेब्यं तदशीय तन्मावतु तस्य नाम्ना वृश्चामि योऽस्मान्द्वेष्टि यं च वयं द्विष्मः । आयुःपति रथन्तरं तदशीय तन्मावतु तस्य नाम्ना वृश्चामि योऽस्मान्द्वेष्टि यं च वयं द्विष्म इत्येतैश्च प्रतिमन्त्रं हविर्धानाग्नीध्रसदांसीति १
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/15/02_raudreNAnIkeneti_sarvatrAnuShajati.md">
<details open><summary><h3>02 रौद्रेणानीकेनेति सर्वत्रानुषजति ...{Loading}...</h3></summary>

रौद्रेणानीकेनेति सर्वत्रानुषजति २
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/15/03_stRNIta_barhiH_pra.md">
<details open><summary><h3>03 स्तृणीत बर्हिः प्र ...{Loading}...</h3></summary>

स्तृणीत बर्हिः प्र व्रतं यच्छतेति सम्प्रेष्यति ३
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/15/04_pUrvasminvA_staraNa_etaM.md">
<details open><summary><h3>04 पूर्वस्मिन्वा स्तरण एतं ...{Loading}...</h3></summary>

पूर्वस्मिन्वा स्तरण एतं सम्प्रैषं ब्रूयात् ४
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/15/05_atra_stRNannuttaravedikharoparavadhiShNiyAnnAbhistRNIyAt.md">
<details open><summary><h3>05 अत्र स्तृणन्नुत्तरवेदिखरोपरवधिष्णियान्नाभिस्तृणीयात् ...{Loading}...</h3></summary>

अत्र स्तृणन्नुत्तरवेदिखरोपरवधिष्णियान्नाभिस्तृणीयात् ५
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/15/06_atraikastanaM_vrataM_yajamAnAya.md">
<details open><summary><h3>06 अत्रैकस्तनं व्रतं यजमानाय ...{Loading}...</h3></summary>

अत्रैकस्तनं व्रतं यजमानाय प्रयच्छति ६
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/11/15/07_ardhavratamatra_vAjasaneyinaH_samAmananti.md">
<details open><summary><h3>07 अर्धव्रतमत्र वाजसनेयिनः समामनन्ति ...{Loading}...</h3></summary>

अर्धव्रतमत्र वाजसनेयिनः समामनन्ति । अर्धमन्तरेणोत्तमे प्रवर्ग्योपसदौ ७
</details>
</div>



  
इति पञ्चदशी कण्डिका 
इति षष्ठः पटलः
