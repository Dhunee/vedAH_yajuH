+++
title = "०६"

+++

<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/04/06/01_ashishrema_barhirantaH_pRthivyAM.md">
<details open><summary><h3>01 अशिश्रेम बर्हिरन्तः पृथिव्यां ...{Loading}...</h3></summary>

अशिश्रेम बर्हिरन्तः पृथिव्यां संरोहयन्त ओषधीर्विवृक्णाः । यासां मूलमुदवधीः स्फ्येन शिवा नस्ताः सुहवा भवन्तु । सुमनसो यजमानाय सन्त्वोषधीराप इह शक्वरीश्च । वृष्टिद्यावा पर्जन्य एना विरोहयतु हिरण्यवर्णाः शतवल्शा अदब्धा इत्यन्तर्वेदि बर्हिरासन्नम् १
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/04/06/02_chatuHshikhaNDA_yuvatiH_supeshA.md">
<details open><summary><h3>02 चतुःशिखण्डा युवतिः सुपेशा ...{Loading}...</h3></summary>

चतुःशिखण्डा युवतिः सुपेशा घृतप्रतीका वयुनानि वस्ते । सा स्तीर्यमाणा महते सौभगाय सा मे धुक्ष्व यजमानाय कामान् । शिवा च मे शग्मा चैधि स्योना च मे सुषदा चैध्यूर्जस्वती च मे पयस्वती चैधि । इषमूर्जं मे पिन्वस्व ब्रह्म तेजो मे पिन्वस्व क्षत्रमोजो मे पिन्वस्व विशं पुष्टिं मे पिन्वस्वायुरन्नाद्यं मे पिन्वस्व प्रजां पशून्मे पिन्वस्वेति स्तीर्यमाणाम् २
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/04/06/03_dhruvo-sItyetaiH_pratimantram_paridhInparidhIyamAnAn.md">
<details open><summary><h3>03 ध्रुवोऽसीत्येतैः प्रतिमन्त्रम् परिधीन्परिधीयमानान् ...{Loading}...</h3></summary>

ध्रुवोऽसीत्येतैः प्रतिमन्त्रं परिधीन्परिधीयमानान् । अस्मिन्यज्ञ उप भूय इन्नु मेऽविक्षोभाय परिधीन्दधामि । धर्ता धरुणो धरीयानग्निर्द्वेषांसि निरितो नु दाता इति च ३
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/04/06/04_yunajmi_tvA_brahmaNA.md">
<details open><summary><h3>04 युनज्मि त्वा ब्रह्मणा ...{Loading}...</h3></summary>

युनज्मि त्वा ब्रह्मणा दैव्येनेत्याहवनीयम् । तेजिष्ठा ते तपना या च रोचना प्रत्योषन्तीस्तज्वो यास्ते अग्ने । ताभिर्वर्माण्यभितो व्ययस्व मा त्वा दभन्यज्ञहनः पिशाचा इति च ४
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/04/06/05_vichChinadmi_vidhRtIbhyAM_sapatnAnjAtAnbhrAtRvyAnye.md">
<details open><summary><h3>05 विच्छिनद्मि विधृतीभ्यां सपत्नाञ्जातान्भ्रातृव्यान्ये ...{Loading}...</h3></summary>

विच्छिनद्मि विधृतीभ्यां सपत्नाञ्जातान्भ्रातृव्यान्ये च जनिष्यमाणाः । विशो यन्त्राभ्यां विधमाम्येनानहं स्वानामुत्तमो ऽसानि देवाः । विशो यन्त्रे नुदमाने अरातिं विश्वं पाप्मानममतिं दुर्मरायुम् । सीदन्ती देवी सुकृतस्य लोके धृती स्थो विधृती स्वधृती प्राणान्मयि धारयतं प्रजां मयि धारयतं पशून्मयि धारयतमिति विधृती आसाद्यमाने ५
</details>
</div>



  
इति षष्ठी कण्डिका 
