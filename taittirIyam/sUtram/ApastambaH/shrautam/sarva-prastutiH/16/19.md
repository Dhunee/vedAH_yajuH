+++
title = "१९"

+++

<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/01_gAyatrIM_lomabhiH_pravishAmi.md">
<details open><summary><h3>01 गायत्रीं लोमभिः प्रविशामि ...{Loading}...</h3></summary>

गायत्रीं लोमभिः प्रविशामि । त्रिष्टुभं त्वचा प्रविशामि । जगतीं मांसेन प्रविशामि । अनुष्टुभमस्थ्ना प्रविशामि । पङ्क्तिं मज्ज्ञा प्रविशामि । ऐन्द्राग्नं वर्म बहुलं यदुग्रं विश्वे देवा नातिविध्यन्ति सूराः । तन्नस्त्रायतां तन्नो विश्वतो महदायुष्मन्तो जरामुप्रगच्छेम देवा इति विमितमग्निमाक्रमन्ते १
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/02_lAngalam_pavIravamiti_dvAbhyA~N.md">
<details open><summary><h3>02 लाङ्गलम् पवीरवमिति द्वाभ्याङ् ...{Loading}...</h3></summary>

लाङ्गलं पवीरवमिति द्वाभ्यां कृषति २
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/03_kInAshA_balIvardAnajanti.md">
<details open><summary><h3>03 कीनाशा बलीवर्दानजन्ति ...{Loading}...</h3></summary>

कीनाशा बलीवर्दानजन्ति ३
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/04_puchChAchChiro-dhi_kvaShati.md">
<details open><summary><h3>04 पुच्छाच्छिरोऽधि क्वषति ...{Loading}...</h3></summary>

पुच्छाच्छिरोऽधि क्वषति ४
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/05_kAma~N_kAmadughe_dhuxveti.md">
<details open><summary><h3>05 कामङ् कामदुघे धुक्ष्वेति ...{Loading}...</h3></summary>

कामं कामदुघे धुक्ष्वेति प्रदक्षिणमावर्तयंस्तिस्रस्तिस्रः सीताः संहिताः कृषति ५
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/06_madhye_sambhinnA_bhavati.md">
<details open><summary><h3>06 मध्ये सम्भिन्ना भवति ...{Loading}...</h3></summary>

मध्ये सम्भिन्ना भवति ६
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/07_daxiNAtpaxAduttaram_uttarasmAddaxiNam_daxiNAyai.md">
<details open><summary><h3>07 दक्षिणात्पक्षादुत्तरम् उत्तरस्माद्दक्षिणम् दक्षिणायै ...{Loading}...</h3></summary>

दक्षिणात्पक्षादुत्तरम् । उत्तरस्माद्दक्षिणम् । दक्षिणायै श्रोणेरुत्तरमंसम् । उत्तरायै दक्षिणम् । एतद्वा विपरीतम् ७
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/08_vimuchyadhvamaghniyA_devayAnA_atAriShma.md">
<details open><summary><h3>08 विमुच्यध्वमघ्निया देवयाना अतारिष्म ...{Loading}...</h3></summary>

विमुच्यध्वमघ्निया देवयाना अतारिष्म तमसस्पारमस्य । ज्योतिरापाम लुवरगन्मेति दक्षिणेऽसं\! उत्तरे वा बलीवर्दान्विमुच्य तानुदीचः प्राचो वोत्सृज्याध्वर्यवे ददाति ८
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/09_chaturashramasambhinnaM_ShoDashasItaM_vAjasaneyinaH.md">
<details open><summary><h3>09 चतुरश्रमसम्भिन्नं षोडशसीतं वाजसनेयिनः ...{Loading}...</h3></summary>

चतुरश्रमसम्भिन्नं षोडशसीतं वाजसनेयिनः समामनन्ति ९
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/10_panchadashodapAtrAnninayati_dvAdasha_kRShTe.md">
<details open><summary><h3>10 पञ्चदशोदपात्रान्निनयति द्वादश कृष्टे ...{Loading}...</h3></summary>

पञ्चदशोदपात्रान्निनयति । द्वादश कृष्टे त्रीनकृष्टे १०
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/11_yA_jAtA_oShadhaya.md">
<details open><summary><h3>11 या जाता ओषधय ...{Loading}...</h3></summary>

या जाता ओषधय इति चतुर्दशभिरोषधीर्वपति ११
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/12_anusItamityuktam.md">
<details open><summary><h3>12 अनुसीतमित्युक्तम् ...{Loading}...</h3></summary>

अनुसीतमित्युक्तम् १२
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/13_tilamAShA_vrIhiyavAH_priyangvaNavo.md">
<details open><summary><h3>13 तिलमाषा व्रीहियवाः प्रियङ्ग्वणवो ...{Loading}...</h3></summary>

तिलमाषा व्रीहियवाः प्रियङ्ग्वणवो गोधूमा वेणुश्यामाकनीवारा जर्तिलाश्च गवीधुका आरण्यजा मर्कटका विज्ञेयाः १३
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/16/19/14_gArmutasaptamAH_kulatthasaptamA_vA.md">
<details open><summary><h3>14 गार्मुतसप्तमाः कुलत्थसप्तमा वा ...{Loading}...</h3></summary>

गार्मुतसप्तमाः कुलत्थसप्तमा वा सप्त ग्राम्याः कृष्टे । सप्तारण्या अकृष्टे १४
</details>
</div>



  
इत्येकोनविंशी कण्डिका 
