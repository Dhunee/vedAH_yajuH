+++
title = "१८"

+++

<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/01_agne_tvaM_su.md">
<details open><summary><h3>01 अग्ने त्वं सु ...{Loading}...</h3></summary>

अग्ने त्वं सु जागृहीति स्वप्स्यन्नाहवनीयमभिमन्त्रयते १
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/02_tvamagne_vratapA_asIti.md">
<details open><summary><h3>02 त्वमग्ने व्रतपा असीति ...{Loading}...</h3></summary>

त्वमग्ने व्रतपा असीति प्रबुध्य मुष्टी वाचं वा विसृज्यादीक्षितवादं वोदित्वा २
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/03_vishve_devA_abhi.md">
<details open><summary><h3>03 विश्वे देवा अभि ...{Loading}...</h3></summary>

विश्वे देवा अभि मामाववृत्रन्निति प्रबुध्य जपति । पुनर्मनः पुनरायुरागात्पुनः प्राणः पुनराकूतमागात् । वैश्वानरोऽदब्धस्तनूपा अवबाधतां दुरितानि विश्वेति च ३
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/04_tasmAddIxito_dvAdashAham_bhRtiM.md">
<details open><summary><h3>04 तस्माद्दीक्षितो द्वादशाहम् भृतिं ...{Loading}...</h3></summary>

तस्माद्दीक्षितो द्वादशाहं भृतिं वन्वीत । यज्ञमेव तत्सम्भरतीति विज्ञायते ४
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/05_pUShA_sanyeti_sanIhArAnsaMshAsti.md">
<details open><summary><h3>05 पूषा सन्येति सनीहारान्संशास्ति ...{Loading}...</h3></summary>

पूषा सन्येति सनीहारान्संशास्ति ५
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/06_chandramasItyetairyathAlingam_pratigRhNAti.md">
<details open><summary><h3>06 चन्द्रमसीत्येतैर्यथालिङ्गम् प्रतिगृह्णाति ...{Loading}...</h3></summary>

चन्द्रमसीत्येतैर्यथालिङ्गं प्रतिगृह्णाति ६
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/07_devaH_savitA_vasorvasudAvetyanyAni.md">
<details open><summary><h3>07 देवः सविता वसोर्वसुदावेत्यन्यानि ...{Loading}...</h3></summary>

देवः सविता वसोर्वसुदावेत्यन्यानि ७
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/08_vAyave_tveti_tAsAn.md">
<details open><summary><h3>08 वायवे त्वेति तासान् ...{Loading}...</h3></summary>

वायवे त्वेति तासां नष्टामनुदिशति ८
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/09_varuNAya_tvetyapsu_mRtAm.md">
<details open><summary><h3>09 वरुणाय त्वेत्यप्सु मृताम् ...{Loading}...</h3></summary>

वरुणाय त्वेत्यप्सु मृताम् ९
</details>
</div>


<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/10/18/10_nirRtyai_tvetyavasannAM_saMshIrNAM.md">
<details open><summary><h3>10 निरृत्यै त्वेत्यवसन्नां संशीर्णां ...{Loading}...</h3></summary>

निरृत्यै त्वेत्यवसन्नां संशीर्णां वा १०
</details>
</div>



  
इत्यष्टादशी कण्डिका 
