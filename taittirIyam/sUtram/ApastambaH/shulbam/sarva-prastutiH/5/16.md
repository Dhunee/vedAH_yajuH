+++
title = "१६"

+++


<details open><summary>विश्वास-प्रस्तुतिः</summary>

अप्ययान् प्रति श्रोण्यंसानपच्छिन्द्यात् ॥ १६.१  ॥
</details>

<details><summary>मूलम्</summary>

अप्ययान् प्रति श्रोण्यंसानपच्छिन्द्यात् ॥ १६.१  ॥
</details>





अप्ययशब्देन पक्षपुच्छशिरसां सन्धिरुक्तः ।
तान्प्रत्यपच्छि न्द्यात् श्रोण्यंसाच्यजेत् ।
शिरसोऽप्ययादारभ्य पक्षाप्ययं प्रति ।
एवं श्रोण्योरंसे च ।
एवं द्वे द्वे चतुर्भागीये निरस्ते भवतः ।
वक्ष्यति चत्वारिंशत्परिशिप्यन्त इति ॥




<details open><summary>विश्वास-प्रस्तुतिः</summary>

एवमिव हि श्येनः  ॥ १६.१  ॥
</details>

<details><summary>मूलम्</summary>

एवमिव हि श्येनः  ॥ १६.१  ॥
</details>





प्रसिद्धः ।
वक्ष्यति च "यावदाम्नानसारूप्यम्" इति ।



<details open><summary>विश्वास-प्रस्तुतिः</summary>

करणं पुरुषस्य पञ्चमायामं षष्ठव्यासं कारयेद्यथायोगनतं तत्प्रथमम्  ॥ १६.२ ॥
</details>

<details><summary>मूलम्</summary>

करणं पुरुषस्य पञ्चमायामं षष्ठव्यासं कारयेद्यथायोगनतं तत्प्रथमम्  ॥ १६.२ ॥
</details>





पुरुषपञ्चमायामं पुरुषषष्ठव्यासं  अरत्निमात्री पार्श्वमानी षड्भागा तिर्यङ्भानी यथा युज्यते तथा नतः॑ नतशब्देन प्रजम्भनमुच्यते ।
तथा प्रजम्भयेत् ।
एकामक्ष्णयादीर्घां कुर्यात् ।
यथा युज्यत इति यथायोगः ।
तत्प्रथमं करणम् ।
प्रथममित्यस्य संज्ञा ।



<details open><summary>विश्वास-प्रस्तुतिः</summary>

ते द्वे प्राची संहिते । तद्द्वितीयम्  ॥ १६.३ ॥
</details>

<details><summary>मूलम्</summary>

ते द्वे प्राची संहिते । तद्द्वितीयम्  ॥ १६.३ ॥
</details>





ते द्वे विपर्यस्ते उपसृत्य मध्यमफलके संसृष्टे यथा तिष्ठतः तथाविधं करणं द्वितीयम् ।



<details open><summary>विश्वास-प्रस्तुतिः</summary>

प्रथमस्य षड्भागमष्टभागेन वर्धयेत् । यथायोगनतं तत्तृतीयम्  ॥ १६.४ ॥
</details>

<details><summary>मूलम्</summary>

प्रथमस्य षड्भागमष्टभागेन वर्धयेत् । यथायोगनतं तत्तृतीयम्  ॥ १६.४ ॥
</details>





प्रथमस्य षड्बागकरणमष्टभागेव वर्धयेद्दीर्घं कुर्यात् ।
मात्रा? तमक्ष्णया छिन्द्यात् ।
छिन्ना यथा युज्यते नमनं तता योगः ।
यथा पक्षनमनेऽध्यर्घं युज्यते तथा नतं वक्रं तृतीयकरणम् ।



<details open><summary>विश्वास-प्रस्तुतिः</summary>

चतुर्भागीयाध्यर्धा । तस्याश्चतुर्भागीयामात्रमक्ष्णया छिन्द्यात् । तच्चतुर्थम्  ॥ १६.५ ॥
</details>

<details><summary>मूलम्</summary>

चतुर्भागीयाध्यर्धा । तस्याश्चतुर्भागीयामात्रमक्ष्णया छिन्द्यात् । तच्चतुर्थम्  ॥ १६.५ ॥
</details>





चतुर्भागीयाध्यर्धं भूमावालिक्य चतुर्बागीयां न त्यजेत् ।
तथाभूतेष्टका येन करणेन कियते तच्चतुर्थं करणम् ।
षोडशीं चतुभिरिति वक्ष्यति ।
तदेतत्करणम् ॥


करविन्दीया व्याख्या

अप्य  श्येनः

अप्ययशव्देनात्मनः पक्षुपच्छशिरसां सन्धिरुच्यते ।
शिरसोऽप्ययादारभ्य आपक्षाप्ययात्पुच्छाप्ययादारभ्य आपक्षा प्ययात् ।
एवमिवहीति गतम् ॥


कर  प्रथमम्

पुरुषस्य पञ्चमं चतुर्विंशतिरङ्गुलय एकतः ।
अन्यतोविंशतिरङ्गुलयः प्रथमं करणम् ।
यथायोगनतं भवेत् उपधाने यथायुज्यते तथा कुर्यात् ।
नमनप्रकारश्वोपरि श्येने वक्ष्यते ।
प्रथमादयःशब्दा व्यवहारसौकर्याय ॥


तेद्वे  यम्

प्रथमकरणे प्रागायते दक्षिणमेकमुत्तरमेकमिति संहिते चतुर्विंशत्यङ्गुले पार्श्वमान्यौ चत्वारिंशदङ्गुले तिर्यङ्नान्यौ ।
तयोरेकानमनविधिना मध्ये निर्णता एकपार्श्वे उन्नता ।
तद्द्वितीयं करणम् ।

प्रथमकरणस्य षड्भागो विंशत्यङ्गुलमष्टभागेन पञ्चदशाङ्गुलेन यथायोगनतेन वर्धयेत्॑ यथा षड्बागः पभानुरोधी वक्रःस्यादष्टमबाग आत्मानुरूप ऋजुर्भवेत्तत्तृतीयं करणम् ॥


चतुर्भा र्थं चतुर्भागीयाणूकाख्या ।
साध्यर्दा कार्या ।
तस्याश्चतुर्भागीयामात्रमक्ष्णयामात्रमक्ष्णया छिन्द्यात् ।
एतदृक्तं भवतिपञ्चचत्वारिंशदङ्गुलायामं त्रिंशदह्गुलव्यासं कृत्वा त्रिंशदङ्गुलमक्ष्णया छिन्द्यात् ।
एवमेका पार्श्वमानी ।
पञ्चचत्वारिंशदङ्गुलयः एका तिर्यङ्भानी त्रिंशदह्गुलयः एकाक्ष्णया स्थिता द्विचत्वारिंशदङ्गुलयः चतुर्दश तिलाः ।
एतच्चतुर्तं करणम् ॥


सुन्दरराजीया व्याख्या

अप्य  छिन्द्यात्

पक्षपुच्छशिरोऽप्ययेभ्यः अन्योन्यं प्रत्यक्ष्णया परिच्छिन्द्यात् ।
एवमात्मनोर्ऽधपुरुषो निरस्तो भवति ।

एवमिव  प्रथमम्

चतुर्विंशत्यङ्गुलम् ।
पार्श्वफलकम् ।
विंशत्यङ्गुलं तिर्यक्फलकम् ।
यथायोगनतं यथा युज्यते पक्षे तथा नतम् ।
तस्यैकाक्ष्णयारज्जुः पञ्चत्रिंशिका विंशतितिलयुक्ता ।
अपरा षड्विंशिका षट्तिलयुक्ता ।
एवं कृते पक्षायामस्य द्वादशभागः एकान्नविंशतिरह्गुलयः तिलौ च इष्टकाव्यासो भवति ।
तदेतत्प्रथमं करणम् ।
अरत्निप्रादेशरहितप्रकृतिके पक्षायामस्य त्रिंशदङ्गुलहानिः ।
तदनुगुणं चेष्टकानां नमनं भवति ।
तत्र कर्णौ एकविंशकैकान्नत्रिंशकौ तिलत्रययुक्तौ ।

तेद्वे  द्वितीयम्

यथा षडश्री भवति तथा संहिते ।

प्रथ  तृतीयम्

पञ्चदशाङ्गुलव्यासं अरत्नयायामं समकर्णं दीर्घचतुरश्रं प्रागायतं मूमौ लिखित्वा प्रथमेन प्रागायतेन युञ्जयात्तत्तृतीयम् ।
ऋज्ववस्थितमेव प्रथमापेक्षया नतमित्युच्यते यथायोगनतमिति ।

चतुर्भाग  चतुर्थम्

एका पार्स्वमानी पञ्चदशाङ्गुला ।
अन्या पञ्चचत्वारिंशदङ्गुला ।
एका तिर्यङ्नानी त्रिंशदङ्गुला ।
अन्या द्विचत्वारिंशदङ्गुला सचतुर्दशतिला ।

कपर्दिभाष्यम्



<details open><summary>विश्वास-प्रस्तुतिः</summary>

चतुर्बागीयार्धं पञ्चमम्  ॥ १६.६ ॥
</details>

<details><summary>मूलम्</summary>

चतुर्बागीयार्धं पञ्चमम्  ॥ १६.६ ॥
</details>





एकतस्त्रिंशदङ्गुलमन्यतः पञ्चदशाङ्गुलं तत्पञ्चमम् ।



<details open><summary>विश्वास-प्रस्तुतिः</summary>

तस्याक्ष्णया भेदः षष्ठम्  ॥ १६.७ ॥
</details>

<details><summary>मूलम्</summary>

तस्याक्ष्णया भेदः षष्ठम्  ॥ १६.७ ॥
</details>





तस्य पञ्चमस्याक्ष्णया कर्णेन विभज्यत इति भेदःषष्ठम् ।



<details open><summary>विश्वास-प्रस्तुतिः</summary>

पुरुषस्य पञ्चमभागं दशभागव्यासं प्रतीचीनमायच्छेत् । तस्य दक्षिणतोऽन्यमुत्तरतश्च । तावक्ष्णया दक्षिणाओअरयोः कोट्योरालिखेत् । तत्सप्तमम्  ॥ १६.८ ॥
</details>

<details><summary>मूलम्</summary>

पुरुषस्य पञ्चमभागं दशभागव्यासं प्रतीचीनमायच्छेत् । तस्य दक्षिणतोऽन्यमुत्तरतश्च । तावक्ष्णया दक्षिणाओअरयोः कोट्योरालिखेत् । तत्सप्तमम्  ॥ १६.८ ॥
</details>





अरत्निमात्रायामं प्रादेशव्यासं प्रतीचीनं प्रत्यगायतमायच्छेत् ।
भूमौ दक्षिणपार्श्वेऽन्यं तथाविधमुत्तरतश्वान्यं तथाविधम् ।

तावक्ष्णया कर्णेन दक्षिणावरयोः कोट्योरारभ्य स्रुच्यवदालिखेत् ।
तत्सप्तमम् ॥




<details open><summary>विश्वास-प्रस्तुतिः</summary>

एवमन्यत् । उत्तरं तूत्तरस्याः कोट्यालिखेत्तदष्टमम्  ॥ १६.९ ॥
</details>

<details><summary>मूलम्</summary>

एवमन्यत् । उत्तरं तूत्तरस्याः कोट्यालिखेत्तदष्टमम्  ॥ १६.९ ॥
</details>





एवमेव कृत्वोत्तरं चतुरश्रमुत्तरस्याः कोट्या आरभ्य दक्षिणां कोटिं प्रत्यालिखेत्स्रौववत्तदष्टमम् ।



<details open><summary>विश्वास-प्रस्तुतिः</summary>

चतुर्भागीयाक्ष्णयोभयतो भेदो नवमम्  ॥ १६.१० ॥
</details>

<details><summary>मूलम्</summary>

चतुर्भागीयाक्ष्णयोभयतो भेदो नवमम्  ॥ १६.१० ॥
</details>





अक्ष्णया उभयतः कर्णेन भेदनं खण्डनं तस्याश्चतुर्भागीयायास्तथाविधं नवमं करणम् ।
पादमात्रं पादेष्टका त्रिभिरिति ॥




<details open><summary>विश्वास-प्रस्तुतिः</summary>

उपधाने षष्टिःषष्टिः पक्षयोः प्रथमा उदीचीर्निरुपदध्यात् ॥ १६.११ ॥
</details>

<details><summary>मूलम्</summary>

उपधाने षष्टिःषष्टिः पक्षयोः प्रथमा उदीचीर्निरुपदध्यात् ॥ १६.११ ॥
</details>







<details open><summary>विश्वास-प्रस्तुतिः</summary>

पुच्छपार्श्वयोरष्टावष्टौ षठ्ययस्तिस्रोऽग्रे तत एकान् ततस्तिस्रः तत एका  ॥ १६.१२ ॥
</details>

<details><summary>मूलम्</summary>

पुच्छपार्श्वयोरष्टावष्टौ षठ्ययस्तिस्रोऽग्रे तत एकान् ततस्तिस्रः तत एका  ॥ १६.१२ ॥
</details>







<details open><summary>विश्वास-प्रस्तुतिः</summary>

पुच्छाप्यये चतुर्थ्यौ विशये । तयोस्तु पश्चात्पञ्चम्यावनीकसंहिते  ॥ १६.१२ ॥
</details>

<details><summary>मूलम्</summary>

पुच्छाप्यये चतुर्थ्यौ विशये । तयोस्तु पश्चात्पञ्चम्यावनीकसंहिते  ॥ १६.१२ ॥
</details>





उपधानकाले एकस्मिन् पक्षे षष्टिः प्रथमा उदीचीरुदगायता निदध्यात् उपदध्यात्त्रिंशत्र्रिंशद्विपर्यस्य कारिताः ।
एवमुत्तरपक्षेऽपि ।
पुच्छस्य पार्श्वयोरुभयोःषष्टयः अष्टावेकस्मिन् पार्श्वेऽपरस्मिंश्वाष्टौ ।
कथमित्याह  पुच्छाग्रे तिस्रः तासां पुरस्तादेकाम् ।
एवमुत्तरस्मिन् पार्श्वे विपर्यस्य कारिताः ।
पुच्छे चात्मनि च स्थिते तिर्यक् तयोश्चेति तयोः पश्चात्पुच्छे अनीकसंहिते  मुखसहिन्ते मेषयूथवत् ।

षोडशः खण्डः



करविन्दीया व्याख्या

चतु  मम्

त्रिंशदङ्गुलायामं पञ्चदशव्यासं यत्तत्पञ्चमं करणम् ॥


तस्या  षष्ठम्

पञ्चमस्याक्ष्णया भेदं कृत्वा षष्ठं करणं भवति सा पादेष्टका ।
तस्यैकत्रिंशदङ्गुलमन्यत्पञ्चदशाङ्गुलमन्यदक्ष्णया एकोनविंशतितिलाधिकं त्रयस्त्रिंशदङ्गुलम् ।
एतत्षष्ठं करणम् ॥


पुरुष  मम्

चतुर्विंशत्यङ्गुलायामं तदर्धविस्तारं चतुरश्रं कृत्वा तस्य दक्षिणत उत्तरतश्च तादृशे चतुरश्रे ।
एवं त्रीणि चतुरश्राणि कृत्वा दक्षिणोत्तरचतुरश्रे दक्षिणापरकोटी प्रत्यालिखेत् ।
एवं पार्श्वमान्यौ षड्विंशत्यङ्गुले अष्टाविंशतितिलाधिके ।
तिर्यङ्भान्यौ चतुविंशत्यङ्गुले ।
एतत्सप्तमं करणम् ॥


एवम  ष्टमम्

सप्तमवत्र्रीणि चतुरश्राणि कृत्वा दक्षिणं दक्षिणापरकोटिं प्रत्यालिखेदुत्तरमुत्तरापरकोटिं प्रति ।
एवमपि ते एव पार्श्वमान्यौ पूर्वं पार्श्वं द्वादशाङ्गुलं पश्चिमं तु षट्त्रिंशदङ्गुलम् ।
यदेव तदष्टमं करणम् ॥


चतुर्भ  मम्

चतुर्भागीयाया उभयतो भेदोऽक्ष्णयाभवेत् ।
इयमपि पादेष्टका ।
पार्श्वमान्यौ अक्ष्णया एकविंशत्यङ्गुले सप्ततिलसहिते तिर्यगेकं त्रिंशदङ्गुलम् ।
एवं नवमं करणम् ।

अथोपधानमुच्यते

उप  ध्यात्

उपधानकाले दक्षिणे पक्षे षष्टिः प्रथमा उदीचीर्निदध्यात् ।
उत्तरे च षष्टिम् ।
छान्दसो विभक्तिव्यत्ययः ।

पुच्छ  ष्ठयाः

षष्ठकरणोत्पन्ना अष्टावष्टौ पुच्छपार्श्वयोः ।

उपधानप्रकारमाह

तिस्रो  काम्

पुच्छपार्श्वयोरित्येव ।
तिस्रोऽग्रे पुच्छस्य दक्षिणश्रोण्यामेका प्राची बाह्यविशेषा ।
तस्या उत्तरतो द्वे नानाग्रे विशेषसहिते ।
तयोः पुरस्तादेका बाह्यविशेषा

प्रागग्रा ।
तस्याः पुरस्तात्पूर्ववत्तिस्रः ।
तासां पुरस्तात्पूर्ववदेका ।
एवमुदक्पार्श्वेऽपि ॥


पुच्छा  ये

पुच्छात्मसन्धौ द्वे चतुर्थ्यौ विशये ।
अविशेषादात्मनि पुच्छं च समे ॥


तयो  हिते

तयोश्च पशावत्द्वे पञ्चम्यावर्थेष्टके ।
अनीकं मुखम् ।
तेन संहिते मेषयुद्धवत् ॥


षोडशः खण्डः



सुन्दरराजीया व्याख्या

चतु  पञ्चमम्

त्रिंशदङ्गुलायामं पञ्चदशाह्गुलव्यासम् ।
समकर्णं दीर्घचतुरश्रम् ।

तस्या  षष्ठम्

पुरुष  मम्

यथा पुरस्तात्प्रादेशस्तिर्यङ्भानी पश्चात्तु प्रादेशत्रयम् ।
सप्तमाष्टमयोरुभयोरपि पार्श्वफलकानि सप्तविंशकानि षट्तिलोनानि ।

चतु  मम्

चतुर्भागीयामुभयतोऽक्ष्णयाभिन्नायां चत्वारो नवमा भवन्ति त्रिकोणाः ।
तेषामेकं करणं नवमम् ।
तस्यैकं फलकं त्रिंशदङ्गुलम् ।
अन्ये एकविशके सप्ततिले ।

उप  ध्यात्

प्रथमाः प्रथमकरणकृताः ।
एवं षष्टय इत्यादिषु उदीचीरुदगायताः ॥


पुच्छ  षष्टयः

प्रागायता एताः ।
आसामुपधानप्रकारमाह

तिस्र  काः

तिसृणां द्वे प्रागग्रे ।
एका प्रत्यगग्रा ।

पुच्छा  ये

उदगग्रा दक्षिणाग्रा च ।
ते आत्मानं पुच्छं च पञ्चदशाङ्गुलावेते ।

तयो  हिते

अनीकसंहिते मुखसंहिते ।
उदगायते ।

षोडशः खण्डः



कपर्दिभाष्यम्