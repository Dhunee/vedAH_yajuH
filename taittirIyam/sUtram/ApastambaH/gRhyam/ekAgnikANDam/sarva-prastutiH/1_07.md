+++
title = "1 07"

+++

<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/01_tAmandasAnA_manuSho.md">
<details open><summary><h2>०१ तामन्दसाना मनुषो ...{Loading}...</h2></summary>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/040/13_tA_mandasAnA.md">
<details open=""><summary><h4>१३ ता मन्दसाना ...{Loading}...</h4></summary>


ता+++(=तौ)+++ म॑न्दसा॒ना+++(=स्तूयमानौ)+++ मनु॑षो दुरो॒ण+++(=गृहे)+++  
**आ ध॒त्तꣳ** र॒यिं द॒श-वी॑रं वच॒स्यवे॑+++(=वचनवते)+++ ।  
**कृ॒तं**+++(=कुरुतं)+++ ती॒र्थꣳ सु॑-प्रपा॒णꣳ **शु॑भस्-पती** +++(अश्विनौ)+++,  
स्था॒णुं प॑थे॒ष्ठाम् अप॑ दुर्म॒तिꣳ **ह॑तम्** ।  

</details>
</div>
</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/01_tAmandasAnA_manuSho.md">
<details><summary><h3>हरदत्तटीका ...{Loading}...</h3></summary>

#### मन्त्रः

ताम॑न्दसा॒ना मनु॑षो दुरो॒ण आ ध॒त्तꣳ र॒यिं द॒शवी॑रं वच॒स्यवे॑ ।  
कृ॒तं ती॒र्थꣳ सु॑प्रपा॒णꣳ शु॑भस्पती स्था॒णुं प॑थे॒ष्ठामप॑ दुर्म॒तिꣳ ह॑तम् ।  

#### टीका
तीर्थादिव्यतिक्रमे जपः - ता मन्दसानेति ॥ आश्विन्येषा । ता तौ अश्विनौ मन्दसाना स्तूयमानौ मनुषः मनुरिति मनुष्यस्य नाम तस्य मनुष्यस्य दुरोणे गृहे एवंभूतौ युवां वचस्यवे वचनवते स्तुतिलक्षणं वच इच्यते मह्यं दशवीरं दशभिः पुत्रैस्सहितं रयिं धनं आधत्तं दत्तम् । किञ्च - तीर्थं मार्गे भवं सुखेन प्रपीयते तत्र तत् सुप्रपाणं तादृशं तीर्थ कृतं कुरुतं हे शुभस्पती । शुप् इत्युदकनाम, वृष्टिलक्षणस्योदकस्य पालयितारौ । किञ्च - पथि यस्तिष्ठति तं पथेष्ठां स्थाणुमपहतं अपविध्यतं दुर्मतिं दुष्टाशयं तस्करादिकं च अपहतम् ॥


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/02_ayanno_mahyAH.md">
<details open><summary><h2>०२ अयन्नो मह्याः ...{Loading}...</h2></summary>


अ॒यन् नो॑ म॒ह्याः+++(=महत्याः [नद्याः])+++ पा॒र२ꣳ  
स्व॒स्ति ने॑ष॒द् वन॒स्पतिः॑ ।  
सीरा॑+++(=नदि!)+++ नस् सु॒तरा॑ भव  
दीर्घायु॒त्वाय॒ वर्च॑से ।  

</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/02_ayanno_mahyAH.md">
<details><summary><h3>हरदत्तटीका ...{Loading}...</h3></summary>

#### मन्त्रः

अ॒यन्नो॑ म॒ह्याः पा॒र२ꣳ स्व॒स्ति ने॑ष॒द्वन॒स्पतिः॑ ।  
सीरा॑ नस्सु॒तरा॑ भव दीर्घायु॒त्वाय॒ वर्च॑से ।  

#### टीका
नावमुत्तरयानुमन्त्रयते - अयं न इति ॥ अयं वनस्पतिः वनस्पतिविकारभूता नौरियं नः अस्मान् मह्याः महत्याः नद्याः पारं तीरं स्वस्ति अविनाशं यथा भवति तथा नेषत् नयतु । सीरा सीरेति नदीनामैतत् सम्बुद्धौ चाकारः । हे सीरे । त्वं नः अस्माकं सुतरा सुखेन तरितुं शक्या भव नदीं प्रत्येतद्वचनम् अथवा सुतरा सुष्ठु तारयित्रीति नाव एवाभिधानं दीर्घायुत्वाय । छन्दस्युकाराऽन्तोप्यायुश्शब्दोस्ति “छन्दसि वा” इति वचनात् । वर्चसे च भव ॥


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/03_asya_pAre.md">
<details open><summary><h2>०३ अस्य पारे ...{Loading}...</h2></summary>


+++(तीर्त्वा जपः)+++  
अ॒स्य॒ +++(नद्यादेः)+++ पा॒रे +++(तीरे)+++ नि॑र्ऋ॒तस्य॑+++(=निस्तरितस्य)+++  
जी॒वा **ज्योति॑र् अशीमहि** ।  
म॒ह्या+++(=महत्यै)+++ इ॑न्द्रस् स्व॒स्तये॑ +++(ऽस्तु)+++।  

</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/03_asya_pAre.md">
<details><summary><h3>हरदत्तटीका ...{Loading}...</h3></summary>

#### मन्त्रः

अ॒स्य॒ पा॒रे नि॑र्ऋ॒थस्य॑ जी॒वा ज्योति॑रशीमहि ।  
म॒ह्या इ॑न्द्रस्स्व॒स्तये॑ ।  

#### टीका
तीर्त्वा जपः - अस्य पार इति ॥ अस्य नद्यादेः पारे तीरे निर्ऋतस्य निस्तरितस्य जीवाः जीवन्तः प्राप्ताः ते वयं ज्योतिः अभयं स्थानं अशीमहि प्राप्नुयाम । एवंभूतानमस्माकं इन्द्रश्च मह्यै महत्यै स्वस्तये भवतु ॥


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/04_yadRtechidabhishriShaH_purA.md">
<details open><summary><h2>०४ यदृतेचिदभिश्रिषः पुरा ...{Loading}...</h2></summary>


यद् ऋ॒ते-चि॑द् अभि॒श्रि+++(श्लि)+++षः॑  
पु॒रा ज॒र्तृ+++(तु)+++भ्य॑ आ॒तृदः॑+++(=दृढीकुर्वन्ति)+++ ।  
सन्धा॑ता स॒न्धिं म॒घवा॑ पुरो॒वसु॒र्+++(=बहुधनः)+++,  
निष्+++(=संस्)+++क॑र्ता॒ विहृ॑+++(~~ह्रु~~)+++तं॒+++(=विनष्टं)+++ पुनः॑ । +++(स्वाहा॑!)+++  

</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/04_yadRtechidabhishriShaH_purA.md">
<details><summary><h3>हरदत्तटीका ...{Loading}...</h3></summary>

#### मन्त्रः

यदृ॒तेचि॑दभि॒श्रिषः॑ पु॒रा ज॒र्तृभ्य॑ आ॒तृदः॑ ।  
सन्धा॑ता स॒न्धिं म॒घवा॑ पुरो॒वसु॒र्निष्क॑र्ता॒ विह्रु॑तं॒ पुनः॑ ।  
#### टीका
४  श्मशानादिव्यतिक्रमे होमः - यदृतेचिदिति । यत् सुपां सुलुक् इति सोर्लुक् यः ऋते चित् ऋतेऽपि अभिश्रिषः अभिश्लोषणद्रव्यं अभिश्रिट् तस्मादृतेपि पुरा पूर्वमेव जर्तृभ्यः जतुशब्दस्येदं विकृतं रूपं तत्र बह्वृच । उकारान्तमधीयते तत्र रेफमात्रमुपजनः । इह तु उकारस्याप्युकारः । तृतीयान्तं चैतत् व्यत्ययेन । बहुवचननिर्देशाच्च आद्यर्थावगतिः । जत्वादिभिः आतृदः स्वपितृदोः कसुन् जत्वादिभिरातर्दनात् पुरा यावता कालेन जत्वादिभिरातृन्दन्ति दृढीकुर्वन्ति ततः प्रागेवातिशीघ्रमित्यर्थः । सन्धाता तृन्नन्तमेतत् तथा च पूर्वपदप्रकृतिस्वरत्वं कर्मणि च द्वितीया । सन्धिं सन्धातव्यं सन्धातव्यस्य वस्तुनः सन्धातेत्यर्थः मघवा इन्द्रः पुरोवसुः पुरुशब्दस्य छान्दस ओकारः पुरुवसुः बहुधनः पुनः निष्कर्ता इदमपि तृन्नन्तं यद्वै निष्कृतं तत्संस्कृतम् इति बह्वृचब्राह्मणं, पुनः संस्कर्ता विहृतं अत्यन्तविनष्टं पुनः । यः पुरुवसुः मघवान्तरेणाज्यमिश्लेषणद्रव्यं प्रागेव च जत्वादिभिरातर्दनात् सन्धातव्यं वस्तु सन्दधाति विहुतं च पुनस्संस्करोति, साकाङ्क्षत्वात्तस्मा इति गम्यते, तस्मै स्वाहेति ॥


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/05_iDAmagna.md">
<details open><summary><h2>०५ इडामग्न ...{Loading}...</h2></summary>


इडा॑म्+++(=अन्नम्)+++ अग्ने पुरु॒दꣳसꣳ॑+++(=बहुदर्शनीयं)+++  
स॒निङ् गोश् श॑श्वत्त॒मꣳ हव॑म् आनाय साध+++(य)+++ ।  
स्यान् न॑स् सू॒+++(~~सु~~)+++नुस् तन॑यो+++(=पौत्रः)+++  
वि॒जावा+++(विजनक)+++ ऽग्ने॒ सा ते॑ सुम॒तिर् भू᳚त्व् अ॒स्मे+++(=स्मासु)+++ ।   

</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/05_iDAmagna.md">
<details><summary><h3>हरदत्तटीका ...{Loading}...</h3></summary>

#### मन्त्रः

इडा॑मग्न   

#### टीका
इडामग्न इति । इडां अन्नं हे अग्ने । पुरुदंसं बहुदर्शनीयं अत्यन्तश्लाघ्यं गोस्सनिं गवां दानं च शश्वत्तमं दीर्घकालस्थायिनं हवमानाय त्वामाह्वयते मह्यं साध साधय देहि । किञ्च - स्यान्न स्सूनुस्तनयश्च पौत्रो दृढकायाः तनयः । किदृशः? विजावा विजननस्वभावः जनसनखनक्रमगमो विट् विड्वनोरनुनासिकस्यात् इत्यात्वम् । किं बहुना? हे अग्ने । सा ते प्रसिद्धा सुमतिः भक्तेष्वनुग्रहात्मिका बुद्धिः अस्मे अस्मासु भूतु भवतु ।


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/06-10_imam_me.md">
<details open><summary><h2>०६-१० इमम् मे ...{Loading}...</h2></summary>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/025/19_imaM_me.md">
<details open=""><summary><h4>१९ इमं मे ...{Loading}...</h4></summary>

इ॒मं मे॑ वरुण श्रुधी॒ +++(=श्रुणु)+++  
हव॑म्+++(=आह्वानम्)+++ अ॒द्या च॑ मृळय +++(=सुखय)+++।  
त्वाम॑व॒स्युरा च॑के +++(=अवदन्)+++॥  

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/024/11_tattvA_yAmi.md">
<details open=""><summary><h4>११ तत्त्वा यामि ...{Loading}...</h4></summary>


तत् त्वा॑ यामि॒ ब्रह्म॑णा॒ वन्द॑मान॒स्  
तद् आ शा॑स्ते॒ यज॑मानो ह॒विर्भिः॑ ।  
अहे॑ळमानो +++(=अक्रुध्यन्)+++ वरुणे॒ह बो॒ध्य् उरु॑शंस॒  
मा न॒ आयुः॒ प्र मो॑षीः ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/001/04_tvaM_no.md">
<details open=""><summary><h4>०४ त्वं नो ...{Loading}...</h4></summary>

त्वन् नो॑ अग्ने॒ वरु॑णस्य वि॒द्वान्  
दे॒वस्य॒ हेडो+++(=क्रोधो )+++ ऽव॑ यासिसीष्ठाः+++(=यक्षीष्ठाः)+++ ।  
यजि॑ष्ठो॒ +++(हविर्)+++वह्नि॑तम॒श् शोशु॑चानो॒+++(=देदीप्यमानः)+++  
विश्वा॒ द्वेषाँ॑सि॒ प्र मु॑मुग्ध्य् अ॒स्मत् ।
</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/001/05_sa_tvaM.md">
<details open=""><summary><h4>०५ स त्वं ...{Loading}...</h4></summary>

स त्वन् नो॑ अग्ने ऽव॒मो+++(=मूलभूतो)+++ भ॑व॒+ऊ॒ती+++(त्या)+++  
+++(“अग्निरवमो देवतानां विष्णुः परमः” इति ब्राह्मणम्)+++  
नेदि॑ष्ठो+++(=अन्तिकतमो)+++ अ॒स्या उ॒षसो॒ व्यु॑ष्टौ+++(=व्युष्टायाम्)+++ ।  
अव॑ यक्ष्व नो॒ वरु॑णँ ररा॑णो  
वी॒हि+++(=खाद)+++ मृ॑डी॒कँ+++(=सुखयितारं [हविः])+++ सु॒हवो॑ न एधि ।

</details>
</div>



त्वम् अ॑ग्ने अ॒या+++(=एतव्यः/ प्रत्येता)+++ ऽस्य्  
अ॒या सन् मन॑सा हि॒तः ।  
अ॒या सन् ह॒व्यम् ऊ॑हिषे॒  
ऽया नो॑ धेहि भेष॒जम् ॥ (4)

</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/06-10_imam_me.md">
<details><summary><h3>हरदत्तटीका ...{Loading}...</h3></summary>

#### मन्त्रः

इ॒मं मे॑ वरुण॒  
तत्त्वा॑ यामि॒  
त्वन्नो॑ अग्ने॒  
स त्वन्नो॑ अग्ने॒  
त्वम॑ग्ने अ॒यासि॑ ।

#### टीका
इमं मे वरुणेत्यादि पञ्च गताः ॥


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/11_ye_gandharvA.md">
<details open><summary><h2>११ ये गन्धर्वा ...{Loading}...</h2></summary>


ये ग॑न्ध॒र्वा अ॑प्स॒रस॑श् च दे॒वीर्  
ए॒षु वृ॒क्षेषु॑ वानस्प॒त्येष् आस॑ते ।  
शि॒वास् ते अ॒स्यै व॒द्ध्वै॑ भवन्तु॒  
मा हिꣳ॑सिषुर् वह॒तुम्+++(=स्त्रीधनम्)+++ ऊ॒ह्यमा॑नाम् ।  

</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/11_ye_gandharvA.md">
<details><summary><h3>हरदत्तटीका ...{Loading}...</h3></summary>

#### मन्त्रः

ये ग॑न्ध॒र्वा अ॑प्स॒रस॑श्च दे॒वीरे॒षु वृ॒क्षेषु॑ वानस्प॒त्येष्वास॑ते ।  
शि॒वास्ते अ॒स्यै व॒द्ध्वै॑ भवन्तु॒ मा हिꣳ॑सिषुर्वह॒तुमू॒ह्यमा॑नाम् ।  

#### टीका
क्षीरिवृक्षाद्यतिक्रमे जपः - ये गन्धर्वा इति ॥ ये गन्धर्वाः विश्वावसुप्रभृतयः अप्सरसश्च देवीः देव्यः एषु वृक्षेषु वानस्पत्येषु न्यग्रोधोदुम्बराश्वत्थेषु आसते तिष्ठन्ति एते वै गन्धर्वाप्सरसां गृहाः । ते अस्यै वध्व्यै शिवा भवन्तु मा हिंसिषुः वहतुं स्रीधनं ऊह्यमानां इमां च ॥


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/12_yA_oShadhayo.md">
<details open><summary><h2>१२ या ओषधयो ...{Loading}...</h2></summary>


या ओष॑धयो॒ या न॒द्यो॑  
यानि॒ धन्वा॑नि॒+++(=निर्जलस्थानानि)+++ ये वना॑ ।  
ते त्वा॑ वधु प्र॒जाव॑तीं॒  
प्र त्वे+++(=त्वां)+++ मु॑ञ्च॒न्त्व् अꣳह॑सः ।  

</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/12_yA_oShadhayo.md">
<details><summary><h3>हरदत्तटीका ...{Loading}...</h3></summary>

#### मन्त्रः

या ओष॑धयो॒ या न॒द्यो॑ यानि॒ धन्वा॑नि॒ ये वना॑ ।  
ते त्वा॑ वधु प्र॒जाव॑तीं॒ प्र त्वे मु॑ञ्च॒न्त्वꣳह॑सः ।  

#### टीका
नद्याद्यतिक्रमे जपः - या ओषधयः अस्माभिः अतिक्रान्ताः याश्च नद्यः यानि धन्वानि निरुदकाः प्रदेशाः ये वना यानि वनानि,? ते उक्ताः तत्तदधिष्ठानदेवाः हे वधु त्वा त्वां प्रजावतीं कुर्वन्त्विति शेषः । अंहसश्च त्वे त्वां प्रमुञ्चन्तु ।


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/13_sankAshayAmi_vahatum.md">
<details open><summary><h2>१३ सङ्काशयामि वहतुम् ...{Loading}...</h2></summary>


संका॑शयामि+++(=प्रदर्शयामि)+++ वह॒तुं+++(=स्त्रीधनं)+++ ब्रह्म॑णा  
गृ॒हैर् +++(सह)+++ अघो॑रेण॒ चक्षु॑षा॒ मैत्रे॑ण ।  
+++(आभरणादिकम्)+++ प॒र्या-ण॑द्धं वि॒श्वरू॑पं॒ यद् अ॒स्याꣳ  
स्यो॒नं पति॑भ्यस्+++(=पत्यादिभ्यः)+++ सवि॒ता कृ॑णोतु॒ तत् ।+++(र४)+++  

</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/13_sankAshayAmi_vahatum.md">
<details><summary><h3>हरदत्तटीका ...{Loading}...</h3></summary>

#### मन्त्रः

संका॑शयामि वह॒तुं ब्रह्म॑णा गृ॒हैरघो॑रेण॒ चक्षु॑षा॒ मैत्रे॑ण ।  
प॒र्याण॑द्धं वि॒श्वरू॑पं॒ यद॒स्याꣳ स्यो॒नं पति॑भ्यस्सवि॒ता कृ॑णोतु॒ तत् ।  

#### टीका
गृहानुत्तरया संकाशयति - तत्र वहतुः पूर्वं प्रापयितव्यः मन्त्रलिङ्गात् । सङ्काशयामि प्रदर्शयामि वहतुं अस्याः पितृकुलादानीतं धनं ब्रह्मणा मन्त्रेण गृहैः मदीयैस्सह सङ्काशयामि । अघोरेण अक्रूरेण मैत्रेण सौम्येन चक्षुषा, एषा तावत् एवम्भूतेन चक्षुषा पश्यतु तामहं दर्शयामि । अच्च अस्यां पर्याणद्धं बन्धुभिः सर्वतो नद्धं विश्वरूपं नानारूपं आभरणादिकं तत्सविता पतिभ्यः पत्ये मह्यं सद्भ्रात्रादिभ्यश्च स्योनं सुखं कृणोतु करोतु ॥


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/14_A_vAmagantsumatirvAjinI.md">
<details open><summary><h2>१४ आ वामगन्त्सुमतिर्वाजिनी ...{Loading}...</h2></summary>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/040/12_A_vAmagantsumatirvAjinIvasU.md">
<details open=""><summary><h4>१२ आ वामगन्त्सुमतिर्वाजिनीवसू ...{Loading}...</h4></summary>


आ वा॑म् अगन्त् सुम॒तिर्, वा॑जिनी+++(=अश्वी)+++वसू॒  
न्य् +++(हे)+++ अश्वि॑ना, हृ॒त्सु +++(गृहप्राप्ति)+++कामाꣳ॑ अयꣳसत+++(=नियती कृताः)+++ ।  
अभू॑तङ् गो॒पा मि॑थु॒ना शु॑भस्पती  
प्रि॒या अ॑र्य॒म्णो दुर्याꣳ॑+++(=गृहान्)+++ अशीमहि+++(=प्रविशेम)+++ ।

</details>
</div>
</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/14_A_vAmagantsumatirvAjinI.md">
<details><summary><h3>हरदत्तटीका ...{Loading}...</h3></summary>

#### मन्त्रः

आ वा॑मगन्त्सुम॒तिर्वा॑जिनी वसू॒न्यश्वि॑ना हृ॒त्सु कामाꣳ॑ अयꣳसत ।  
अभू॑तङ्गो॒पा मि॑थु॒ना शु॑भस्पती प्रि॒या अ॑र्य॒म्णो दुर्याꣳ॑ अशीमहि ।  

#### टीका
वाहौ विमुञ्चति - आवामगन्निति ॥ हे अश्विनौ । वां युवयोः स्वभूता सुमतिः अनुग्रहात्मिका बुद्धिः अस्मान् प्रति आगन् आगमत् प्राप्ता । हे वाजिनीवसू । हविर्भिः स्तुतिभिश्च धनवन्तौ कामान् । प्रथमार्थे द्वितीया । बह्वृचाश्च । तथैव पठन्ति । अस्मकं हृत्सु ये कामः सुखेन गृहं प्राप्रुयामेति ते च अयंसत? नियताः निश्चिता जाताः यस्मात् युवां गोपा गोपौ वाहयोः पथि रक्षितारौ अभूतम् । मिथुना सहचारिणौ हे शुभस्पती । अन्नस्य उदकस्य वा पालयितारौ युवयोश्च प्रसादात् अर्यम्णः आदित्यस्य अग्नेर्वा प्रिया भूत्वा दुर्यान् गृहान् अशीमहि प्रविशेम ॥


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_07/15_ayanno_devassavitA.md">
<details open><summary><h2>१५ अयन्नो देवस्सविता ...{Loading}...</h2></summary>


+++(वाह!)+++ अ॒यन् नो॑ दे॒वस् स॑वि॒ता बृह॒स्पति॑र्  
इन्द्रा॒ग्नी मि॒त्रावरु॑णा स्व॒स्तये॑ ।  
त्वष्टा॒ विष्णुः॑ प्र॒जया॑ सꣳररा॒णः+++(=सन्ददानः)+++  
काम॒+++(य्)+++ आया॑तं॒ कामा॑य त्वा॒ विमु॑ञ्चतु ॥ (7)

</details>
</div>
<div class="js_include collapsed" newlevelforh1="3" title="हरदत्तटीका" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/haradatta-TIkA/1_07/15_ayanno_devassavitA.md">
<details><summary><h3>हरदत्तटीका ...{Loading}...</h3></summary>

#### मन्त्रः

अ॒यन्नो॑ दे॒वस्स॑वि॒ता बृह॒स्पति॑रिन्द्रा॒ग्नी मि॒त्रावरु॑णा स्व॒स्तये॑ ।  
त्वष्टा॒ विष्णुः॑ प्र॒जया॑ सꣳररा॒णः काम॒ आया॑तं॒ कामा॑य त्वा॒ विमु॑ञ्चतु ॥ (७)

#### टीका
अयमिति ॥ वाहं प्रति वचनमेतत् । हे वाह । नः अस्माकं कामे सति इह आयातं त्वा त्वां कामाय अथेष्टचरणाय विमुञ्चतु । कः? अयं देवस्सविता बृहस्पत्यादयश्च स्वस्तये अविनाशाय प्रजया संरराणः प्रजां सम्यक् ददत् प्रजया वा सम्यग्रममाणः? प्रजाभिः क्रीडन्नित्यर्थः ॥


इति श्रीहरदत्तविरचिते एकाग्निकाण्डमन्त्रव्याख्याने सप्तमः खण्डः ॥
</details>
</div>
