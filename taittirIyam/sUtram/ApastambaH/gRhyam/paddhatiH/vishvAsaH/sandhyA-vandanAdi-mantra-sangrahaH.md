+++
title = "सन्ध्या-वन्दनादि-मन्त्र-सङ्ग्रहः"
+++

## मित्रः


## वरुणः
<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/01/025/19_imaM_me.md">
<details open><summary><h2>१९ इमं मे ...{Loading}...</h2></summary>

इ॒मं मे॑ वरुण श्रुधी॒ +++(=श्रुणु)+++  
हव॑म्+++(=आह्वानम्)+++ अ॒द्या च॑ मृळय +++(=सुखय)+++।  
त्वाम् अ॑व॒स्युर् आ च॑के +++(=अवदन्)+++॥  

</details>
</div>
<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/01/024/11_tattvA_yAmi.md">
<details open><summary><h2>११ तत्त्वा यामि ...{Loading}...</h2></summary>


तत् त्वा॑ **यामि॒** ब्रह्म॑णा॒ **वन्द॑मान॒स्**  
तद् **आ शा॑स्ते॒** यज॑मानो ह॒विर्भिः॑ ।  
अहे॑ळमानो +++(=अक्रुध्यन्)+++ वरुणे॒ह **बो॒ध्य्** उरु॑शंस॒  
मा न॒ आयुः॒ **प्र मो॑षीः** ॥

</details>
</div>

<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/01/025/01_yachchiddhi_te.md">
<details open><summary><h2>०१ यच्चिद्धि ते ...{Loading}...</h2></summary>


यच् चि॒द्+धि ते॒ विशो॑ यथा॒+++(=विश इव)+++,  
प्र दे॑व वरुण व्र॒तम् ।  
मि॒नी॒मसि॒+++(=तर्कयामः)+++ द्यवि॑-द्यवि+++(=दिने दिने)+++ ।

</details>
</div>
<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/07/089/05_yatkiM_chedaM.md">
<details open><summary><h2>०५ यत्किं चेदं ...{Loading}...</h2></summary>


यत् किं चे॒दं व॑रुण॒ दैव्ये॒+++(←देव+यञ्)+++ जने॑+++(देवेषु)+++,  
ऽभिद्रो॒हं म॑नु॒ष्या॑श् चरा॑मसि।   
अचि॑त्ती॒ यत् तव॒ धर्मा॑ युयोपि॒म+++(विनाशयामः)+++,  
मा न॒स् तस्मा॒द् एन॑सो देव रीरिषः ॥

</details>
</div>
<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/05/085/08_kitavAso_yadriripurna.md">
<details open><summary><h2>०८ कितवासो यद्रिरिपुर्न ...{Loading}...</h2></summary>


+++(ऋत्विजः)+++ कि॒त॒वासो॒ यद् रि॑रि॒पुर्+++(=लिलिपुः)+++ न दी॒वि+++(देवकर्मणि)+++,  
यद् वा॑ ऽघा स॒त्यम् उ॒त यन् न वि॒द्म ।  
सर्वा॒ ता विष्य॑+++(=विनाशय)+++ शिथि॒रेव॑+++(=शिथिला +इव)+++  
दे॒वाथा॑ ते स्याम वरुण प्रि॒यासः॑ ॥

</details>
</div>


## सूर्यः
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/saMhitA/Rk/vishvAsa-prastutiH/3/4/11_rAjasUyagatA_yAjyApuronuvAkyAH/A_satyena_rajasA.md">
<details open><summary><h5>आ सत्येन रजसा ...{Loading}...</h5></summary>


आ स॒त्येन॒ रज॑सा॒ **वर्त॑मानो**  
**निवे॒शय॑न्न्** अ॒मृतं॒ मर्त्यं॑ च ।  
हि॒र॒ण्यये॑न सवि॒ता रथे॒न॒+  
+आऽऽदे॒वो **या॑ति॒** भुव॑ना **वि॒पश्यन्॑** ॥

</details>
</div>
<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/01/050/10_udvayaM_tamasaspari.md">
<details open><summary><h5>१० उद्वयं तमसस्परि ...{Loading}...</h5></summary>


उद् व॒यं तम॑स॒स् परि॒  
ज्योति॒ष् **पश्य॑न्त॒** उत्त॑रम् ।  
दे॒वं दे॑व॒त्रा सूर्य॒म्  
**अग॑न्म॒** ज्योति॑र् उत्त॒मम् ॥

</details>
</div>
<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/01/050/01_udu_tyaM.md">
<details open><summary><h5>०१ उदु त्यं ...{Loading}...</h5></summary>


उदु॒ त्यं **जा॒तवे॑दसं**  
दे॒वं **व॑हन्ति के॒तवः॑**+++(→रश्मयः)+++ ।  
दृ॒शे विश्वा॑य॒ सूर्य॑म् ॥

</details>
</div>
<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/01/115/01_chitraM_devAnAmudagAdanIkaM.md">
<details open><summary><h5>०१ चित्रं देवानामुदगादनीकं ...{Loading}...</h5></summary>


चि॒त्रं दे॒वाना॒म् **उद॑गा॒द्** अनी॑कं॒  
चक्षु॑र् मि॒त्रस्य॒ वरु॑णस्या॒ग्नेः ।  
**आ-प्रा॒**+++(←पूरणे)+++ द्यावा॑-पृथि॒वी अ॒न्तरि॑क्षं॒  
**सूर्य॑** आ॒त्मा जग॑तस् त॒स्थुष॑श् च ॥

</details>
</div>  


<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_05/12_tachchaxurdevahitam_purastAchChukramuchcharat.md">
<details open><summary><h2>१२ तच्चक्षुर्देवहितम् पुरस्ताच्छुक्रमुच्चरत् ...{Loading}...</h2></summary>


+++(सूर्यस्)+++ तच् चक्षु॑र् दे॒व+++(नि)+++हि॑तं पु॒रस्ता॑च् छु॒क्र+++(द्ध)+++म् उ॒च्चर॑त् ।



पश्ये॑म श॒रद॑श् श॒तं  
जीवे॑म श॒रद॑श् श॒तं  
नन्दा॑म श॒रद॑श् श॒तं  
मोदा॑म श॒रद॑श् श॒तं  
भवा॑म श॒रद॑श् श॒तꣳ  
शृ॒णवा॑म श॒रद॑श् श॒तं  
प्रब्र॑वाम श॒रद॑श् श॒तम्  
अजी॑ताः स्याम श॒रद॑श् श॒तं  
ज्योक्+++(=दीर्घकालं)+++ च॒ सूर्य॑न् दृ॒शे ।

</details>
</div>
