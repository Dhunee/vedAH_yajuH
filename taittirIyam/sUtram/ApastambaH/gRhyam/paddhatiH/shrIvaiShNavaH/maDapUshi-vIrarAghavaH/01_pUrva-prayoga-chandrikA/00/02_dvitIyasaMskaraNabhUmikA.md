+++
title = "०२ द्वितीयसंस्करणभूमिका"

+++

चत्वारिंशत्संस्कारान्तर्गतानाम् आवश्यकानामनुष्ठाने वर्तमानानां च संस्काराणां प्रयोगप्रतिपादकयोः प्रयोगचन्द्रिका-तदनुक्रमणिकानामकयोः ग्रन्थयोः पञ्चविंशतिवर्षेभ्यः प्राक् देवनागरलिप्यां मुद्राप्य प्रकाशनं कृतमासीत् । उपाध्यायानां तत्तत्कर्म कारयितॄणां तत् अत्यन्तम् उपकारकमभूत् । अधुना तत्प्रतयः दुर्लभाः जाता इति तयोः पुनर्मुद्रणं समीचीनाक्षरैः सम्पाद्य प्रकाश्यते । एतद्ग्रन्थद्वयं पूर्वप्रयोगनाम्ना प्रथते । अपरप्रयोगोऽपि पूर्वं मुद्रापितः । तस्य प्रतयः शतसङ्ख्याकाः वर्तन्ते । किञ्चित्कालानन्तरं तस्यापि मुद्रणं भविष्यति ।

प्रथमभागरूपेण पुनर्मुद्रापणकर्मणि शोधकार्यं कृतवन्तः अधीतवेदवेदान्ताः न्यायशिरोमणयः श्रीमन्तः नावल्पाक्कं डा. वि. वासुदेवः, एवं कोटिकन्निकादानं काञ्चीपुरं डा.पि.वि.शठकोपताताचार्यः, तथा नावल्पाक्कं डा.एन्.जगन्नाथः च इदं कार्यं सुष्ठु निरवहन् इति तेभ्यः कृतज्ञतापूर्वकं मङ्गलान्याशासे ।

एन्.एस्.रामानुजताताचार्यः  
नङ्गनल्लूर् 16-4-2012
