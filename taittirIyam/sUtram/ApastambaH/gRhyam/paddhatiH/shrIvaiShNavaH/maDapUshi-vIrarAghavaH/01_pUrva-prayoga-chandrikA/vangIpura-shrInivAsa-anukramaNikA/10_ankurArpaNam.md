+++
title = "१० अङ्कुरार्पणम्"

+++

प्राणानायम्य - 

> श्रीगोविन्देत्यादि अस्यां शुभतिथौ अमुकगोत्रस्य अमुकशर्मणः कुमारस्य अमुककर्माङ्गम् अङ्कुरार्पणकर्म करिष्यामि । 

प्राणानायम्य पञ्चपालिकाशुद्ध्यर्थं पुण्याहं वाचयिष्ये पुण्याहं वाचयित्वा, पुण्याहजलेन पञ्चपालिकाः कूर्चेन व्याहृतिभिः प्रोक्ष्य पञ्चपालिकाः सौवर्णरजतताम्रमृण्मयीर्वा यथासम्भवं गृहीत्वा -

> मध्ये प्रजापतिं विद्यादिन्द्रं प्राच्यां तथैव च ।  
दक्षिणे तु यमं विद्यात् पश्चाद्वरुणमेव च ॥  
उत्तरे सोम एव स्यात् पालिकासु यथाक्रमम् ।  
वल्मीकमृत्तिकां हृत्वा गोमयं च तथैव च ॥
>
[[71]]
>
> एतानि प्रक्षिपेत्तासु पालिकासु यथाक्रमम् ।  
दूर्वामश्वत्थपत्रं च शिरीषं विल्वपत्रकम् ॥  
तासां मूले तु बध्नीयात् श्वेतसूत्रेण वेष्टयेत् ।  
आवहनासनं पाद्यमर्घ्यमाचमनं तथा ॥  
स्नानं वस्त्रोपवीतं च गन्धपुष्पाक्षता अपि ।  
धूपदीपे च नैवेद्यं ताम्बूलं च पृथक् पृथक् ॥ 

पञ्चपालिकासु प्रागग्रं कूर्चं निधाय, व्याहृतिभिः ब्रह्मादीनावाहयेत् ॥

मध्यमपालिकायाम्

> ओं भूः ब्रह्माणमावाहयामि, ओं भुवः प्रजापतिमावाहयामि, ओं सुवः चतुर्मुखमावाहयामि, ओं भूर्भुवस्सुवः हिरण्यगर्भमावाहयामि, ब्रह्मादिभ्यो नमः, ब्रह्मादीनामिदमासनम् । 

पूर्वपालिकायाम्

> ओं भूः इन्द्रमावाहयामि, ओं भुवः वज्रिणमावाहयामि, ओं सुवः शतक्रतुमावाहयामि, ओं भूर्भुवस्सुवः शचीपतिमावाहयामि, इन्द्रादिभ्यो नमः, इन्द्रादीनामिदमासनम् ।  

दक्षिणपालिकायाम्

> ओं भूः यममावाहयामि, ओं भुवः वैवस्वतमावाहयामि, ओं सुवः पितृपतिमावाहयामि, ओं भूर्भुवस्सुवः धर्मराजमावाहयामि, यमादिभ्यो नमः यमादीनामिदमासनम् ।

पश्चिमपालिकायाम्

> ओं भूः वरुणमावाहयामि, ओं भुवः प्रचेतसमावाहयामि, सुवः सुरूपिणमावाहयामि, ओं भूर्भुवस्सुवः अपां पतिमावाहयामि, वरुणादिभ्यो नमः वरुणादीनामिदमासनम् ।

उत्तरपालिकायाम्

ओं भूः सोममावाहयामि, ओं भुवः इन्दुमावाहयामि, ओं सुवः निशाकरमावाहयामि, ओं भूर्भुवस्सुवः ओषधीशमावाहयामि, सोमादिभ्यो नमः, सोमादीनामिदमासनम् ।

ब्रह्मादिभ्यो नमः, इदं पाद्यमिदमाचमनीयमिदमर्घ्यमिदमाचमनीयम्, इन्द्रादिभ्यो नमः इदं पाद्यमिदमाचमनीयमिदमर्घ्यमिदमाचमनीयम्, यमादिभ्यो नमः, इदं पाद्यमिदमाचमनीयमिदमर्घ्यमिदमाचमनीयम्, वरुणादिभ्यो नमः, इदं पाद्यमिदमाचमनीयमिदमर्घ्यमिदमाचमनीयम्, सोमादिभ्यो नमः, इदं पाद्यमिदमाचमनीयमिदमर्घ्यमिदमाचमनीयम् । “दधिक्राव्ण्ण”इत्यृचा “आपो हिष्ठा मयो भुवः” इति तिसृभिः, “हिरण्यवर्णाः शुचयः पावकाः” इति चतसृभिः, “पवमानस्सुवर्जन" इत्येतेनानुवाकेन च स्नापयित्वा, ब्रह्मादिभ्यो नमः इदं स्नानम्, इन्द्रादिभ्यो नमः इदं स्नानं, यमादिभ्यो नमः इदं स्नानं, वरुणादिभ्यो नमः इदं स्नानं, सोमादिभ्यो नमः इदं स्नानम् । ब्रह्मादिभ्यो नमः इदमाचमनीयम् इदं वस्त्रम् इदमाचमनीयम् इदमुपवीतम् इदमाचमनीयम् । इन्द्रादिभ्यो नमः इदमाचमनीयम् इदं वस्त्रम् इदमाचमनीयम् इदमुपवीतम् इदमाचमनीयम् । यमादिभ्यो नमः इदमाचमनीयम् इदं वस्त्रम् इदमाचमनीयम् इदमुपवीतम् इदमाचमनीयम् । वरुणादिभ्यो नमः इदमाचमनीयम् इदं वस्त्रम् इदमाचमनीयम् इदमुपवीतम् इदमाचमनीयम् । सोमादिभ्यो नमः इदमाचमनीयम् इदं वस्त्रम् इदमाचमनीयम् इदमुपवीतम् इदमाचमनीयम् । ब्रह्मादिभ्यो नमः एते गन्धाक्षतपुष्पधूपदीपोत्तरीयाभरणाद्यलङ्कारास्सर्वोपचाराः । इन्द्रादिभ्यो नमः, यमादिभ्यो नमः, वरुणादिभ्यो नमः, सोमादिभ्यो नमः

[[73]]

एते गन्धाक्षतपुष्पधूपदीपोत्तरीयाद्याभरणाद्यलङ्कारास्सर्वोपचाराः । ब्रह्मेन्द्रयमवरुणसोमादिभ्यो नमः यथाभागशः गुडोपहारं निवेदयामि, ताम्बूलं समर्पयामि । सर्वोपचारान् समर्पयामि । ओषधीस्सम्भृत्योत्थाय -

> दिशां पतीन् नमस्यामि सर्वकामफलप्रदान् ।  
कुर्वन्तु सफलं कर्म कुर्वन्तु सततं शुभम् ॥ 

उपविश्य व्रीहियवमाषतिलमुद्गसर्षपान् मिश्रीकृत्य क्षीरेण प्रक्षाल्य ओषधिसूक्तेन "या जाता" इत्यनुवाकेनाभिमन्त्र्य ।

## अङ्कुर-जप-मन्त्रः

> या जाता ओषधयो देवेभ्यस्त्रियुगं पुरा ।  
मन्दामि बभ्रूणामहँशतं धामानि सप्त च ।  
शतं वो अम्ब धामानि सहस्रमुतवो रुहः ।  
अथा शतक्रत्वो यूयमिमं मे अगदं कृत ।  
पुष्पावतीः प्रसूवतीः फलिनीरफला उत ।  
अश्वा इव सजित्वरीर्वीरुधः पारयिष्णवः ।  
ओषधीरिति मातरस्तद्वो देवीरुपब्रुवे ।  
रपाँसि विघ्नतीरितरपश्चातयमानाः ।  
अश्वत्थे वो निषदनं पर्णे वो वसतिः कृता ।  
गोभाज इत्किलासथ यत्सनवथ पूरुषम् ।  
यदहं वाजयन्निमा ओषधीर्हस्त आदधे ।  
आत्मा यक्ष्मस्य नश्यति पुरा जीवगृभो यथा ।  
यदोषधयस्सङ्गच्छन्ते राजानस्समिताविव ।  
विप्रस्स उच्यते भिषग्रक्षोहामीवचातनः ।  
निष्कृतिर्नाम वो माताथा यूयँस्थ सङ्कृतीः ।  
सराः पतत्रिणीः स्थ न यदामयति निष्कृत ।  
अन्या वो अन्यामवत्वन्यान्यस्या उपावत ।  
तास्सर्वा ओषधयस्संविदाना इदं मे प्रावता वचः ।  
उच्छुष्मा ओषधीनां गावो गोष्ठादिवेरते ।  
धनँसनिष्यन्तीनामात्मानं तव पुरूष[[??]] ।  
अतिविश्वाः परिष्ठास्तेन इव व्रजमक्रमुः ।  
ओषधयः प्राचुच्यवुर्यत्किञ्च तनुवाँरपः । 
>
> [[74]]
>
> यास्त आतस्थुरात्मानं या आ विविशुः परुःपरुः ।  
तास्ते यक्ष्मं विबाधन्तामुग्रो मध्यमशीरिव ।  
साकं यक्ष्म प्रपत श्येनेन किकिदीविना ।  
साकं वातस्य ध्राज्या साकं नश्यनिहाकया ।  
अश्वावतीँसोमवतीमूर्जयन्तीमुदोजसम् ।  
आविथ्सि सर्वा ओषधीरस्मा अरिष्टतातये ।  
याः फलिनीर्या अफला अपुष्पा याश्च पुष्पिणीः ।  
बृहस्पतिप्रसूतास्तानो मुञ्चन्त्वँहसः ।  
या ओषधयः सोमराज्ञीः प्रविष्टाः पृथिवीमनु ।  
तासां त्वमस्युत्तमा प्रणो जीवातवे सुव ।  
अवपतन्तीरवदन्दिव ओषधयः परि ।  
यञ्जीवमश्ञवामहै न सरिष्याति पूरुषः ।  
याश्चेदमुपशृण्वन्ति याश्च दूरं परागताः ।  
इह सङ्गत्य तास्सर्वा अस्मै सन्दत्त भेषजम् ।  
मावोरिषत्खनिता यस्मै चाहं खनामि वः ।  
द्विपच्चतुष्पदस्माकँसर्वमस्त्वनातुरम् ।  
ओषयधय[[धय??]]स्संवदन्ते सोमेन सह राज्ञा ।  
यस्मै करोति ब्राह्मणस्तँराजन् पारयामसि । 

ब्राह्मणाननुज्ञाप्य, बीजावापनमूहूर्तस्सुमूहूर्तोऽस्त्विति भवन्तो महान्तोऽनुगृह्णन्तु ।

## बीजावापन-मन्त्रः

> ब्रह्मजज्ञानं प्रथमं पुरस्तात् विसीमतस्सुरुचो वेन आवः ।  
स बुध्निया उपमा अस्य विष्ठास्सतश्च योनिमसतश्च विवः ।  
पिता विराजामृषभो रयीणामन्तरिक्षं विश्वरूप आविवेश ।  
तमर्कैरभ्यर्चन्ति वत्सं ब्रह्म सन्तं ब्रह्मणा वर्धयन्तः । 

ब्रह्मादिभ्यो नमः, अयं बीजावापः सकृन्मन्त्रेण द्विस्तूष्णीम् ।

> यत इन्द्र भयामहे ततो नो अभयं कृधि ।  
मघवञ्छग्धि तव तन्न ऊतये विद्विषो विमृधो जहि ।  
स्वस्तिदा विशस्पतिर्वृत्रहा विमृधो वशी ।  
वृषेन्द्रः पुर एतु नः स्वस्तिदा अभयङ्करः । 

इन्द्रादिभ्यो नमः, अयं बीजावापः सकृन्मन्त्रेण द्विस्तूष्णीम् । 

[[75]]

> योऽस्य कौष्ठ्य जगतः पार्थिवस्यैक इद्वशी ।  
यमं भङ्ग्यश्रवो गाय यो राजानपरोध्यः ।  
यमं गाय भङ्ग्यश्रवो यो राजा न परोध्यः ।  
येनापो नद्यो धन्वानि येन द्यौः पृथिवी दृढा ॥ 

यमादिभ्यो नमः, अयं बीजावापः सकृन्मन्त्रेण द्विस्तूष्णीम् ।

> इमं मे वरुण श्रुधीहवमद्या च मृडय ।  
त्वामवस्युराचके ।  
तत्त्वायामि ब्रह्मणा वन्दमानस्तदाशास्ते यजमानो हविर्भिः ।  
अहेडमानो वरुणेह बोद्ध्युरुशँस मा न आयुः प्रमोषीः ॥ 

वरुणादिभ्यो नमः, अयं बीजावापः सकृन्मन्त्रेण द्विस्तूष्णीम् ।

> सोमो धेनुँसोमो अर्वन्तमाशुम् । सोमो वीरं कर्मण्यं ददातु ।  
सादन्यं विदथ्यँसभेयम् । पितु श्रवणय्ँयो ददाश दस्मै ।   
आप्यायस्व समेतु ते विश्वतः सोम वृष्णियम् ।  
भवावाजस्य सङ्गथे । 

सोमादिभ्यो नमः, अयं बीजावापः सकृन्मन्त्रेण द्विस्तूष्णीम् । 

शुद्धाभिः सिकताभिः प्रच्छाद्य सुमङ्गलीभिः जलं प्रक्षिप्य, प्रणवेन पिधाय, ओमिति सर्वेषामपिधानं यावत्कर्मान्तं तावत् सुरक्षितं गोपयेत् ॥
