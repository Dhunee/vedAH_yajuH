+++
title = "गोपाल-देशिक-श्राद्ध-प्रयोगः"
+++

Source: [TW](https://archive.org/details/Vaishvadeva/prayogamAlA/page/n132/mode/1up)

श्रीगोपालदेशिकैरनुगृहीतः श्राद्धप्रयोगः

<details open><summary>विश्वास-प्रस्तुतिः</summary>

त्रय्य्-अन्त-सूरि-सिद्धान्त-  
दुग्ध-सिन्धु-सुधाकरम् ।  
आत्रेय-गोत्र-पद्मार्कं  
श्री-गोपाल-गुरुं भजे ॥
</details>

<details><summary>मूलम्</summary>

त्रय्यन्तसूरिसिद्धान्तदुग्धसिन्धुसुधाकरम् ।  
आत्रेयगोत्रपद्मार्कं श्रीगोपालगुरुं भजे ॥
</details>

## प्रतिज्ञा
तात्पर्य-दर्शनं गृह्य-  
प्रयोग-व्याकृतिं पुनः ।  
सुधी-विलोचनं वैद्य-  
नाथीयाख्य-निबन्धनम् ॥

प्रयोग-दर्पणं चापि  
समीक्ष्य श्राद्ध-कर्मणः ।  
पुंसां सुखेन बोधार्थं  
प्रयोगोऽत्र विलिख्यते ॥

## पूर्वेद्युः
### प्राक्सिद्धता
पित्रोः प्रत्याब्दिकश्राद्धदिनात्पूर्वं  
त्रिंशद्दिनेषु पञ्चदशसु वा,  
अत्यन्ताशक्तौ त्रिषु दिनेषु वा  
परान्नं क्षौरं च वर्जयित्वा,  
श्राद्धदिनात् पूर्वदिने  
दन्तधावन-तैलाभ्यञ्जनादि वर्जयित्वा  
मध्याह्न एव वस्त्रशोधनादि कृत्वा,  
आतपे शुष्कीकृत्य,  
श्राद्धप्रदेशं गोमयादिना उपलिप्य,  
तत्र भोजनादि वर्जयित्वा,  
रात्रौ सायम्-औपासनं कृत्वा,  
कृतसायम्-आशान् श्वित्रादि-दोष-रहितान् यथोक्त-गुण-सम्पन्नान् निमन्त्रयेत् ।  

### निमन्त्रणम्
शीलवृत्तादि-गुण-सम्पन्नानां शारीरक-बन्धूनाम्, अन्येषां च समवाये  
दूरस्थान् अपि अन्यान् एव गुणवतो निमन्त्रयेत् ।  
अन्यस्य निर्गुणत्वे  
सगुणं बन्धुं निमन्त्रयेत्;  
उभयोः निर्गुणत्वे बन्धुम् एव निमन्त्रयेत् ॥

[[103]]

तत्-प्रकारः - प्रथमं **उपवीती** - देवार्थे ब्राह्मणान् पादाव् उपसंगृह्य, 

> श्वः श्राद्धं भविता,  
तत्र आहवनीयार्थे  
भवद्भिः प्रसादः करणीयः 

इति देवार्थे द्वौ एकं वा निमन्त्र्य, 

> अक्रोधनैः शौचपरैः  
सततं ब्रह्मचारिभिः ।  
भवितव्यं भवद्भिश्च  
मया च श्राद्धकारिणा ॥ 

इत्यादिना 

> इतः प्रभृति  
> अध्वगमन+आयास--औषधादि-भक्षण--प्रतिग्रह+अध्ययन-  
> भारवहन--असम्भाष्य-सम्भाषण--  
> परहिंसा-कलहादि-वर्जन--पुरस्-सरं  
> ब्रह्मचर्य-शौचादि-युक्तैः भवद्भिर् भवितव्यम् ॥ 

इति निमन्त्रित-नियमांश् च आवेद्य - ‘अविघ्नेयं रजनी यदि, तथास्तु’ ॥ इति प्रत्युक्तः

**प्राचीनावीती**, [^1]  
एवमेव पित्रर्थे, पितामहार्थे, प्रपितामहार्थे, च त्रीन्,  
सर्वार्थे एकं वा निमन्त्र्य,  

**उपवीती**, विष्ण्वर्थे च एकं निमन्त्र्य,  

स्वयमशक्तौ शिष्यादिमुखेन वा निमन्त्र्य,  

तैः साकं रात्रौ उक्त-नियम-विशिष्टः स्थित्वा,  

## श्राद्धदिने सिद्धता
श्वः दन्त-धावनं वर्जयित्वा,  
नद्यां स्नात्वा, सन्ध्यादि कृत्वा,  
श्राद्ध-देशं महा-नसादि च गोमयेन +उपलिप्य,  
सौवर्णरजतताम्रादीनि मृन्मयानि वा भाण्डानि सम्पाद्य,  
शुद्धोदकेन मृन्मयानि, अन्यानि च यथायथं संशोध्य,  
श्राद्धप्रदेशे सोपकरणे तिलान् प्रकीर्य,  
श्राद्धोपकरणानि अभ्युक्षणेन सम्प्रोक्ष्य  

निमन्त्रित-ब्राह्मणान् गृहम् आनीय,  
सुप्रक्षालित-पाणिपादान् आचान्तान् आसनेषु +उपवेश्य,  
गन्धपुष्पाक्षतादिभिर् अभ्यर्च्य, 

[[104]]

## पुनर्-निमन्त्रणम्
पादोपसङ्ग्रहणपूर्वकं  
"गोत्रस्य शर्मणः पित्रादेः अद्य श्राद्धं भविष्यति..."  
इत्यादि-विशेष-युक्तं पूर्ववत् निमन्त्रयेत् ।

[^1]: अवधेयम् - अस्मिन् प्रयोगे पितृश्राद्धरीतिः प्रदर्शिता । मातुश्श्राद्धे - संकल्पे, वरणे, अर्चनादौ, अन्नजपे, दत्तकरणे तत्रतत्र वक्तव्यप्रकारः विद्वत्पुरोहितमुखादवगन्तव्यः । एवं मातामहादिश्राद्धे अन्यार्थे क्रियमाणे च ॥

### निमन्त्रितैर् जपाः
निमन्त्रिताश् च ब्राह्मणाः निमन्त्रणानन्तरं 'आ ब्रह्मन्' इति दोग्ध्रीं,  
मध्याह्ने 'भवता क्षणः कर्तव्यः' इति नियोगानन्तरं  
'नमस्सहमानाय, नमो दुन्दुभ्याय च' इति निषङ्गिणीं,  
परिवेषणकाले ‘किँऽस्विदासीत्' इति ब्रह्मोद्यं च जपेयुः॥

ब्राह्मणाः १. दोग्ध्री जपः -

> आ॒ ब्रह्म॑न्ब्राह्म॒णो ब्र॑ह्मवर्च॒सी जा॑यता॒माऽस्मिन्रा॒ष्ट्रे रा॑ज॒न्य॑ इष॒व्य॑श्शूरो॑ महार॒थो जा॑यतां॒ दोग्ध्री॑ धे॒नुर्वोढा॑ऽन॒ड्वाना॒शुस्सप्तिः॒ पुर॑न्धि॒र्योषा॑ जि॒ष्णू र॑थे॒ष्ठास्स॒भेयो॒ यु॒वाऽस्य यज॑मानस्य वी॒रो जा॑यतां निका॒मेनि॑कामे नः प॒र्जन्यो॑ वर्षतु फ॒लिन्यो॑ न॒ ओष॑धयः पच्यन्तां योगक्षे॒मो नः॑ कल्पताम् ॥ [[TODO:परिष्कार्यम्??]]

### नियोगानन्तरं २. निषङ्गिणी

नियोगानन्तरं २. निषङ्गिणी

> नम॒स्सह॑मानाय निव्या॒धिन॑ आ॒व्या॒धिनी॑नां॒ पत॑ये॒ नमो॒ नमः॑ ककुभाय॑ निष॒ङ्गिणे᳚ स्ते॒नानां॒ पत॑ये॒ नमो॒ नमो॑ निष॒ङ्गिण॑ इषुधि॒मते॒ तस्क॑राणां॒ पत॑ये॒ नमो॒ नमो॒ वञ्च॑ते परि॒वञ्च॑ते स्तायू॒नां पत॑ये॒ नमो॒ नमो॑ निचे॒रवे॑ परिच॒रायार॑ण्यानां॒ पत॑ये॒ नमो॒ नम॑स्सृका॒विभ्यो॒ जिघाँ॑सद्भ्यो मुष्ण॒तां पत॑ये॒ नमो॒ नमो॑ऽसि॒मद्भ्यो॒ नक्तं॒चर॑द्भ्यः प्रकृन्तानां॒ पत॑ये॒ नमो॒ नम॑ उष्णी॒षिणे॑ गिरिच॒राय॑ कुलु॒ञ्चानां॒ पत॑ये॒ नमो॒ नम॒ इषु॑मद्भ्यो धन्वा॒विभ्य॑श्च वो॒ नमो॒ नम॑ आतन्वा॒नेभ्यः॑ प्रति॒दधा॑नेभ्यश्च वो॒ नमो॒ नम॑ आ॒यच्छ॑द्भ्यो विसृ॒जद्भ्य॑श्च वो॒ नमो॒ नमोऽस्य॑द्भ्यो॒ विध्य॑द्भ्यश्च वो॒ नमो॒ नम॒ आसी॑नेभ्य॒श्शया॑नेभ्यश्च वो॒ नमो॒ [[TODO:परिष्कार्यम्??]]
>
> [[105]]
>
> नम॑स्स्व॒पद्भ्यो॒ जाग्र॑द्भ्यश्च वो॒ नमो॒ नम॒स्तिष्ठ॑द्भ्यो॒ धाव॑द्भ्यश्च वो॒ नमो॒ नम॑स्स॒भाभ्यः॑ स॒भाप॑तिभ्यश्च वो॒ नमो॒ नमो॒ अश्वे॒भ्योऽश्व॑पतिभ्यश्च वो॒ नमः॑ ॥ [[TODO:परिष्कार्यम्??]]

> नमो॑ दुन्दु॒भ्या॑य चाहन॒न्या॑य च॒ नमो॑ धृ॒ष्णवे॑ च प्रमृ॒शाय॑ च॒ नमो॑ दू॒ताय॑ च॒ प्रहि॑ताय च॒ नमो॑ निष॒ङ्गिणे॑ चेषुधि॒मते॑ च॒ नम॑स्ती॒क्ष्णेष॑वे चायु॒धिने॑ च॒ नम॑स्स्वायु॒धाय॑ च सु॒धन्व॑ने च॒ नम॒स्स्रुत्या॑य च॒ पया॑य च॒ नमः॑ का॒ट्या॑य च नीप्या॑य च॒ नम॒स्सूद्या॑य च सर॒स्या॑य च॒ नमो॑ ना॒द्याय॑ च वैश॒न्ताय॑ च॒ नमः॑ कूर्प्या॑य चाव॒ट्या॑य च॒ नमो॒ वर्ष्या॑य चाव॒र्ष्याय॑ च॒ नमो॑ मे॒घ्या॑य च विद्यु॒त्या॑य च॒ नम॑ ई॒ध्रिया॑य चात॒प्या॑य च॒ नमो॒ वात्या॑य च॒ रेष्मि॑याय॒ च॒ नमो॑ वास्त॒व्या॑य च वास्तु॒पाय॑ च ॥ [[TODO:परिष्कार्यम्??]]

### परिवेषणकाले ३. ब्रह्मोद्यम्

(परिवेषणकाले) [^2] 3. ब्रह्मोद्यम्

[^2]:

    हुतशिष्टान्नातिरिक्तवस्तुपरिवेषणे इत्यर्थः

> किँस्वि॑दासीत्पू॒र्वचि॑त्तिः॒ किँस्वि॑दासीद्बृ॒हद्वयः॑ ।  
किँस्वि॑दासीत्पिशङ्गिला किँस्वि॑दासीत्पिलप्पि॒ला ।  
द्यौरा॑सीत्पू॒र्वचि॑त्ति॒रश्व॑ आसीद्बृ॒हद्वयः॑ ।  
रात्रि॑रासीत्पिशङ्गिलाऽवि॑रासीत्पिलिप्पि॒ला ।  
कस्वि॑देका॒की च॑रति क उ॑स्विज्जायते॒ पुनः॑ ।  
किँस्वि॑द्धि॒मस्य॑ भेष॒जं किँस्वि॑दा॒वप॑नं म॒हत् ।  
सूर्य॑ एका॒की च॑रति च॒न्द्रमा॑ जायते॒ पुनः॑ ।  
अ॒ग्निर्‌हि॒मस्य॑ भेष॒जं भूमि॑रा॒वप॑नं म॒हत् ।  
पृच्छामि॑ त्वा॒ पर॒मन्तं॑ पृथि॒व्याः पृ॒च्छामि॑ त्वा॒ भुव॑नस्य॒ नाभि᳚म् ।  
पृ॒च्छामि॑ त्वा॒ वृष्णो॒ अश्व॑स्य॒ रेतः॑ पृ॒च्छामि॑ वा॒चः प॑र॒मं व्यो॑म ।  
वेदि॑माहुः॒ पर॒मन्तं॑ पृथि॒व्या य॒ज्ञमा॑हु॒र्भुव॑नस्य॒ नाभि᳚म् ॥  
सोम॑माहु॒र्वृष्णो॒ अश्व॑स्य॒ रेतो॒ ब्रह्मै॒व वा॒चः प॑रमं व्यो॑म ॥ [[TODO:परिष्कार्यम्??]]

[[106]]

## उपवीत-नियमः

> प्राणायामाचमनयोर् अग्नेश्चैव मुखे तथा ।  
आघारयोस् तत्-समिधोः स्विष्टकृद्-याज्यभागयोः ॥  
प्रायश्चित्त-स्तोत्र-सूक्त-जपेषु परिवेषणे ।  
हुतशिष्टान्नतो ऽन्यस्याभिश्रवण-नमस्ययोः ॥  
प्रदक्षिणानुव्रजन-विसर्ग-स्वागतेषु च ।  
सौमनस्य-प्रार्थनयोः स्वस्ति-वाचनके तथा ॥  
विप्राणां दक्षिणादाने पिण्डाघ्राणे तथैव च ।  
प्रत्युत्थाने चोपवीतम् एतेष्व् अन्यत्र नैव तत् ॥


## पाक-स्नपनादि
अथ शास्त्रोक्तप्रकारेण विहितपदार्थानां पाकं कुर्यात् ।  
अथ द्वादशघटिकाभ्य ऊर्ध्वं  
निमन्त्रित-ब्राह्मणेभ्यः ताम्रेण पात्रेण  
प्रत्येकं तैलं मधूकान्यदुद्वर्तनं, स्नानं, स्नानीयं, दन्तधावनकाष्ठं च दत्वा,  
अभ्यङ्गनिषिद्ध-तिथिषु आमलकं दत्वा,  
तस्यापि निषेधे यथोचितं स्नानीयं दत्वा,  
आत्म-पुत्र-शिष्यादि-मुखेन वा स्वयं वा अभ्यज्य,  
स्नापयित्वा,  
स्वयं च स्नात्वा,  
कौपीनं परिधानं उत्तरीयं च धृत्वा,  
तान् अपि धारयित्वा,  

## माध्याह्निकादि
धृतोर्ध्वपुण्ड्रः कृत-माध्याह्निक-सन्ध्यः,  
अकृत-वस्त्र-निष्पीडनः,  
भगवद्-आराधनं कृत्वा,  
श्राद्धार्थात् अन्येनान्नेन वैश्वदेवं  
चतुरो यज्ञांश् च पचनाग्नौ कृत्वा,  
अ-कृत-ब्रह्म-यज्ञश् चेत् - तम् अपि कृत्वा,  


श्राद्धोपयुक्त-पदार्थान् समीपतो निधाय,  
स्नातान् आहूय आगतान् -

## पाद्यादि
**उपवीती** - प्रत्येकं प्रत्युत्थाय "स्वामिनः! स्वागतम्" इति उक्त्वा, 

> स्वामिनः!  
मार्ग-गति-मन-उपहति-शुद्ध्य्-अर्थम् इदं पाद्यं,  
इदम् आचमनीयम्

[[107]]

इति दत्वा,  
अनन्त-गरुडादिभ्योऽन्यत् निवेद्य,  
तेभ्यो अनिवेदितं भगवन्-मात्र-निवेदितं हविः,  
तन्-मात्र-समर्पितं पाद्य-गन्ध-पुष्पादिकं च परिकल्प्य,  

## औपसनाग्नि-सिद्धता
कृत-प्रातर्-औपासनश् चेत्  
आत्म-समिद्-आरोपणे लौकिकाग्नौ उपावरुह्य,  
अ-कृत-प्रातर्-होमश् चेत्,  
तम् अपि यथावत् कृत्वा,  
द्विर् आचम्य, 

## अनुज्ञा
**प्राचीनावीती**,

> ओं  
समस्त-सम्पत्-समवाप्ति-हेतवः  
समुत्थितापत्-कुल-धूम-केतवः ।  
अपार-संसार-समुद्र-सेतवः  
पुनन्तु मां ब्राह्मण-पाद-पांसवः ॥

**उपवीती**, – ‘देवेभ्यो नमः’;  
**प्राचीनावीती**, ‘पितृ-पितामह-प्रपितामहेभ्यो नमः’;

**उपवीती**, ‘विष्णवे नमः’ (इति तिलाक्षतैः यथार्हम् अभ्यर्च्य)

**प्राचीनावीती**, 

> स्वामिनः!  
अस्मिन् दिवसे ... गोत्रं.. शर्माणं (मम) पितरम् उद्दिश्य  
प्रत्याब्दिक-श्राद्धं कर्तु-कामो ऽस्मि। 
>   
>> एतद्-देशकालयोः,  
अस्मिन् गेहे वर्तमानानां पक्वापक्वानां पदार्थानां श्राद्धार्हता,  
अस्या भूमेः, अस्य क्षेत्रस्य गया-तुल्यता,  
मम च पितुः श्राद्धकरणे अधिकार-सम्पद् अस्तु 
> 
> इति भवन्तो महान्तोऽनुगृह्णन्तु 

(इति प्रार्थ्य)

"तथास्तु; अधिकारसम्पदस्तु" - इत्यनुगृहीतः,

**उपवीती** - 

> श्राद्धभूमिं गयां ध्यात्वा  
ध्यात्वा देवं गदाधरम् ।

**प्राचीनावीती** - 

> वस्वादींश् च पितॄन् ध्यात्वा  
ततः श्राद्धं प्रवर्तये ॥ 

इत्युच्चार्य 

"प्रवर्तय" इत्यनुज्ञातः

[[108]]

## सङ्कल्पः
**उपवीती** - दर्भेष्वासीनः, दर्भान् धारयमाणः,  
त्रिः प्राणान् आयम्य,  
गुरु-परम्पराम् अनुसन्धाय  
इष्टदेवतां च प्रणम्य ध्यात्वा,

**प्राचीनावीती** 

> हरिर् ओं, तत्, श्रीगोविन्द ....  
अस्यां पुण्यतिथौ [^3]  
... गोत्रस्य .. शर्मणः मम पितुः श्राद्धं करिष्ये 

इति संकल्प्य ("कुरुष्व" - इत्यनुज्ञातः) -

[^3]:

    आवाहन-अर्घ्य-संकल्प-  
    पिण्डान्न-त्याग-तर्पणे ।  
    अक्षय्यासनयोः, पाद्ये,  
    गोत्रं नाम च कीर्तयेत् ॥

> कृतञ्च करिष्यामि भगवन्  
नित्येन भगवत्-प्रीत्य्-अर्थेन  
महा-विभूति-चातुरात्म्य-भगवद्-वासुदेव-पादारविन्दार्चनेन  
पितुः श्राद्धेन  
भगवत्-कर्मणा भगवन्तं वासुदेवमर्चयिष्यामि ।  

> भगवतो बलेन, भगवतो वीर्येण, भगवतस् तेजसा भगवतः कर्मणा भगवतः कर्म करिष्यामि, भगवतो वासुदेवस्य । 

इति मन्त्रम् अनुसन्धाय,

> देवताभ्यः पितृभ्यश्च  
महायोगिभ्य एव च ।  
नमः स्वधायै स्वाहायै  
नित्यमेव नमो नमः ॥ 

इति श्लोकं(त्रिः) सङ्कीर्त्य सात्त्विकत्यागं कुर्यात् ।

> भगवान् एव स्वनियाम्य-स्वरूप-स्थिति-प्रवृत्ति-स्वशेषतैकरसेन मया  
स्वकीयैश् चोपकरणैः स्वाराधनैक-प्रयोजनाय  
परमपुरुषः सर्वशेषी स्व-शेष-भूतम् इदं पितुः प्रत्याब्दिकश्राद्धाख्यं कर्म  
स्वस्मै स्वप्रीतये स्वयमेव कारयति ।

[[109]]


## होमः
### पूर्वाङ्गम्
#### अग्निप्रतिष्ठा

अग्निप्रतिष्ठा

> प्राचीः पूर्वम् उदक्-सँस्थं  
दक्षिणारम्भम् आलिखेत् ।  
अथोदीचीः पुरःसँस्थं  
पश्चिमारम्भम् आलिखेत् ॥

अवाक्-करोऽभ्युक्ष्य,  
तृणं निर्ऋत्यां निरस्य,  
अप उपस्पृश्य,  

व्याहृतीभिः अग्निं प्रतिष्ठाप्य,  
उत्सृज्यते ऽवोक्षण-तोयशेषं प्राक्तोयम्।  
अन्यत् निदधाति,  
उदग् वा ।

> ये पार्थि॑वासः पि॒तरो॒ ये अ॒न्तरि॑क्षे॒ ये दि॒वि ये वा मृता॑ बभूवुः ।  
ते अ॒स्मिन् य॒ज्ञे सम॑वयन्ताम् ॥ [[TODO:परिष्कार्यम्??]]

इति सव्यानामिकाङ्गुष्ठाभ्यां दक्षिणतो भुवं स्पृष्ट्वा,

अग्निम् इद्ध्वा, परिसमूह्य,  
अग्निं प्राग्-आदि +अप्रदक्षिणं परिस्तृणाति -  
दक्षिणाग्रैः पित्र्येषु; दक्षिणान् अधरान्; उत्तरान् उत्तरान्,  
उत्तरेणाग्निं प्राग्-अग्रान् दर्भान् संस्तीर्य।  

#### पात्रसादनादि
एकैकशः पात्राणि प्रयुनक्ति -  
दर्वीम्, आज्य-स्थालीं, वैकङ्कतीं प्रोक्षणीं, प्रणीतीम्,  
इध्मम्, उपस्तरणार्थ-दर्वीं, बर्हिश् च।  
दक्षिणम् इध्मम्, उत्तरं बर्हिः, हविःपात्रम्, अ-हविः-पात्रं+++(=??)+++ च प्रयुज्य,  
समौ अच्छिन्नाग्रौ दर्भौ प्रादेश--मात्रौ पवित्री-कुरुते;  
तृणं काष्ठं वा अन्तर्धाय छिनत्ति ।  

अप उपस्पृश्य, पवित्री-कृत्य, पात्राणि संस्पृश्य,  

प्रोक्षणीम् आदाय, अपरेणाग्निं निधाय,  
पवित्रान्तर्हितायाम् अप आनीय,  
उत्तान-पाण्योर् अङ्गुष्ठोपकनिष्ठिकाभ्यां त्रिर् उत्पूय,  

उत्तानानि पात्राणि त्रिः प्रोक्ष्य,  
विस्रस्येध्मम् अपि,  

अपरेणाग्निं पवित्रान्तर्हिते प्रणीतिपात्रे अप आनीय,  
पूर्ववत् त्रिरुत्पूय,  
समं प्राणैर् हृत्वा,  
उत्तरेणाग्निम् अन्येषु दर्भेषु सादयित्वा,  

#### आज्य-निर्वापादि
पवित्रम् आदाय,  
आज्य-स्थाल्यां निधाय,  
दर्भैः प्रच्छाद्य,  
ब्राह्मणं दक्षिणतो दर्भेषु निषाद्य,  
आज्यं विलीनम् अपि विलाप्य,

[[110]]

अपरेणाग्निं पवित्रान्तर्हितायां आज्य-स्थाल्याम् आज्यं निरुप्य,  
उदीचोऽङ्गारान् निरूह्य,  
परिस्तरण-पात्र-सादनयोर् मध्ये तेष्व् अधिश्रित्य,  

एकेन तृणेन ज्वलता अवद्योत्य,  
बहिर् निरस्य,  

द्वे दर्भाग्रे तृणं काष्ठं वा +अन्तर्धाय प्रच्छिद्य,  
अप उपस्पृश्य,  
प्रक्षाल्य,  
+++(आज्ये)+++ प्रत्यस्य,  

अधोमुखाभ्यां ज्वलद्भ्यां तृणाभ्यां त्रिः पर्यग्नि कृत्वा,  

निरूढाग्निश्+++(=??)+++ चेत् तत्रैव निक्षिप्य -  
नो चेद् अन्यत्र निक्षिप्य,  
+++(आज्यपात्रम्)+++ उदग् उद्वास्य,  
अङ्गारान् अग्नौ प्रत्यूह्य,  
दर्भास्तृते पश्चिमे निधाय,  
उदग्-अग्राभ्यां पवित्राभ्यां पुनर्-आहारं प्रागारम्भं प्रागपवर्गं त्रिर् उत्पूय,  

पवित्र-ग्रन्थिं विस्रस्य,  
अप उपस्पृश्य,  
प्राग्-अग्रम् अग्नौ प्रहरति । 

#### दर्वी-संस्कारः
येन जुहोति, तद् अग्नौ प्रतितप्य, 

> जुहूम्  
अग्रैर् अन्तर् अतो ऽभ्यागारं सर्वतो बिलम्  
अभिसमाहारं प्राचीं  
मध्ये+++(मध्यैः??)+++ प्रतीचीं  
बाह्यतः मूलैः दण्डम् 

इत्य्-आदि-प्रकारेण प्रत्येकं संमृज्य,  
पुनः प्रतितप्य,  
प्रोक्ष्य, निधाय,  
दर्भान् अद्भिः संस्पृश्य  
अग्नौ प्रहरति । 

#### परिधि-स्थापनादि
परिधीन् परिदधाति -  
स्थविष्ठो मध्यमः,  
अणीयान् द्राघीयान्+++(=दीर्घतरः)+++ दक्षिणार्ध्यः,  
अणिष्ठो ह्रसिष्ठ उत्तरार्ध्यः -  
एवं परिस्तरणान्तः सर्वान् परिधीन् परिधाय -  

**उपवीती** -  
द्वे आघारसमिधौ मध्यमं परिधिम् उपस्पृश्य  
दक्षिणम् उत्तरम् अग्नौ आदधाति ।

**प्राचीनावीती** - परिध्यन्तः परिस्तरणोपरि तूष्णीं समन्तम् अप्रदक्षिणं परिषिच्य, इध्यममाज्येनाभ्यज्य [[ध्म??]], 

> अस्मिन् मम पितुः प्रत्याब्दिक-श्राद्ध-होम-कर्मणि  
ब्रह्मन्! इध्मम् आधास्ये । 

इति ब्राह्मणम् अनुज्ञाप्य,  
दक्षिणहस्तेन सर्वाणि +इध्म-काष्ठानि युगपत् अग्नावाधाय -  

#### आघारः
**उपवीती** - इतर-दर्व्या आज्यम् आदाय,  
उत्तरं परिधि-सन्धिम् अन्ववसृत्य,  
‘प्रजापतिं’ मनसा ध्यायन्न्  
आघारम् आघारयति - ‘प्रजापतय इदं न मम’ । 

दक्षिणं परिधिसन्धिम् अन्ववसृत्य  
‘इन्द्रं' मनसा ध्यायन्न्  
आघारम् आघारयति - ‘इन्द्रायेदं न - मम'  
इति उद्देशत्यागं कृत्वा,

[[111]]

#### आज्यभागौ 
‘ओम् अ॒ग्नये॒ स्वाहा᳚” इति उत्तरार्ध-पूर्वार्धे (अग्नय इदं न मम) इति,  
‘ओं सोमा॑य॒ स्वाहा᳚’ इति दक्षिणपूर्वार्धे (सोमाय इदं न मम) इति,  

‘ओम् अ॒ग्नये॒ स्वाहा᳚’ (अग्नय इदं न मम) इति,  
‘ओं भूर्भुव॒स्सुव॒स्स्वाहा᳚’ (प्रजापतय इदं न मम) इति च मध्ये जुहोति । 

सर्वत्र दर्वीं मध्यमानामिकाङ्गुष्ठैरेव धृत्वा  
देवतीर्थेन जुहोति ॥+++(5)+++

### आवाहनम्
#### वैश्वदेवम्
उत्थाय स-यव-हस्तः,  
‘विश्वान् देवान् आवाहयिष्ये' इति वैश्वदेविक-ब्राह्मणान् आपृच्छ्य,  
‘आवाहय' इत्यनुज्ञातः -  

अग्नेर् उतरत्तः,  
युग्मेषु दर्भेषु प्राङ्मुखः

> विश्व॑देवाश् शृणु॒तेमँ हवं॑ मे॒  
ये अ॒न्तरि॑क्षे य उप॒ द्यवि॒ ष्ठ ।  
ये अ॑ग्न-जि॒ह्वा उ॒त वा॒ यज॑त्रा  
आ॒सद्या॒स्मिन् ब॒र्हिषि॑ मादयध्वम् ॥

> आगच्छन्तु महाभागा  
विश्वेदेवा महाबलाः ।  
ये अत्र विहिताश् श्राद्धे  
सावधाना भवन्तु ते ॥

इति मन्त्राभ्यां

> ... गोत्रस्य .... शर्मणः पितुः  
प्रत्याब्दिकश्राद्धे पुरूरवार्द्रव-संज्ञकान्  
विश्वाख्य-दक्ष-प्रजापति-दुहितुर् उत्पन्नान् देवान् आवाहयामि 

इत्यावाह्य 

"(उक्तानां) विश्वेषां देवानां सयवम् इदमासनम्"  
इति ऋजु-दर्भ-द्वयं साक्षतं दत्वा,  

देवतीर्थेन यवोदकम् उत्सिञ्चति [^4]

[^4]:

    सर्वं देवतीर्थेन देवोपचारं दद्यात् ।

[[112]]

#### पैतृकम्
**प्राचीनावीती** -  
अग्नेर् दक्षिणतस् त्रिभिः (सप्तभिर्वा) दर्भैः कृतं  
भुग्नं दक्षिणाग्रं निधाय,  

सतिल-हस्तः  
"पितृ-पितामह-प्रपितामहान् आवाहयिष्ये'  
(इति पूर्ववद् आपृच्छ्य)  
'आवाहय' (इत्य् अनुज्ञातः)

> आया॑त पितरस् सो॒म्या  
ग॑म्भी॒रैः प॒थिभिः॑ पू॒र्व्यैः ।  
प्र॒जाम् अ॒स्मभ्यं॑ ददतो+++(=ददत + उ)+++  
र॒यिञ् च॑ दीर्घायु॒त्वं च॑  
श॒तशा॑रदं च ॥

> ... गोत्रस्य ....शर्मणः पितुः प्रत्याब्दिकश्राद्धे   
… गोत्रान् .... शर्मणः वसु-रुद्रादित्य-स्वरूपान्   
अस्मत्-पितृ-पितामह-प्रपितामहान् आवाहयामि' 

इति तिलैः पितृतीर्थेन आवाह्य,

> स॒कृ॒दा॒च्छि॒न्नं ब॒र्हिरूर्णा॑मृदु ।  
स्यो॒नं पि॒तृभ्य॑स्त्वा भराम्य॒हम् ।  
अ॒स्मिन् सी॑दन्तु मे पि॒तर॑स्सो॒म्याः ।  
पि॒ता॒म॒हाः प्रपि॑तामहाश्चानु॒गैस्स॒ह ॥ [[TODO:परिष्कार्यम्??]]

इति सतिलं भुग्नं दक्षिणाग्रं पितृतीर्थेनैव,

> .. गोत्राणां .... शर्मणां ... वसुरुद्रादित्यस्वरूपाणाम् अस्मत्-पितृ-पितामह-प्रपितामहानां स-तिलम् इदम् आसनम् 

इति दत्वा

> ऊर्जं॒ वह॑न्तीर॒मृतं᳚ घृ॒तं पयः॑ की॒लालं᳚ परि॒स्रुत᳚म् ।  
स्व॒धा स्थ॑ त॒र्पय॑त मे पि॒तॄन् ॥ (शु.य. २-३४) [[TODO:परिष्कार्यम्??]]

इति पितृतीर्थेन[^5] तिलोदकं उत्सिञ्चेत् ॥

[^5]:

    पित्रुपचारं सर्वं पितृतीर्थेन कुर्यात्

[[113]]

#### वैष्णवम् 
३. **उपवीती** - विष्ण्व्-अर्थब्राह्मणम् अपि पूर्ववत् आपृच्छ्य,  
अनुज्ञातः

> स॒हस्र॑शीर्षा॒ पुरु॑षः । स॒हस्रा॒क्षस्स॒हस्र॑पात् ।  
स भूमिं॑ वि॒श्वतो॑ वृ॒त्वा । अत्य॑तिष्ठद्दशाङ्गु॒लम् ॥ [[TODO:परिष्कार्यम्??]]

> ... गोत्रस्य …... शर्मणः पितुः प्रत्याब्दिकश्राद्धे  
श्राद्ध-संरक्षकं श्रीविष्णुम् आवाहयामि 

इति आवाह्य,

> पुरु॑ष ए॒वेदँ सर्व᳚म् । यद्भू॒तं यच्च॒ भव्य᳚म् । उ॒तामृ॑त॒त्वस्येशा॑नः । यदन्ने॑नाति॒रोह॑ति ॥ [[TODO:परिष्कार्यम्??]]

"विष्णोर् इदम् आसनम्",  
इति ऋजु-दर्भ-द्वयं साक्षतं पूर्ववत् दत्वा,  

यवोदकं उत्सिच्य,  

### अन्नाहुतयः
**प्राचीनावीती** -  
"उद्ध्रियताम्, अग्नौ च क्रियताम्" इति ब्राह्मणान् आपृच्छ्य,  
"काममुद्ध्रियतां, काम् अमग्नौ च क्रियताम्" इति विसृष्टः,  

हविः-पात्रे भगवन्-निवेदिताद् अलवणात्  
पक्वापक्वात् सर्वस्मात् किञ्चित् किञ्चिद् उद्धृत्य,  

अ-हविः-पात्रे सलवणात् व्यञ्जनादिकात् किञ्चित् किञ्चित् उद्धृत्य  

अग्नेर् उत्तरतः प्रतिष्ठितम् अभिघार्य,  
सौकर्यार्थं पुरतो वा निधाय,   
दर्व्याम् उपस्तीर्य हविषः,  
द्विर् अवदाय ([^6] वत्सानां त्रिर् अवदाय),  
पुनर् अभिघार्य,  
अवदानान्य् एकीकृत्य  

> ‘यन्मे पद्यतां’ .. शर्मणे अस्मत्पित्रे स्वाहा 

इत्यादि-क्रमेण षड् आहुतीः  
वामेन हविःपात्रं स्पृशन्  
कृष्णायां मध्ये वा हुत्वा,  
प्रत्येकं उद्देशत्यागं कृत्वा ॥ 

[^6]:

    > 'हविषो मध्यात्, अङ्गुष्ठ-पर्व-मात्रम् अवदानं  
    तिरश्चीनम् अवद्यति+++(=कर्तयति)+++ ।  
    पूर्वात्, द्वितीयम् अनूचीनं चतुर्-अवत्तिनः+++(=अवदातारः)+++ पश्चार्धात्,  
    तृतीयं पञ्चावत्तिनः' 
    
    इति प्रकारेण वदाय

तत्प्रकारः,

[[114]]

> (१) यन्मे॑ मा॒ता प्रलु॑लोभ॒ चर॒त्यन॑नु॒व्रता ।  
तन्मे॒ रेतः॑ पि॒ता वृ॑ङ्क्ताम्, आ॒भुर॒न्योव॑पद्यताम् ॥ ....  [[TODO:परिष्कार्यम्??]]  

> … शर्मणे अस्मत्पित्रे स्वाहा ॥ (पित्र इदं न मम)

> (२) यास्तिष्ठ॑न्ति॒ या धाव॑न्ति॒ या आ᳚र्द्रो॒घ्नीः परि॑त॒स्थुषीः᳚ ।  
अ॒द्भिविश्व॑स्य भ॒त्रीभि॑र॒न्तर॒न्यं पि॒तुर्द॑धे ॥.... [[TODO:परिष्कार्यम्??]]  

> … शर्मणे अस्मत्पित्रे स्वाहा ॥ (पित्र इदं न मम)

> (३) यन्मे॑ पिताम॒ही प्रलु॑लोभ॒ चर॒त्यन॑नुव्रता ।  
तन्मे॒ रेतः॑ पिताम॒हो वृ॑ङ्क्ताम्, आ॒भुर॒न्योव॑पद्यताम् ॥ [[TODO:परिष्कार्यम्??]]  

> … शर्मणे अस्मत् पितामहाय स्वाहा ॥ (पितामहाय इदं न मम)

> (४) अ॒न्तर्द॑धे॒ पर्व॑तैर॒न्तर्मह्या॑ पृथि॒व्या ।  
आ॒भिर्दि॒ग्भिर॑न॒न्ताभि॑र॒न्तर॒न्यं पि॑ताम॒हाद्द॑दे ॥ [[TODO:परिष्कार्यम्??]]  

> … शर्मणे अस्मत् पितामहाय स्वाहा ॥ (पितामहाय इदं न मम)

> (५) यन्मे᳚ प्रपिताम॒ही प्रलु॑लोभ॒ चर॒त्यन॑नुव्रता ।  
तन्मे॒ रेतः॑ प्रपिताम॒हो वृ॑ङ्क्त्ताम्, आ॒भुर॒न्योव॑पद्यताम् ॥[[TODO:परिष्कार्यम्??]]

> … शर्मणे अस्मत्प्रपितामहाय स्वाहा ॥ (प्रपितामहाय इदं न मम)

> (६) अ॒न्तर्द॑ध ऋ॒तुभि॑रहोरा॒त्रैश्च॑ स॒न्धिभिः॑ ।  
अ॒र्ध॒मा॒सैश्च॒ मासै॑श्चा॒न्तर॒न्यं प्र॑पिताम॒हाद्द॑धे ॥[[TODO:परिष्कार्यम्??]]...    

> … शर्मणे अस्मत्प्रपितामहाय स्वाहा ॥ (प्रपितामहाय इदं न मम)

[[115]]

पूर्ववद् उपस्तीर्य,  
द्विर् अवदाय,  
अभिघार्य दर्वीम् अनुत्सृजन्न् -

**उपवीती**, हविः प्रत्यभिघार्य,  
**प्राचीनावीती** - सकृद् अभिघार्य

> ये चे॒ह पि॒तरो॒ ये च नेह॒ याँश्च॑ वि॒द्म याँ उ॑ च॒न प्र॑वि॒द्म ।  
अग्ने॒ तान्वे᳚त्थ॒ यदि॒ ते जा॑तवेद॒स्तया᳚ प्र॒त्थँस्व॒धया॑ मदन्तु॒ स्वाहा᳚ ॥[[TODO:परिष्कार्यम्??]]  

इति हुत्वा, ‘ज्ञाताज्ञातपितृभ्य इदं न मम',

### आज्याहुतयः

आज्याहुतयः

‘स्वाहा पित्रे’ इत्यादि षडाज्याहुतीर् जुहोति ॥  
पञ्चानां पिता देवता, अन्तिमस्य कव्यवाहनोऽग्निः ॥

तत्-प्रकारः -

१. स्वाहा॑ पि॒त्रे । (पित्र इदं न मम)  
२. पि॒त्रे स्वाहा᳚ । (पित्र इदं न मम)  
३. स्वाहा॑ पि॒त्रे । (पित्र इदं न मम )  
४. पित्रे॒ स्वाहा᳚ । (पित्र इदं न मम )  
५. स्व॒धा स्वाहा᳚ । (पितृभ्य इदं न मम)  
६. अ॒ग्नये॑ कव्य॒वाह॑नाय स्व॒धा स्वाहा᳚ । (अग्नये कव्यवाहनाय इदं न मम)

### स्विष्टकृत्
**उपवीती** -  
दर्व्याम् उपस्तीर्य  
प्रधानाहुत्य्-अधिकम् उत्तरार्धात् सकृत् अवदाय (पञ्चावत्ती चेत् द्विरवदाय),  
द्विर् अभिघार्य,  
'अ॒ग्नये᳚ स्विष्ट॒कृते॒ स्वाहा᳚' इत्य्  
असंसक्तम् इतराभिर् आहुतिभिर् उत्तर-पूर्वस्यां जुहोति ।  
(अग्नये स्विष्टकृत इदं न मम) ।

[[116]]

### अहविष्यहोमः
**प्राचीनावीती**  
दर्व्याम् उपस्तीर्य,  
अहविष्यं सकृत् अवदाय,  
अभिघार्य,  
उत्तर-भस्मनि अग्नौ ‘स्वाहा’कारेण जुहोति; (हुतदेवताभ्य इदं न मम) ।

### लेपकार्यम्
आज्य-स्थालीम् उत्तरतः, प्रधान-दर्वीं दक्षिणत, इतरन् मध्ये कृत्वा,  
उत्तरतः पूर्वास्तीर्णे पात्र-सादनार्थं बर्हिः सर्वम् आदाय,  
प्रधान-दर्व्याम् अग्रम् - इतरस्यां मध्यम् - आज्यस्थाल्यां मूलम्  
एवं त्रिर् अक्त्वा,  

तृणम् एकं प्रज्ञातं +++(पार्श्वतो??)+++ निधाय,  

प्रधान-दर्व्यां दक्षिणोत्तराभ्यां पाणिभ्यां मूलं निधाय,  
सव्यं निरस्य,  
दक्षिणं तिर्यञ्चं धारयित्वा,  
अग्रम् उद्यम्य प्रहृत्य,  
मध्यम् उद्यम्य प्रहृत्य,  
मूलम् उद्यम्य प्रहृत्य,  
तृणं प्रहृत्य, 

तर्जन्या अग्निं त्रिर् निर्दिश्य,  
अग्निम् अञ्जलिना अभिमन्त्र्य,  
दक्षिण-हस्तेन भूमिं स्पृष्ट्वा  

### उत्तराङ्गम्
#### परिधिप्रहरणम्
मध्यमं परिधिं प्रहृत्य,  
इतरौ पाणिभ्याम् आदाय  
उत्तरार्धस्याग्रम् अङ्गारेषु +उपोहति,  
दक्षिणम् उपरि कृत्वा प्रहरति । 

#### संस्रावः
दक्षिण-वाम-हस्ताभ्यां प्रधानाप्रधान-दर्वीभ्याम् आज्यम् आदाय  
प्रधानोत्तरया दर्व्या सँस्रावं जुहोति । ('स्वाहा') वसुभ्यो रुद्रेभ्य आदित्येभ्यः सँस्रावभागेभ्य इदं न मम ।

#### प्रायश्चित्ताहुतयः
**उपवीति** – प्राणान् आयम्य 

> ... अस्मिन् मम पितुः (प्रत्याब्दिक) श्राद्ध-होम-कर्मणि  
मन्त्र-तन्त्र-देवता-विपर्यास-न्यूनातिरेक-स्वराक्षर-भ्रंष-प्रायश्चित्तार्थं  
सर्वप्रायश्चित्ताहुतीर् होष्यामि,  
प्राणायामञ्च करिष्ये 

इति सङ्कल्प्य

> ओं भूर्भुव॒स्सु॒व॒स्स्वाहा᳚ ॥ (प्रजापतय इदं न मम) ॥१॥


> ओम् अना᳚ज्ञातं॒ यदाज्ञा॑तम् । य॒ज्ञस्य॑ क्रि॒यते॒ मिथु॑ ।  
अग्ने॒ तद॑स्य कल्पय । त्वं॒ हि वेत्थ॑ यथात॒थँ स्वाहा᳚ ॥  
(अग्नय इदम्) ॥ २ ॥


[[117]]

> ओं पुरु॑षसम्मितो य॒ज्ञः । य॒ज्ञः पुरु॑षसम्मि॒तः ।  
अग्ने॒ तद॑स्य कल्पय । त्वँहि वेत्थ॑ यथात॒थँ स्वाहा᳚ ॥ [[TODO:परिष्कार्यम्??]]  
(अग्नय इदं न मम) ॥३॥

> ओं यत्पा॑क॒त्रा मन॑सा दी॒नद॑क्षा॒न । य॒ज्ञस्य॑ म॒न्वते॒ मर्ता॑सः ।  
अ॒ग्निष्ट॒द्धोता᳚ क्रतु॒विद्वि॑जा॒नन्न् । यजि॑ष्ठो दे॒वाँ ऋ॑तु॒शो य॑जाति॒ स्वाहा᳚ ॥ [[TODO:परिष्कार्यम्??]]
(अग्नय इदं न मम) ॥४॥

> ओं त्वन्नो॑ अग्ने॒ वरु॑णस्य वि॒द्वान्देवस्य॒ हेडोऽव॑ यासिसीष्ठाः ।  
यजि॑ष्ठो॒ वह्नि॑तम॒श्शोशु॑चानो॒ विश्वा॒ द्वेषाँ॑सि॒ प्रमु॑मुग्ध्य॒स्मत् स्वाहा᳚ ॥ [[TODO:परिष्कार्यम्??]]   
(अग्नीवरुणाभ्याम् इदं न मम) ॥५॥

> ओं सत्वन्नो॑ अग्नेऽव॒मो भ॑वो॒ती नेदि॑ष्ठो अ॒स्या उ॒षसो॒ व्यु॑ष्टौ ।  
अव॑ यक्ष्वनो॒ वरु॑णँ॒ ररा॑णो वी॒हि मृ॑डी॒कँ सु॒हवो॑ न एधि॒ स्वाहा᳚ ॥ [[TODO:परिष्कार्यम्??]]    
(अग्नीवरुणाभ्यां इदं न मम) ॥६॥

#### व्याहृतिहोमाः
> ओं भूस्स्वाहा᳚ ॥ (अग्नय इदं न मम) ॥७॥ 
ओं भुव॒स्स्वाहा᳚ ॥ (वायव इदं न मम) ॥८॥  
ओँ सुव॒स्स्वाहा᳚ ॥ (सूर्याय इदं न मम) ॥९॥  
ओं भूर्भुव॒स्सुव॒स्स्वाहा᳚ ॥ (प्रजापतय इदं न मम) ॥१०॥  

#### पूर्णाहुति-प्राणायामौ

> ओं विष्ण॑वे॒ स्वाहा᳚ ॥ (विष्णव इदं न मम)  ॥११॥

इति पूर्णाहुतिः

प्राणायामः ।

[[118]]

#### परिषेचनम्, प्रणीताविमोकः
**प्राचीनावीती**,  
तूष्णीम् अप्रदक्षिणं परिषेचनं, प्रणीतावोक्षणम् । 

प्रणीतिपात्रं पश्चान् निधाय,  
प्रणीतासु अपः अविच्छिन्नधारया आनीय,  
‘प्राच्यां' इत्यादिक्रमेण (प्राच्यां, दक्षिणायां, प्रतीच्याम्, उदीच्याम्, ऊर्ध्वायां, भूमौ)  
प्रतिदिशं सकृत् व्युत्सिच्य,

> (स॒मु॒द्रं वः॒ प्र हि॑णोमि॒ स्वां योनि॒मपि॑ गच्छत ।  
अच्छि॑द्रः प्र॒जया॑ भूयासं॒ मा परा॑सेचि॒ मत्पयः॑ ॥  
इति ) [[TODO:परिष्कार्यम्??]]

आत्मानं प्रोक्षयेत् ॥

#### उपस्थानानि
**उपवीती** -
ब्रह्मोद्वासनम्।  
"अग्ने नयेति" उपस्थानम् ।

> अग्ने॒ नय॑ सु॒पथा॑ रा॒ये अ॒स्मान्॒ विश्वा॑नि देव व॒युना॑नि वि॒द्वान् ।  
यु॒यो॒ध्य॑स्मज्जु॑हु॒रा॒णमेनो॒ भूयि॑ष्ठां ते॒ नम॑उक्तिं विधेम ॥ [[TODO:परिष्कार्यम्??]]

अग्नये नमः, 

> मन्त्रहीनं क्रियाहीनं भक्तिहीनं हुताशन ।  
यद्धुतं तु मया देव परिपूर्णं तदस्तु ते ॥  
प्रायश्चित्तान्यशेषाणि तपः कर्मात्मकानि वै ।  
यानि तेषामशेषाणां कृष्णानुस्मरणं परम् ॥

इत्युक्त्वा, प्रणम्य अभिवाद्य,

**प्राचीनावीती** - 

> पिता पितामहश् चैव  
तथैव प्रपितामहः ।  
मम तृप्तिं प्रयान्त्व् अद्य  
होमाप्यायित-मूर्तयः ॥

> स्वामिनः! अद्यानुष्ठिते मम पितुः (प्रत्याब्दिक)-श्राद्ध-होम-कर्मणि  
मन्त्रलोपे क्रियालोपे द्रव्यलोपे नियमलोपे सत्य् अपि  
सर्वं यथाशास्त्रानुष्ठितं भूयाद् इति भवन्तो ऽनुगृह्णन्तु 

इति प्रार्थना ।  
"तथाऽस्तु" इति प्रतिवचनम् ॥

[[119]]

## भोजनम्
### आसनम्
**उपवीती** – 

वैश्वदेविकहस्ते जलं दत्वा 

> .... गोत्रस्य .... शर्मणः पितुः श्राद्धे  
पुरूरवार्द्रवसंज्ञकानां विश्वेषां देवानाम् इदम् आसनम् 

इति सयवम् ऋजु-दर्भ-द्वयं दक्षिण-पार्श्वे दत्वा,  
पुनरपो दत्वा, 

> .... गोत्रस्य.... शर्मणः पितुः प्रत्याब्दिकश्राद्धे  
विश्वदेवार्थे भवता क्षणः कर्तव्यः 

इति दक्षिणेन दक्षिण-हस्तं निर्-अङ्गुष्ठं गृहीत्वा  
ऋजु-दर्भ-द्वयं दत्वा निमन्त्र्य,  
"ओं तथा" इति प्रत्युक्ते,  
‘प्राप्नोतु भवान्’ इति वदेत् -  
‘प्राप्नवानि' इति प्रतिवचनम् । 

**प्राचीनावीती** -  
एवं पित्रादीन् भुग्न-दर्भ-दान-पुरस्सरं वृणुयात् ॥

### पाद-प्रक्षालनम्

#### मण्डले
गृह-द्वार-समीपतो भवनस्य अग्रतः  
संमार्जितायां गोमयेनोपलिप्तायां भूमौ  
गोमय-सहित-गोमूत्रेण  
+उत्तरे देवानां पाद-प्रक्षालनार्थं  
चतुर्-अश्रं वितस्ति-प्रमाणं उदक्-प्लव-मण्डलं कृत्वा,  

मध्ये षड्-अङ्गुलम् अन्तरालं विहाय,  
दक्षिणे पितॄणां पाद-प्रक्षालनार्थे  
वर्तुलं वितस्ति-प्रमाणं दक्षिणाप्लव-मण्डलं कृत्वा,  

दर्भैः साक्षतैः सतिलैश् च क्रमेण,  
मण्डलयोः परिस्तरणं कुर्यात् । 

देवतार्थं सर्वम् **उपवीती** -  
पित्र्यं सर्वं **प्राचीनावीती** कुर्यात् । 

#### प्रक्षालनम्
उत्तरे साक्षतान् पूर्वाग्रान् युग्मान् कुशान् बहून्,  
दक्षिणे सतिलान् दक्षिणग्रान् भुग्नान्  
आसनार्थं नाम-गोत्रोच्चारण-पूर्वकं विन्यस्य,  

उत्तरे सपुष्पगन्धैः अक्षतैरभ्यर्च्य,  
दक्षिणे गन्ध-तिलैर् अभ्यर्च्य,  

दैविक-ब्राह्मणं मण्डल-समीपत उपवेश्य,  
आदित्याभिमुखम् आसने उपविश्य,  
गो-घृत-मिश्र-गोमयेन पाद-पृष्ठम् अनुलिप्य,

> शं नो॑ दे॒वीर॒भिष्ट॑य॒ आपो॑ भवन्तु पी॒तये᳚ ।  
शं योर॒भि स्र॑वन्तु नः ॥ [[TODO:परिष्कार्यम्??]]

इति मन्त्रेण,  
स-पुष्पाक्षत--स-दर्भाग्राभिर् अद्भिः

[[120]]

> [^7] 'विश्वे देवाः !  
इदं वः पाद्यं स्वाहा' 

इति देवानां पाद्यं समर्प्य,

[^7]:

    अक्षय्यासनयोष् षष्ठी,  
    द्वितीयाऽऽवाहने स्मृता ।    
    अन्नदाने चतुर्थी स्यात्,  
    शेषाः सम्बुद्धयः स्मृताः ॥

> ओं  
> समस्त-सम्पत्-समवाप्ति-हेतवः  
समुत्थितापत्-कुल-धूम-केतवः ।  
अपार-संसार-समुद्र-सेतवः  
पुनन्तु मां ब्राह्मण-पाद-पांसवः ॥

इति पादौ गुल्फ-पर्यन्तं मण्डले प्रक्षालयेत्।  

कराव् अपि कूर्पर-पर्यन्तं क्षालयित्वा  
हस्तौ प्रक्षाल्य,

**प्राचीनावीती** -  
दक्षिणे पित्रर्थं ब्राह्मणं पूर्ववत् उपवेश्य,  
गोमयेन अनुलिप्य

> शं नो॑ दे॒वीर॒भिष्ट॑य॒ आपो॑ भवन्तु पी॒तये᳚ ।  
शं योर॒भि स्र॑वन्तु नः ॥ [[TODO:परिष्कार्यम्??]]

इति मन्त्रेण,  
स-तिल-पुष्पादर्भाग्र+++(नञ् विवक्षितम्??)+++-गन्धाभिर् अद्भिः पूर्ववत् 

> गोत्रादियुक्तस्य श्राद्धे .... गोत्राः .... शर्मणः  
.... रूपाः  
पितृपितामहप्रपितामहाः इदं वः पाद्यं  
स्वधा 

इति पितृतीर्थेन समर्प्य  
पूर्ववत् प्रक्षाल्य, 

उपवीति विश्वे देववत्  
विष्णोर् अपि कुर्यात्। 

पित्र्यं सर्वम् उपचारम्  
आसीनः, सव्यं जान्व् आच्य (आसन-व्यतिरिक्ते),  
मन्त्रान्ते स्वधा-शब्दम् अपि +उक्त्वा कुर्यात् ।  

दैवं सर्वम्  
आसीनः, दक्षिणं जान्व् आच्य +++(आसन-व्यतिरिक्ते)+++  
स्वाहान्तं कुर्यात् ।  

आचमनात् पूर्वम् अनर्हत्वात्  
नात्र पादोदक-ग्रहणम् ॥

### आसन-दानम्
पादौ प्रक्षाल्य,  
मण्डलोत्तरे आचम्य  
तान् अपि आचामय्य

[[121]]

**प्राचीनावीती**

> अप॑हता॒ असु॑रा॒ रक्षाँ॑सि पिशा॒चा ये क्षय॑न्ति पृथि॒वीमनु॑ ।  
अ॒न्यत्रेतो॑ गच्छन्तु॒ यत्रैषां᳚ गतं॒ मनः॑ ॥ [[TODO:परिष्कार्यम्??]]

> उदी॑रता॑ता॒मव॑र उत्परा॑स॒ उन्म॑ध्य॒माः पि॒तरः॑ सो॒म्यासः॑ ।  
असुं॒ य ई॒युर॑वृ॒का ऋ॑त॒ज्ञास्तेनो॑वन्तु॒ पि॒तरो॒ हवे॑षु ॥ [[TODO:परिष्कार्यम्??]]

इति भुक्ति-देशे तिलान् सिकतांश्च प्रकीर्य -

**उपवीती** - वैश्वदेविकहस्ते जलं दत्वा, 

> .. गोत्रस्य ... शर्मणः .... पितुः श्राद्धे  
पुरूरवाद्रसंज्ञकानां विश्वेषां देवानां भोजनस्थाने  
इदम् आसनम् 

इति +आसनार्थं सयवम् ऋजु-दर्भ-द्वयं दत्वा,  

आसनं सव्येन अभिमृश्य  
दक्षिणेन ब्राह्मण-जानु +अवलम्ब्य  
‘आस्यताम्’ इत्युक्त्वा उपवेशयेत् । 

(देवान् प्राङ्मुखान्,  
पितॄन् उदङ्मुखान् प्राग्-अपवर्गान्  
+++(पश्चान्मुखान्?)+++ दक्षिणापवर्गान् वा +उपवेशयेत्, आचारात् ॥)

### अर्चनम्

> अर्च॑त प्रार्च॑त॒ प्रिय॑मेधासो॒ अर्च॑त ।  
अर्च᳚न्तु पुत्र॒का उ॒त पुरं॒ न धृ॒ष्ण्व॑र्चत ॥ (ऋ. ८-६९-८) [[TODO:परिष्कार्यम्??]]

इति मन्त्रेण ‘इदं वो अर्चनं’ 

(देवानां दक्षिणपादे, सव्यपादे,  
दक्षिणजानुनि, सव्यजानुनि,  
दक्षिणांसे, सव्यांसे,  
मूर्ध्नि च, क्रमेण अर्चयेत् ।)

> गन्ध॑द्वा॒रां दु॑राध॒र्षां॒ नि॒त्यपु॑ष्टां करी॒षिणी᳚म् ।  
ई॒श्वरीं᳚ सर्व॑भूता॒नां॒ तामि॒होप॑ह्वये॒ श्रियम् ॥

[[122]]

> ... गोत्रस्य ... शर्मणः पितुः प्रत्याब्दिकश्राद्धे पुरूरवार्द्रव-संज्ञक-विश्वेदेवाः !  
> यथा-भागशः अमी वः सकुङ्कुम-कर्पूरागरु-चम्पक-पद्मक-मिश्रा गन्धाः 

इति दद्यात् ।  

(देवब्राह्मणोपचारं सर्वम् उदङ्मुखः कुर्यात् ।  
पित्र्यं दक्षिणामुखः कुर्यात् ।)

> ओष॑धयः॒ प्रति॑मोदध्वमेनं॒ पुष्पा॑वतीः सुपिप्प॒लाः ।  
अ॒यं वो॒ गर्भ॑ ऋ॒त्वियः॑ प्र॒त्नँ स॒धस्थ॒मास॑दत् ॥

इति मन्त्रेण  
पूर्ववत् ‘इमानि पुष्पाणि, श्रीतुलसीदलानि च’ इति दद्यात् ॥

> धूर॑सि॒ धूर्व॒ धूर्व॑न्तं॒ धूर्व॒ तं यो᳚ऽस्मान्धूर्व॑ति॒ तं  
धू᳚र्व॒ यं व॒यं धूर्वा॑म॒स्त्वं दे॒वाना॑मसि ॥ [[TODO:परिष्कार्यम्??]]

घ्राण-तृप्त्य्-अर्थम् अयं वो धूपः ।

> उद्दी᳚प्यस्व जातवेदोप॒घ्नन् निर्ऋ॑तिं॒ मम॑ ।  
प॒शूँश्च॒ मह्य॒माव॑ह॒ जीव॑नञ्च॒ दिशो॑ दश ॥ [[TODO:परिष्कार्यम्??]]

‘अवलोकनार्थम् अयं वो दीपः'

> युवा॑ सु॒वासाः॒ परी॑वीत॒ आगा᳚त् । स उ॒ श्रेया᳚न्भवति॒ जाय॑मानः ।  
तं धीरा॑सः क॒वय॒ उन्न॑यन्ति । स्वा॒धियो॒ मन॑सा देव॒यन्तः॑ ॥ [[TODO:परिष्कार्यम्??]]

आच्छादनार्थम् इदं वस्त्रं  
(अभावे यज्ञोपवीतं, दर्भान् वा)  
पवित्रार्थम् इमौ दर्भौ ।  
‘शेषोपचारार्थे इमे अक्षताः' इति पूर्ववद् अर्चयेत् ॥

**प्राचीनावीती** -  
(एवमेव पितॄणाम् आसनार्थे भुग्न-दर्भान्,  
मूर्ध्नि, सव्यांसे, दक्षिणांसे च  
सव्यजानुनि, दक्षिणजानुनि,  
सव्यपादे, दक्षिणपादे च  
तिलैर् अर्चनम् । )

[[123]]

गन्ध॑द्वा॒राम् इत्यादि सर्वं पूर्ववत्॥

**उपवीती** -  

विश्वेदेववत् विष्णोर् अर्चनम्। 

### पात्रस्थापनम्
आचम्य,  
घृत-मिश्रेण गोमयेन, प्रणवेन चतुर्-अश्र-मण्डलं कृत्वा,  
पात्रेषु जलं निस्राव्य,  
हस्तेन संमृज्य,  
पुनः प्रक्षाल्य,  
'इदं भोजन-पात्रासनम्' इति दर्भान् निधाय,  

मण्डलेषु देवादि-क्रमेण पात्राणि, उपपात्राणि च निधाय  
(प्रधानपात्रे उपपात्रम् आज्य-पात्रादिकं च न निक्षिपेत्)

### परिवेषणम्
पात्रेषु आज्यम् उपस्तीर्य,  
प्रथमं हुत-शिष्टम् अन्नं पितृपात्रे **प्राचीनावीती** -  
देवतीर्थेन परिविष्य,  

(ततः क्रमेण सर्वत्र +**उपवीत्य्** एव  
देवानाम् उदङ्मुखः, पितॄणां दक्षिणामुखः)  

पितॄन् ध्यायन्,  
अन्न-पायस-सूपापूप-क्रमेण दर्व्य्-आदि-द्वारा स-पवित्र-हस्ताभ्यां परिविष्य,

**उपवीति** -  

'रक्षोघ्नमन्त्रपठनं करिष्ये' इति सङ्कल्प्य,

> ओं । सह॒ वै दे॒वानां॒ चासु॑राणां च य॒ज्ञौ प्रत॑तावास्तां व॒यँस्व॒र्गं लो॒कमे᳚ष्यामो व॒यमे᳚ष्याम॒ इति॒ तेऽसु॑रास्स॒न्नह्य॒ सह॑सै॒वाच॑रन्ब्रह्म॒चर्ये॑ण॒ तप॑सै॒व दे॒वास्तेऽसु॑रा अमु॒ह्यँ॒स्तेन प्राजा॑नँ॒स्ते परा॑भव॒न्ते न स्व॒र्गं लो॒कमा॑य॒न्प्रसृ॑तेन॒ वै य॒ज्ञेन॑ दे॒वाः स्व॒र्गं लो॒कमा॑य॒न्नप्रसृ॑ते॒नासु॑रा॒न्परा॑ भावय॒न्प्रसृ॑तो ह॒ वै य॑ज्ञोपवी॒तिनो॑ य॒ज्ञोऽप्र॑सृ॒तोऽनु॑पवी॒तिनो॒ यत्किञ्च॑ ब्राह्म॒णो य॑ज्ञोपवी॒त्यधी॑ते॒ यज॑त ए॒व तत्तस्मा᳚द्यज्ञोपवी॒त्ये॑वाधी॑यीत या॒जये॒द्यजे॑त वा य॒ज्ञस्य॒ प्रसृ॑त्या॒ अजि॑नं॒ वासो॑ वा दक्षिण॒त उ॑प॒वीय॒ दक्षि॑णं बा॒हु॒मुद्ध॑र॒तेऽव॑धत्ते स॒व्यमिति॑ य॒ज्ञोपवी॒तमे॒तदे॒व विप॑रीतं प्राचीनावी॒तँ सं॒वीतं॑ मानु॒षम् ॥ [[TODO:परिष्कार्यम्??]]
>
> [[124]]
>
> रक्षाँ॑सि॒ ह वा॑ पुरोऽनुवा॒के तपोग्र॑मतिष्ठन्त॒ तान्प्र॒जाप॑तिर्व॒रेणो॒पाम॑न्त्रयत॒ तानि॒ वर॑मवृणीतादि॒त्यो नो॒ योद्धा॒ इति॒ तान्प्र॒जाप॑तिरब्रवी॒द्योध॑य॒द्ध्वमिति॒ तस्मा॒दुत्ति॑ष्ठन्तँ॒ ह वा॒ तानि॒ रक्षाँ॑स्यादि॒त्यं योध॑यन्ति॒ याव॑दस्त॒मन्व॑गा॒त्तानि॑ ह॒ वा ए॒तानि॒ रक्षाँ॑सि गायत्रि॒याऽभि॑मन्त्रिते॒नाम्भ॑सा शाम्यन्ति॒ तदु॑ ह॒ वा ए॒ते ब्र॑ह्मवा॒दिनः॑ पू॒र्वाभि॑मु॒खाः स॒न्ध्यायां᳚ गायत्रि॒याऽभि॑मन्त्रिता॒ आप॑ ऊ॒र्ध्वं विक्षि॑पन्ति॒ ता ए॒ता आपो॑ व॒ज्री भू॒त्वा तानि॒ रक्षाँ॑सि म॒न्देहारु॑णे द्वी॒पे प्रक्षि॑पन्ति॒ यत्प्र॑दक्षि॒णं प्रक॑मन्ति॒ तेन॑ पा॒प्मान॒मव॑धून्वन्त्यु॒द्यन्त॑मस्तं॒ यन्त॑मादि॒त्यम॑भिध्या॒यन्कु॒र्वन्ब्रा᳚ह्म॒णो वि॒द्वान्थ्स॒कलं॑ भ॒द्रम॑श्नुते॒ऽसावा॑दि॒त्यो ब्र॒ह्मेति॒ ब्रह्मै॒व सन्ब्रह्मा॒प्येति॒ य ए॒वं वेद॑ ॥ [[TODO:परिष्कार्यम्??]]

इति जपित्वा,  
अन्नम् अभिधार्य,  

### अभिमर्शः
पितृपात्रेषु कॢप्तान् अन्नादीन् सर्वान्  
**प्राचीनावीती** -  
दक्षिणामुखः सव्यं जान्व् आच्य,  
"एष ते तत" इति यथालिङ्गम् अभिमृशेत् ।  
असम्भवतां मन्त्रावृत्तिः ।

#### कर्त्रा हुतशिष्टान्नस्य जपः

(कर्त्रा हुतशिष्टान्नस्य जपः [^8])

> ए॒ष ते॑ [^8] तत॒ मधु॑माँ ऊ॒र्मिस्सर॑स्वा॒न्॒ यावा॑न॒ग्निश्च॑ पृथि॒वी च॒ ताव॑त्यस्य मा॒त्रा ताव॑तीं त ए॒तां मात्रां᳚ ददामि॒ यथा॒ग्निरक्षि॒तोनु॑पदस्त ए॒वं मह्यं॑ [^8] पि॒त्रेऽक्षि॒तोनु॑पदस्तस्स्व॒धा भ॑व॒ तां त्वँ स्व॒धान्तैस्स॒होप॑जीव॒र्चस्ते॑ महि॒मा, [[TODO:परिष्कार्यम्??]]

[^8]:

    > अवधेयम् -  
    अस्मिन् प्रयोगे पितृश्राद्धरीतिः प्रदर्शिता ।  
    मातुश्श्राद्धे - सङ्कल्पे, वरणे, अर्चनादौ, अन्नजपे, दत्तकरणे तत्रतत्र वक्तव्य-प्रकारः विद्वत्-पुरोहित-मुखाद् अवगन्तव्यः ।  
    एवं मातामहादि-श्राद्धे अन्य् आर्थे क्रियमाणे च ॥  
    
    इति +अभिनव-देशिकाः ।

[[125]]

> ए॒ष ते॑ [^8] पितामह॒ मधु॑माँ ऊ॒र्मिस्सर॑स्वा॒न्॒ यावान्॑ वा॒यु॒श्चा॒न्तरि॑क्षं च॒ ताव॑त्यस्य मा॒त्रा ताव॑तीं त ए॒तां मात्रां᳚ ददामि॒ यथा॑ वा॒युरक्षि॒तोनु॑पदस्त ए॒वं मह्यं॑ [^8]पिताम॒हायाक्षि॒तोनु॑पदस्तः स्व॒धा भ॑व॒ तां त्वँ स्व॒धान्तैः स॒होप॑जीव॒ सामा॑नि ते महि॒मा, [[TODO:परिष्कार्यम्??]]

> ए॒ष ते॑ [^8] प्रपितामह॒ मधु॑माँ ऊ॒र्मिस्सर॑स्वा॒न्॒ यावा॑नादि॒त्यश्च द्यौश्च॒ ताव॑त्यस्य मा॒त्रा ताव॑तीं त ए॒तां मात्रां᳚ ददामि॒ यथा॑दि॒त्योऽक्षि॒तोनु॑पदस्त ए॒वं मह्यं॑ [^8]प्रपिताम॒हायाक्षि॒तोनु॑पदस्तः स्व॒धा भ॑व॒ तां त्वँ स्व॒धान्तैः स॒होप॑जीव यजूँ॑षि ते महि॒मा ॥ [[TODO:परिष्कार्यम्??]]

#### देव-पात्रे
अथ देव-पात्रे उदङ्-मुखः  
**उपवीती**  
दक्षिणं जान्व् आच्य,  
स-व्याहृतिक-गायत्र्या प्रोक्ष्य  

(ओं भूर्भुव॒स्सुवः॑ । इति अन्नं प्रोक्ष्य ओं तत्स॑वि॒तुर्वरे᳚ण्यं॒ भर्गो॑ दे॒वस्य॑ धीमहि ।  
धियो॒ यो नः॑ प्रचो॒दया᳚त् ॥) 

> देव॑ सवितः॒ प्र सु॑व ॥ 

इति प्रदक्षिणं परिषिच्य,  
(विश्वेदेवहस्ते शुद्धोदकं दत्वा,)


> पृ॒थि॒वी ते॒ पात्रं॒ द्यौर॑पि॒धानं॒ ब्रह्म॑णस्त्वा॒ मुखे॑ जुहोमि ब्राह्म॒णानां᳚ त्वा प्राणापा॒नयो᳚र्जुहो॒म्यक्षि॑तमसि॒ मैषां᳚ क्षेष्ठा अ॒मुत्रा॒मुष्मि॑न् लो॒के ॥ [[TODO:परिष्कार्यम्??]]

इति सव्येन पात्रमालभ्य दक्षिणेन ब्राह्मणहस्तं गृहीत्वा, अन्नं सर्वं स्पर्शयित्वा 

> इ॒दं विष्णु॒र्विच॑क्रमे त्रे॒धा निद॑धे प॒दम् ।  
समू॑ढमस्य पाँसु॒रे । विष्णो! हव्यँरक्ष  [[TODO:परिष्कार्यम्??]]

इति अन्ने अ-नख-द्विजाङ्गुष्ठ-प्रदेशं प्रवेश्य,  
द्विज-वामाङ्गुष्ठ-तर्जनी-मध्यमाभिः पात्रं स्पर्शयित्वा,

[[126]]

> .... गोत्रस्य .... शर्मणः मम पितुः श्राद्धे  
पुरूरवार्द्रवसंज्ञकाः ! विश्वेदेवा देवताः!  
इदम् अन्नं ब्रह्म,  
अयं च ब्राह्मणो ब्रह्म,  
अहञ्च ब्रह्म।  
इयं च भूर् गयाऽक्षय-वट-च्छाया।  
अयञ्च ब्राह्मणः आहवनीयार्थे।  
इदं च पात्रं स्वर्णमयम्।  
इदं च अन्नम् अमृतमयम्।  
अयञ्च भोक्ता ब्राह्मणो गदाधरः।  
पुरूरवार्द्रव-संज्ञकेभ्यो विश्वेभ्यो देवेभ्य  
इदं इदं इदं हव्यं स-व्यञ्जनं स-परिकरञ् च परिविष्टम्,  
आतृप्तेः परिवेष्यमाणं च।  
स्वाहा नमः!  
न मम! 

इति यवोदकेन देवतीर्थेन दद्यात् ।

> गयायाम् अक्षयवटच्छायायां  
.... क्षेत्रे.... दिव्यविमान-च्छायायां ...  
नायिकासमेत ... श्री .... स्वामि-सन्निधौ  
श्रीविष्णु-पादे दत्तं,  
गयायां दत्तम् अस्तु ।  
पुरूरवार्द्रव-संज्ञक-विश्वेदेवेभ्यः ॥  

इति अन्ने द्विजाङ्गुष्ठं नखान्यप्रदेशे निवेश्य,

(एवं पित्र्ये) 

**प्राचीनावीती**  

> .... विष्णो! कव्यं रक्ष  

इति विशेष-युक्तं दक्षिणामुखः  
पितॄणां … गोत्र-नाम-रूप-पुरस्सरं दद्यात् ॥  

> अयं च ब्राह्मणः .... पितृपितामहप्रपितामहार्थे,  
इदञ्च पात्रं रजतमयं  
...  गोत्रेभ्यः .... शर्मभ्यः ... रूपेभ्यः  
.... पितृपितामहप्रपितामहेभ्यः  
इदम् इदम् इदं कव्यं ...  
स्वधा नमः॥  
> न मम॥ 

इति विशेषयुक्तं पितृतीर्थेन दद्यात् ॥

देववत् विष्णोश्च कुर्यात् । 'विष्णुर्देवता.... अयं च ब्राह्मणः विष्ण्वर्थे इत्यादिर्विशेषः ॥

[[127]]

## समष्टिदत्तम्

समष्टिदत्तम्

पितृदेवतयोर्मध्ये भुवं संशोध्य, भुग्नं निधाय, **प्राचीनावीती** - दक्षिणामुखः सव्यं जान्व् आच्य,

> यज्ञेश्वरो हव्यसमस्तकव्यभोक्ताऽव्ययात्मा हरिरीश्वरोऽत्र ।  
तत्सन्निधानादपयान्तु सद्यो रक्षांस्यशेषाण्यसुरांश्च सर्वे ॥
>
> एको विष्णुर्महद्भूतं पृथक् भूतान्यनेकशः ।  
त्रीन् लोकान् व्याप्य भूतात्मा भुङ्क्ते विश्वभुगव्ययः ॥ 

इति उच्चार्य

अनेन... गोत्रस्य ... शर्मणः मम पितुः श्राद्धे पितुश्श्राद्धरूपभगवदाराधनोपक्रमेण

**उपवीती** - पुरूरावार्द्रवसंज्ञकविश्वेदेवरूपी ।  
**प्राचीनावीती** - वसुरुद्रादित्यस्वरूपसंज्ञक अस्मत् पितृपितामहप्रपितामहरूपी ।  
**उपवीती** - श्राद्धसंरक्षकश्रीविष्णुरूपी ।  
**प्राचीनावीती** - (दर्भेषु) "सर्वाकारो भगवान् स देवः श्रीजनार्दनः प्रीयताम्" इति सयवतिलोदकं दद्यात् ।

गयायाम् अक्षयवटच्छायायां सत्यव्रतक्षेत्रे पुण्यकोटिविमानच्छायायां पेरुन्देवीनायिकासमेतश्रीदेवादिराजस्वामिपादारविन्दयोर्दत्तम् ।

"स्वामिनः! अच्छिद्रं जायताम्” इति प्रार्थना । 'अस्त्वच्छिद्रम्' इति प्रतिवचनम् 

> पिता पितामहश्चैव तथैव प्रपितामहः ।  
तृप्तिं प्रयान्तु मे भक्त्या यन्मयैतदुदीरितम् ॥ [[TODO:परिष्कार्यम्??]] 

क्रमेण मन्त्रेण परिषेचनं कारयित्वा, आपोशनमपि कारयित्वा

[[128]]

> १. प्रा॒णे निवि॑ष्टोऽमृतं॑ जुहोमि ।  
शि॒वो मा॑ऽऽवि॒शाऽप्र॑दाहाय ।  
प्रा॒णाय॒ स्वाहा᳚ ॥ (प्राणाय इदं न मम) [[TODO:परिष्कार्यम्??]]

> २. अ॒पा॒ने निवि॑ष्टो॒ऽमृतं॑ जुहोमि ।  
शि॒वो मा॑ऽऽवि॒शाऽप्र॑दाहाय ।  
अ॒पा॒नाय॒ स्वाहा᳚ ॥ (अपानाय इदं न मम) [[TODO:परिष्कार्यम्??]]

> ३. व्या॒ने निवि॑ष्टो॒ऽमृतं॑ जुहोमि ।  
शि॒वो मा॑ऽऽवि॒शाऽप्र॑दाहाय ।  
व्या॒नाय॒ स्वाहा᳚ ॥ (व्यानाय इदं न मम) [[TODO:परिष्कार्यम्??]]

> ४. उ॒दा॒ने निवि॑ष्टो॒ऽमृतं॑ जुहोमि ।  
शि॒वो मा॑ऽऽवि॒शाऽप्र॑दाहाय ।  
उ॒दा॒नाय॒ स्वाहा᳚ ॥ (उदानाय इदं न मम) [[TODO:परिष्कार्यम्??]]

> ५. स॒मा॒ने निवि॑ष्टो॒ऽमृतं॑ जुहोमि ।  
शि॒वो मा॑ऽऽवि॒शाऽप्र॑दाहाय ।  
स॒मा॒नाय॒ स्वाहा᳚ ॥ (समानाय इदं न मम) [[TODO:परिष्कार्यम्??]]

ब्रह्म॑णि म आ॒त्माऽमृ॑त॒त्वाय॑ ॥

इति जपन् प्राणाहुतीः कारयित्वा, १. [^9] गायत्रीं २. [^10] मधुत्रयञ्च जपित्वा

[^9]:

    १. ओं भूर्भुव॒स्सुवः॑ । तत्स॑वि॒तुर्वरे᳚ण्यं॒ भर्गो॑ दे॒वस्य॑ धीमहि ।  
    धियो॒ यो नः॑ प्रचो॒दया᳚त् ॥

[^10]:

    २. मधु॒ वाता॑ ऋताय॒ते मधु॑ क्षरन्ति॒ सिन्ध॑वः । माद्ध्वी᳚र्नस्स॒न्त्वोष॑धीः ॥ 
    मधु॒ नक्त॑मु॒तोषसि॒ मधु॑म॒त्पार्थि॑वँ॒ रजः॑ । मधु॒ द्यौर॑स्तु नः पि॒ता ॥  
    मधु॑मान्नो॒ वन॒स्पति॒र्मधु॑माँ अस्तु॒ सूर्यः॑ । माध्वी॒र्गावो॑ भवन्तु नः ॥ (ओं मधु॒ मधु॒ मधु॑ ॥)

[[129]]

> स्वामिनः! यथासुखं जुषध्वम् ।
>
> श्रीपुंसूक्ते, वैष्णवान्, पैतृकान्, राक्षोघ्नान्, अन्यांश्च पवमानान्, इतिहासपुराणानि च भवतो भुञ्जानान् यावच्छक्यं श्रावयिष्ये 

इत्युक्त्वा, “श्रावय" इत्यनुज्ञातः, 

> स्वामिनः! सनकसनन्दनादिसमधिकमाहात्म्यशालिनो यूयं अस्मिन् कैङ्कर्ये वात्सल्यातिशयेन समागताः, स्वामिनाम् अनुगुणं कैङ्कर्यानुगुणं च पदार्थादिकं सम्पादयितुम् अशक्तः, सम्पादितवांश्चास्मि, सम्पादितेषु च भगवन्निवेदितेषु अपेक्षितं यथाशास्त्रमानीय भुक्त्वा वयं संरक्षणीयाः 

इत्युपचारानुक्त्वा

(स्वयमनवेक्षमाणः ददामीति कथनं, रोदनं, क्रूरभाषणम्, अनृतभाषणं, पदा अन्नस्पर्शनावधूननं, क्रोधेन दानं, स्विन्नगात्रतया ब्राह्मणपुरोऽवस्थानं, ब्राह्मणान् प्रति हविर्गुणप्रश्नः, त्वरया परिवेषणम् इत्यादिवर्जितः, इङ्गितादिभिरपेक्षितं ज्ञात्वा परिवेषणं कारयेत् ॥ भोक्ता च अधिकपरिवेषणे हस्तसंज्ञया निषेघः तथैव अपेक्षितानयनं, मुखचालनहुङ्कारादिना अपेक्षानपेक्षयोरसूचनम्, भोज्यपात्रे आज्यपात्रं निक्षिप्य अभोजनम्, खादितशेषस्य भोजनपात्रे अनिक्षेपः, मन्त्रानुच्चारणं, दात्रा पृष्टत्वेऽपि हविर्गुणानां हस्तसंज्ञयाऽपि असूचनं, मौनं, साङ्गुष्ठाङ्गुलीभिः इत्यादिनियमयुक्तः 

> इन्द्रियचापल्यं, परान्नावलोकनं, हुङ्कारं, भूतलात् पात्रस्योद्धरणं, हस्तेन पात्रस्य मोचनम्, उत्तरवासोबहिर्भूतकक्षः, पीतावशिष्टपानं, खादितावशिष्टापूपफलादि पुनःखादनं, मुखेन अन्नधमनं, ष्ठीवनं, बहुभाषणम्, अतिमिताशनम्, अतिभोजनं, लवणापेक्षा, दधिक्षीरक्षौद्रसक्तुघृतपायसानामवशेषकरणम्, अन्येषां किञ्चिदप्यनवशेषकरणम् इत्यादिवर्जितः यावदपेक्षं भुञ्जीत ।)

[[130]]

सतां बन्ध्वादीनां दक्षिणादानपुरस्सरं तत्सहितः, स्वयमशक्तौ तन्मुखेन वा, १. गायत्रीं त्रिः, २. श्रीसूक्तम्, ३. पुंसूक्तम्, ४. अद्भ्यस्सम्भूतः, ५. सहस्रशीर्षं देवं, ६.विष्णुगायत्रीम्, ७. विष्णोर्नुकम्, ८. तदस्य प्रियम्, ९. कृणुष्वपाजः, १०. रक्षोहणः, ११. उशन्तस्त्वा, १२. आपूर्यास्स्थामा, १३. असावादित्यः, १४. सन्ततिर्वा, १५, १६, १७. अयं वाव इति त्रयोनुवाकाः, १८, १९, २०. ब्रह्म मेतुमाम् इत्यादित्रयम्, [^11] २१. अन्नसूक्तम्, २२. इतिहासपुराणादीनि इत्यादि श्रावयेत् ॥ (अभिश्रवणमन्त्राः पु. १४४-१५५ द्रष्टव्याः ॥)

## अन्नसूक्तम्

[^11]:

    २१. अन्नसूक्तम्
    
    अ॒हम॑स्मि प्रथम॒जा ऋ॒तस्य॑ । पूर्वं॑ दे॒वेभ्यो॑ अ॒मृत॑स्य॒ नाभिः॑ ।  
    यो मा॒ ददा॑ति॒ स इदे॒व माऽऽवाः᳚ ।  
    अ॒हमन्न॒मन्न॑म॒दन्त॑म॒द्मि । पूर्व॑म॒ग्नेरपि॑ दह॒त्यन्न᳚म् ।  
    य॒त्तौ हा॑ऽऽसाते अहमुत्त॒रेषु॑ । व्यात्त॑मस्य प॒शवः॑ सु॒जम्भ᳚म् ।  
    पश्य॑न्ति॒ धीराः॒ प्र च॑रन्ति॒ पाकाः᳚ । जहा᳚म्य॒न्यं न ज॑हाम्य॒न्यम् ।  
    अ॒हमन्नं॒ वश॒मिच्च॑रामि ॥ स॒मा॒नमर्थं॒ पर्ये॑मि भु॒ञ्जत् ।  
    कोमामन्नं॑ मनु॒ष्यो॑दयेत । परा॑के॒ अन्नं॒ निहि॑तं लो॒क ए॒तत् ।  
    विश्वै॑र्दे॒वैः पि॒तृभि॑र्गु॒प्तमन्न᳚म् । यद॒द्यते॑ लु॒प्यते॒ यत्प॑रो॒प्यते᳚ ।  
    श॒त॒त॒मी सा त॒नूर्मे॑ बभूव । म॒हान्तौ॑ च॒रू स॑कृद्दु॒ग्धेन॑ पप्रौ ।  
    दिवं॑ च॒ पृश्ञि॑ पृथि॒वीं च॑ सा॒कम् । तत्सं॒पिब॑न्तो॒ न मि॑नन्ति वे॒धसः॑ ।  
    नैतद्भूयो॒ भव॑ति॒ नो कनी॑यः ॥  
    अन्नं॑ प्रा॒णमन्न॑मपा॒नमा॑हुः । अन्नं॑ मृ॒त्युं तमु॑ जी॒वातु॑माहुः ॥  [[TODO:परिष्कार्यम्??]]
    >
> [[131]]
    >
    > ज॒रसं॑ वदन्ति । अन्न॑माहुः प्र॒जन॑नं प्र॒जाना᳚म् ।  
    मोघ॒मन्नं॑ विन्दते॒ अप्र॑चेताः ।  
    स॒त्यं ब्र॑वीमि व॒ध इथ्स तस्य॑ ।  
    नार्य॒मणं॒ पुष्य॑ति॒ नो सखा॑य॒म् ।  
    केव॑लाघो भवति केवला॒दी ।  
    अ॒हं मे॒घस्त॒नय॒न्वर्ष॑न्नस्मि ।  
    माम॑दन्त्य॒हम॑द्म्य॒न्यान् ॥  
    अ॒हँसद॒मृतो॑ भवामि ।  
    मदा॑दि॒त्या अधि॒ सर्वे॑ तपन्ति ॥ ओम् ॥ [[TODO:परिष्कार्यम्??]]

भोजनान्ते अन्नादिकं पात्रे परिकल्प्य, 

> स्वामिनः ! भगवन्निवेदितेषु किमपेक्षितम्? 

इति पृष्ट्वा, ‘“सर्वं सम्पूर्णम्" इत्युक्ते,

कर्ता

(गायत्रीं) ओं भूर्भुव॒स्सुवः॑ । तत्स॑वि॒तुर्वरे᳚ण्यं॒ भर्गो॑ दे॒वस्य॑ धीमहि । धियो॒ यो नः॑ प्रचो॒दया᳚त् । [[TODO:परिष्कार्यम्??]]

(मधुत्रयम्)

> मधु॒ वाता॑ ऋ॒ताय॒ते मधु॑ क्षरन्ति॒ सिन्ध॑वः ।  
माध्वी᳚र्नस्स॒न्त्वोष॑धीः ॥  
मधु॒ नक्त॑मु॒तोषसि॒ मधु॑म॒त्पार्थि॑वँ॒ रजः॑ ।  
मधु॒ द्यौर॑स्तु नः पि॒ता ॥  
मधु॑मान्नो॒ वन॒स्पति॒र्मधु॑माँ अस्तु॒ सूर्यः॑ ।  
माध्वी॒र्गावो॑ भवन्तु नः ॥ (ओं मधु॒ मधु॒ मधु॑ ॥) [[TODO:परिष्कार्यम्??]]

> अक्ष॒न्नमी॑मदन्त॒ ह्यव॑ प्रि॒या अ॑धूषत ।  
अस्तो॑षत॒ स्वभा॑नवो॒ विप्रा॒ नवि॑ष्ठया म॒ती ।  
योजा॒न्वि॑द्र [[न्द्र??]] ते हरी᳚ ॥ 

इति च जपित्वा

[[132]]

१. **उपवीती** - पुरूरवार्द्रवसंज्ञकाः विश्वेदेवाः! (मधु) वस्सम्पन्नम्? इति पृष्ट्वा, ‘सुसंपन्नम्’ इत्युक्ते, ‘विश्वेदेवाः! तृप्तास्स्थ?' इति पृष्ट्वा, ‘तृप्तास्स्मः' इति प्रत्युक्ते,

(पित्रादीनप्येवं पृष्ट्वा )

२. **प्राचीनावीती** - वसुरुद्रादित्यस्वरूप अस्मत्पितृपितामहप्रपितामहाः! (मधु) वस्सम्पन्नम् ? इति पृष्ट्वा, ‘सुसम्पन्नम्' इत्युक्ते, ‘विश्वेदेवाः! तृप्तास्स्थ?’ इति पृष्ट्वा, ‘तृप्तास्स्मः’ इति प्रत्युक्ते, -

(विष्णुमपि पृष्ट्वा)

३. **उपवीती** - श्राद्धसंरक्षकश्रीविष्णो ! (मधु) ते संपन्नम्? इति पृष्ट्वा, ‘सुसंपन्नम्' इत्युक्ते, ‘श्रीविष्णो! तृप्तोऽसि?' इति पृष्ट्वा, ‘तृप्तोऽस्मि’ इति प्रत्युक्ते,

## प्रकिरदानम्

प्रकिरदानम्

पितृदेवयोर्मध्ये **प्राचीनावीती** भुग्नं निधाय, सव्यं जान्व् आच्य तिलोदकं पितृतीर्थेनोत्सिच्य, सव्यञ्जनमन्नं द्रवीकृतं हस्तद्वयेनाऽऽदाय,

> ये अग्निदग्धा येऽनग्निदग्धा ये वा जाताः कुले मम ।  
भूमौ दत्तेन तृप्यन्तु तृप्ता यान्तु परां गतिम् ॥

इति पितृतीर्थेन प्रकिरेत् ॥

[[133]]

## अथवा विकिरदानम्

अथवा विकिरदानम्

प्रथमवृतवैश्वदेविकब्राह्मणसन्निधौ कस्मिंश्चित् पात्रे सयवान्यु युग्मान् दर्भान् संस्तीर्य,

> १. असोमपाश्च ये देवा यज्ञभागविवर्जिताः ।  
तेषामन्नं प्रदास्यामि विकिरं वै᳚श्वदेविकम् ॥

इति देवतीर्थेन **उपवीती** उदगपवर्गं विकिरेत् ।

२. पितॄणां पुरतः पात्रे सतिलं भुग्नं निधाय, **प्राचीनावीती**

> असंस्कृतप्रमीता ये त्यागिन्यो याः᳚ कुलस्त्रियः ।  
दास्यामि तेभ्यो विकिरमन्नं ताभ्यश्च पैतृकम् ॥

इति प्रत्यगपवर्गं पितृतीर्थेन विकिरेत् ।

३. **उपवीती**

> असंशयो भवेद्विष्णुः मोक्षसाधनमव्ययम् ।  
पितॄणाञ्च वरं श्रेष्ठं विकिरान्नञ्च वैष्णवम् ॥

इति देववत् विष्णोश्च विकिरेत् ।

**प्राचीनावीती** प्रकिरवत् भुग्ने,

> ये अग्निदग्धा येऽनग्निदग्धा ये वा जाताः कुले मम ।  
भूमौ दत्तेन पिण्डेन तृप्ता यान्तु परां गतिम् ॥

(इति पिण्डं दद्यात् )

[[134]]

**उपवीती** - आचम्य, 'विश्वेदेवाः! अमृतापिधानमसि' / **प्राचीनावीती** पितृपितामहप्रपितामहाः ! अमृतापिधानमसि/श्राद्धसंरक्षकविष्णो! अमृतापिधानमसि - इत्यादिक्रमेण उत्तरापोशनं कारयित्वा, पितृपूर्वं हस्तप्रक्षालनादिकं दत्त्वा, स्वयं शिष्यादिमुखेन वा पात्राणि चालयेत् । आपिण्डनिधानात् भुक्तिमण्डलशोधनं न कारयेत् ।

आचान्तेषु स्वयमाचम्य,

१. "विश्वेदेवाः! रोचयतेति ब्रूत" इत्युक्त्वा, “रोचयत" इति तैरुक्ते,

२. **प्राचीनावीती**, “वसुरुद्रादित्यस्वरूपपितृपितामप्रपितामहाः! ‘स्वदितम्’ इति ब्रूत" इति पृष्ट्वा, "स्वदितम्” इत्युक्ते,

३. **उपवीती**, "श्राद्धसंरक्षकश्रीविष्णो ! 'स्वस्त्यस्तु इति ब्रूहि' इति पृष्ट्वा, ‘स्वस्त्यस्तु' इति प्रत्युक्ते,

**प्राचीनावीती**, ‘सर्वे स्वस्त्यस्तु इति ब्रूत!' इत्युक्त्वा, सर्वैः, ‘स्वस्त्यस्तु’ इति प्रत्युक्ते,

१. **उपवीती** - 

> ... गोत्रस्य... शर्मणः मम पितुः श्राद्धे पुरूरवार्द्रवसंज्ञकानां विश्वेषां देवानाम् अक्षय्यमस्तु । 

हस्ते जलं दत्वा (अस्त्वक्षय्यम्)  

४. सर्वेषां हस्ते जलं दत्वा "अस्त्वक्षय्यम्" इति सर्वैरुक्ते

[[135]]

## निवेदिततुलसीमिश्रताम्बूलदक्षिणाञ्च

निवेदिततुलसीमिश्रताम्बूलदक्षिणञ्च

१. इदं वस्ताम्बूलम्, इयं च दक्षिणा । 

> .... गोत्रस्य ... शर्मणः मम पितुः श्राद्धे पुरूरवार्द्रवसंज्ञकः विश्वेदेवाः!

२. **प्राचीनावीती** 

> ... गोत्रस्य ....शर्मणः मम पितुः श्राद्धे वसुरुद्रादित्यस्वरूप अस्मत्पितृपितामहप्रपितामहाः! इदं वस्ताम्बूलम्, इयं च दक्षिणा ।

३. **उपवीती** - 

> .... गोत्रस्य ....शर्मणः मम पितुः प्रत्याब्दिकश्राद्धे, श्राद्धसंरक्षकश्रीविष्णो! इदं ते ताम्बूलम्, इयं च दक्षिणा ॥

**प्राचीनावीती**, "पितृपितामहप्रपितामहाः! स्वधां वाचयिष्ये"। इत्युक्त्वा, ‘वाच्यतां स्वधा’ इति प्रत्युक्ते, "पितृपितामहप्रपितामहेभ्यः स्वधोच्यताम्" इति पृष्ट्वा, ‘अस्तु स्वधा’ इति प्रत्युक्ते, ‘ओं स्वधा' इति पात्रस्थं सतिलं जलं पितृतीर्थेन अधोमुखं निनीय्य, पात्रमधोमुखं कृत्वा,

वैश्वदेविकान् **उपवीती** - ‘विश्वे देवाः ! प्रीयन्ताम्' इत्यापृच्छ्य, ‘प्रीयन्तां विश्वेदेवाः’ इति प्रत्युक्ते,

**प्राचीनावीती**

> स्वामिनः! ... गोत्रं ... शर्माणं पितरमुद्दिश्य मया कृतमिदं श्राद्धं, यथाशास्त्रानुष्ठितं, गयाश्राद्धफलदम्, अक्षय्यतृप्तिकरं, भगवत्प्रीणनं च भूयादिति भवन्तो महान्तोऽनुगृह्णन्तु 

इति प्रार्थ्य,

> यथाशास्त्रानुष्ठितं, गयाश्राद्धफलदम्, अक्षय्यतृप्तिकरं, भगवत्प्रीणनमस्तु 

इति प्रत्युक्ते,

[[136]]

पिण्डार्थं, प्राशनार्थं च उद्धृत्य, 'अन्नशेषः किं क्रियताम्’ इति प्रश्नः । ‘इष्टैः सह भुज्यताम्' इति प्रत्युक्तिः ।

> दातारो नोऽभिवर्धन्तां वेदाः सन्ततिरेव नः ।  
श्रद्धा च नो मा व्यपगात् बहु देयञ्च नोऽस्तु ॥  
अन्नञ्च नो बहु भवेदतिथीँश्च लभेमहि ।  
याचितारश्च नस्सन्तु मा च याचिष्म कञ्चन ॥

इति **उपवीती** प्रार्थ्य

भोक्तारः -

> दातारो वोऽभिवर्धन्तां वेदाः सन्ततिरेव वः ।  
श्रद्धा च वो मा व्यपगात् बहु देयञ्च वोऽस्तु ॥  
अन्नञ्च वो बहु भवेदतिथीँश्च लभध्वम् ।  
याचितारश्च वस्सन्तु मा च याचध्वं कञ्चन ॥

इति प्रत्युक्ते

**प्राचीनावीती** - अधोमुखं (स्वधापात्रं) उत्तानं कृत्वा,

## उपस्थानम्

(उपस्थानम्)

> नमो॑ वः पितरो॒ रसा॑य॒ नमो॑ वः पितर॒श्शुष्मा॑य॒ नमो॑ वः पितरो जी॒वाय॒ नमो॑ वः पितरस्स्व॒धायै॒ नमो॑ वः पितरो म॒न्यवे॒ नमो॑ वः पितरो घो॒राय॒ पित॑रो॒ नमो॑ वो॒ य ए॒तस्मिन्ल्लो॒के स्थ यु॒ष्याँस्तेऽनु॒, ये᳚ऽस्मिन् लो॒के मां तेऽनु॒, य ए॒तस्मि॑न्ल्लो॒के स्थ यू॒यं तेषां॒ वसि॑ष्ठा भूयास्त॒ ये᳚ऽस्मिन्ल्लो॒के॑ऽहं तेषां॒ वसि॑ष्ठो भूयासम् ॥ [[TODO:परिष्कार्यम्]]
>
> [[137]]
>
> स्वा॒दुषँ॒सदः॑ पि॒तरो॑ वयो॒धाः कृ॑च्छ्रे॒श्रितः॒ शक्ती॑वन्तो गभी॒राः ।  
चि॒त्रसे॑ना॒ इषु॑बला॒ अमृ॑द्ध्रास्स॒तोवी॑रा उ॒रवो᳚ व्रातसा॒हाः ।  
ब्राह्म॑णासः॒ पित॑रः॒ सोम्या॑सः शि॒वे नो॒ द्यावा॑पृथि॒वी अ॑ने॒हसा᳚ ।  
पू॒षा नः॑ पातु दुरि॒तादृ॑तावृधो॒ रक्षा॒ माकि॑र्नो अ॒घशँ॑स ईशत ।  
सु॒प॒र्णं व॑स्ते मृ॒गो अ॑स्या॒ दन्तो॒ गोभिः॒ सन्न॑द्धा पतति॒ प्रसू॑ता ।  
यत्रा॒ नरः॒ सञ्च॒ वि च॒ द्रव॑न्ति॒ तत्र॒स्मभ्य॒मिष॑वः॒ शर्म॑ यँसन्न् ॥ [[TODO:परिष्कार्यम्]]
>
> अ॒ष्टाव॑ष्टाव॒न्येषु॒ धिष्णि॑ये॒षूप॑ दधात्य॒ष्टाश॑फाः प॒शवः॑ प॒शूने॒वाव॑रुन्धे॒ षण्मा᳚र्जा॒लीये॒ षड्वा ऋ॒तव॑ ऋ॒तवः॒ खलु॒ वै दे॒वाः पि॒तर॑ ऋ॒तूने॒व दे॒वान् पि॒तॄन् प्री॑णाति ॥

इत्युपस्थाय - **उपवीती** - प्रदक्षिणीकृत्य प्रणम्योत्थाय,

## आशीर्वचनम्

आशीर्वचनम्

भोक्तारः -

> अ॒ग्निरायु॑ष्मा॒न्थ्स वन॒स्पति॑भि॒रायु॑ष्मा॒न् तेन॒ त्वाऽऽयु॒षाऽऽयु॑ष्मन्तं करोमि॒ सोम॒ आयु॑ष्मा॒न्थ्स ओष॑धीभि॒रायु॑ष्मा॒न् तेन॒ त्वाऽऽयु॒षाऽऽयु॑ष्मन्तं करोमि य॒ज्ञ आयु॑ष्मा॒न्थ्स दक्षि॑णाभि॒रायु॑ष्मा॒न् तेन॒ त्वाऽऽयु॒षाऽऽयु॑ष्मन्तं करोमि॒ ब्रह्मायु॑ष्म॒त्तद्ब्रा᳚ह्म॒णैरायु॑ष्म॒त् तेन॒ त्वाऽऽयु॒षाऽऽयु॑ष्मन्तं करोमि दे॒वा आयु॑ष्मन्त॒स्ते॑ऽमृते॒नायु॑ष्मन्त॒स्तेन॒ त्वाऽऽयु॒षाऽऽयु॑ष्मन्तं करोमि पि॒तर॒ आयु॑ष्मन्त॒स्ते स्व॒धयाऽऽयु॑ष्मन्त॒स्तेन॒ त्वाऽऽयु॒षाऽऽयु॑ष्मन्तं करोमि । [[TODO:परिष्कार्यम्]]

इति आशीर्वचने कृते, श्रीपादतीर्थं गृहीत्वा, दक्षिणाभिः सम्पूज्य,

[[138]]

> धन्या वयं भवत्पादरजः पूतमिदं गृहम् ।  
अनुग्रहश्च युष्माभिः कृतोऽस्मासु दयालुभिः ॥  
पत्रशाकादिदानेन क्लेशिता यूयमीदृशाः ।  
तत्क्लेशजातं चित्तेषु विस्मृत्य क्षन्तुमर्हथ ॥  
मन्त्रहीनं क्रियाहीनं भक्तिहीनं द्विजोत्तमाः !  
श्राद्धं सम्पूर्णतां यातु प्रसादात् भवतां मम ॥  
अद्य मे सफलं जन्म भवत्पादा᳚ब्जवन्दनात् ।  
अद्य मे वंशजाः सर्वे याता वोऽनुग्रहात् दिवम् ॥

इत्युपचारान् उत्त्वा, पादौ निपीड्य

> वाजे॑वाजेऽवत वाजिनो नो॒ धने॑षु विप्रा अमृता ऋतज्ञाः ।  
अ॒स्य मद्ध्वः॑ पिबत मा॒दय॑ध्वन्तृ॒प्ता या॑त प॒थिभि॑र्देव॒यानैः᳚ ॥ [[TODO:परिष्कार्यम्]]

इति प्रतिब्राह्मणमुक्त्वा,

१. **प्राचीनावीती** - ‘उत्तिष्ठत पितृपितामहप्रपितामहाः!'  
२. **उपवीती** - ‘उत्तिष्ठत विश्वे देवाः!'  
३. 'उत्तिष्ठत विष्णो!'

इति विसृज्य प्रणम्य, प्रदक्षिणीकृत्य आगच्छेत् ।

[[139]]

विसृष्टाश्च ब्राह्मणाः,

वा॒म॒दे॒वाय॒ नमो᳚ ज्ये॒ष्ठाय॒ नमो॑ रु॒द्राय॒ नमः॒ काला॑य॒ नमः॒ कल॑विकरणाय॒ नमो॒ बल॑विकरणाय॒ नमो॒ बल॑प्रमथनाय॒ नम॒स्सर्व॑भूतदमनाय॒ नमो॑ म॒नोन्म॑नाय॒ नमः॑ ॥ (इति मन्त्रं जपेयुः) [[TODO:परिष्कार्यम्]]

## पिण्डप्रदानविधिः

पिण्डप्रदानम्

अथ अग्नेः पश्चात्, प्राणान् आयम्य, **प्राचीनावीती**,

> ...अस्यां पुण्यतिथौ .... गोत्रस्य... शर्मणः मम पितुः श्राद्धान्ते श्राद्धीयपिण्डप्रदानं करिष्ये । 

इति सङ्कल्प्य, मधुसर्पिस्तिलयुतान् पिण्डान् षडानीय, पुष्पधूपादिभिरभ्यर्च्य, द्वेधा दक्षिणाग्रान् दर्भान् संस्तीर्य,

पूर्वेषु दर्भेषु -

> १. मा॒र्जय॑न्तां॒ मम॑ पि॒तरो॑ मा॒र्जय॑न्तां॒ मम॑ पिताम॒हा मा॒र्जय॑न्तां॒ मम॑ प्रपिताम॒हाः ॥ [[TODO:परिष्कार्यम्]]

अपरेषु दर्भेषु -

> २. मा॒र्जय॑न्तां॒ मम॑ मा॒तरो॑ मार्जय॑न्तां॒ मम॑ पिताम॒ह्यो॑ मा॒र्जय॑न्तां॒ मम॑ प्रपिताम॒ह्यः॑ ॥ [[TODO:परिष्कार्यम्]]

इति च सतिला अपः पितृतीर्थेन, त्रिः दक्षिणापवर्गं निनीय्य,

[[140]]

पूर्वेषु

ए॒तत्ते॑ तत! ...गोत्र! .... शर्मन् ! इत्यादिना अवाचीनपाणिः पिण्डं दत्त्वा, ‘ये च॒ त्वामनु॑’ । इति पिण्डमूले लेपं निर्मृज्य,

ए॒तत्ते॑ पितामह! ... गोत्र! ... शर्मन् ! इत्यादिना अवाचीनपाणिः पिण्डं दत्त्वा, ‘ये च॒ त्वामनु॑’ । इति पिण्डमूले लेपं निर्मृज्य,

एतते᳚ प्रपितामह! ...गोत्र! ... शर्मन्! इत्यादिना अवाचीनपाणिः पिण्डं दत्त्वा, ‘ये च॒ त्वामनु॑’ । इति पिण्डमूले लेपं निर्मृज्य,

अपरेषु

ए॒तत्ते॑ मातः! .... गोत्रे!.... (नाम्नि) दे! इत्यादिना अवाचीनपाणिः पिण्डं दत्त्वा, ‘याश्च॒ त्वामनु॑’ । इति पिण्डमूले लेपं निर्मृज्य,

ए॒तत्ते॑ पितामहि! ...गोत्रे!.... (नाम्नि) दे! इत्यादिना अवाचीनपाणिः पिण्डं दत्त्वा, ‘याश्च॒ त्वामनु॑’ । इति पिण्डमूले लेपं निर्मृज्य,

ए॒तत्ते᳚ प्रपितामहि! ... गोत्रे!... (नाम्नि) दे ! इत्यादिना अवाचीनपाणिः पिण्डं दत्त्वा, ‘याश्च॒ त्वामनु॑’ । इति पिण्डमूले लेपं निर्मृज्य,

गन्धपुष्पधूपदीपादिभिरभ्यर्च्य, भक्ष्यभोज्यफलादिकं पक्वापक्वं सर्वम्, (अनिवेदने तद्भोजननिषेधात्) पिण्डदेवताभ्यो निवेद्य, पिण्डपात्रे, तिलोदकमभिपूर्य तेन,

[[141]]

पूर्वेषु दर्भेषु

> १. मा॒र्जय॑न्तां॒ मम॑ पि॒तरो॑ मा॒र्जय॑न्तां॒ मम॑ पिताम॒हा मा॒र्जय॑न्तां॒ मम॑ प्रपिताम॒हाः ॥ [[TODO:परिष्कार्यम्]]

इत्यादिक्रमेण त्रिः पूर्ववत् निनीय्य, उत्थाय,

अपरेषु दर्भेषु

> २. मा॒र्जय॑न्तां॒ मम॑ मा॒तरो॑ मा॒र्जय॑न्तां॒ मम॑ पिताम॒ह्यो॑ मा॒र्जय॑न्तां॒ मम॑ प्रपिताम॒ह्यः॑ ॥

इत्यादिक्रमेण त्रिः पूर्ववत् निनीय्य, उत्थाय,

१. "ये च॒ वोऽत्र॒ ये चा॒स्मास्वाशँ॑सन्ते" [[TODO:परिष्कार्यम्]] इति पितृपिण्डान्  
२. "याश्च॒ वोऽत्र॒ याश्चा॒स्मास्वाशँ॑सन्ते” इति मातृपिण्डान्

१. “ते च॑ वहन्ताम्" इति पितृपिण्डान्  
२. “ताश्च॑ वहन्ताम्” इति मातृपिण्डान्

१. “तृप्य॑न्तु भवन्तः” इति पितृपिण्डान्  
२. “तृप्य॑न्तु भवत्यः” इति मातृपिण्डान्  
“तृप्य॑त॒ तृप्य॑त॒ तृप्य॑त ॥” इति उभयांश्च उपस्थाय

> पिता पितामहश्चैव तथैव प्रपितामहः ।  
तृप्तिं प्रयान्तु पिण्डेन मया दत्तेन भूतले ॥ 

इत्युक्त्वा सव्यं जान्व् आच्य, परिषेचनं -

> पु॒त्रान्पौत्रा॑न॒भि त॒र्पय॑न्ती॒रापो॒ मधु॑मतीरि॒माः ।  
स्व॒धां पि॒तृभ्यो॑ अ॒मृतं॒ दुहा॑ना॒॒ आपो॑ दे॒वीरु॒भयाँ॑स्तर्पयन्तु ॥ [[TODO:परिष्कार्यम्]]

[[142]]

इति सतिलोदपात्रेण सव्योत्तरपाणिभ्यां पितृतीर्थेन अप्रदक्षिणम् अविच्छिन्नाभिः अद्भिः परिषिच्य, होमार्थानि पिण्डार्थानि च पात्राणि न्युज्य, 'तृप्य॑त॒ तृप्य॑त॒ तृप्य॑त' इति त्रिरनवानम् आवृत्य, प्रोक्ष्य, पात्राणि च द्वन्द्वम् अभ्युदाहृत्य, सर्वस्मादन्नात् किञ्चित् किञ्चित् आदाय **उपवीती** - 

> प्रा॒णे निवि॑ष्टो॒ऽमृतं॑ जुहोमि ।  
ब्रह्म॑णि म आ॒त्माऽमृ॑त॒त्वाय॑ ॥ 

इति ग्रासमात्रं प्राश्य, आचामेत् ॥

पुत्रकामनायां मध्यपिण्डं [^12] 

> आध॑त्त पितरो॒ गर्भं॑ कुमा॒रं पुष्क॑रस्रजम् ।  
यथे॒ह पुरु॒षोऽस॑त् । (शु.य. २-३३) 

इति मन्त्रेण, अरोगिण्यै पुत्रजननयोग्यायै दद्यात् ॥

[^12]:

    > अ॒पां त्वौष॑धीनाँ॒ रसं॒ प्राश॑यामि ।  
    भू॒तकृतं᳚ ग॒र्भं ध॑त्स्व ।  
    
    इति वैदिकसार्वभौमाः ।  
    ‘वीरं मे दत्त पितरः’ इति पत्न्यै दत्वा, पत्नी प्राङ्मुखी प्राश्नीयात् - आश्वलायनः ।  
    ‘यथेह पुरुषः स्यात्’ इति छन्दोगाः । यथायमरपा असत् । (शाखान्तरे) ।

ततः पिण्डान् ब्रह्मचारिणे, गोभ्यो वा दद्यात्- अफ्सु वा प्रक्षिपेत् ॥

एवं श्राद्धं कृत्वा, सात्विकत्यागं कृत्वा,  उक्तनियमादियुक्तः स्थित्वा, परेद्युः श्राद्धाङ्गतर्पणमपि कुर्यात् ॥ 

॥ इति पार्वणश्राद्धप्रयोगः ॥

[[143]]

## अभिश्रवणमन्त्राः

॥ अभिश्रवणमन्त्राः ॥

१. गायत्री (पु. १३२),  
२. श्रीसूक्तम् (पु. २८) भूसूक्तम् (पु. ७२) नीलासूक्तम् (पु. ६९)  
३. पुरुषसूक्तम् (पु. ७१)

॥ ४. उत्तरनारायणानुवाकः (तै.आ. ३-१३) ॥

> अ॒द्भ्यस्सम्भू॑तः पृथि॒व्यै रसा᳚च्च । वि॒श्वक॑र्मणः॒ सम॑वर्त॒ताधि॑ ।  
तस्य॒ त्वष्टा॑ वि॒दध॑द्रू॒पमे॑ति । तत्पुरु॑षस्य॒ विश्व॒माजा॑न॒मग्रे᳚ ।  
वेदा॒हमे॒तं पुरु॑षं म॒हान्तम्᳚ । आ॒दि॒त्यव॑र्णं॒ तम॑सः॒ पर॑स्तात् ।  
तमे॒वं वि॒द्वान॒मृत॑ इ॒ह भ॑वति । नान्यः पन्था॑ वि॒द्यतेऽय॑नाय ।  
प्र॒जाप॑तिश्चरति॒ गर्भे॑ अ॒न्तः । अ॒जाय॑मानो बहु॒धा विजा॑यते ॥ २-१ ॥  
तस्य॒ धीराः॒ परि॑जानन्ति॒ योनिम्᳚ । मरी॑चीनां पदमि॑च्छन्ति वे॒धसः॑ ।  
यो दे॒वेभ्य॒ आत॑पति । यो दे॒वानां᳚ पु॒रोहि॑तः ।  
पूर्वो॒ यो दे॒वेभ्यो॑ जा॒तः । नमो॑ रु॒चाय॒ ब्राह्म॑ये ।  
रुचं॑ ब्रा॒ह्मं ज॒नय॑न्तः । दे॒वा अग्रे॒ तद॑ब्रुवन्न् ।  
यस्त्वै॒वं ब्रा᳚ह्म॒णो वि॒द्यात् । तस्य॑ दे॒वा अस॒न्वशे᳚ ।  
ह्रीश्च॑ ते ल॒क्ष्मीश्च॒ पत्न्यौ᳚ । अ॒हो॒रा॒त्रे पा॒र्श्वे ।  
नक्ष॑त्राणि रू॒पम् । अ॒श्विनौ॒ व्यात्तम्᳚ ।  
इ॒ष्टं म॑नि॒षाण । अ॒मुं म॑नि॒षाण । सर्वं मनिषाण ॥ २-२ ॥ [[TODO:परिष्कार्यम्??]]

[[144]]

## नारायण-सूक्तम्

५. नारायणसूक्तम् (तै. उप. २-११)

> स॒ह॒स्र॒शीर्॑षं दे॒वं॒ वि॒श्वाक्षं॑ वि॒श्वश॑म्भुवम् ।  
विश्वं॑ ना॒रायणं॑ दे॒व॒म॒क्षरं॑ पर॒मं प्र॒भुम् ॥  
वि॒श्वतः॒ पर॑मान्नि॒त्यं॒ वि॒श्वं ना॑राय॒णँ ह॑रिम् ।  
विश्व॑मे॒वेदं पुरु॑ष॒स्तद्विश्व॒मुप॑जीवति ॥  
पतिं॒ विश्व॑स्या॒त्मेश्व॑रँ॒ शाश्व॑तँ शि॒वम॑च्युतम् ।   
ना॒राय॒णं म॑हाज्ञे॒यं॒ वि॒श्वात्मा॑नं प॒राय॑णम् ॥  
ना॒राय॒णप॑रं ब्र॒ह्म॒ त॒त्त्वं ना॑राय॒णः प॑रः ।  
ना॒राय॒णप॑रो ज्यो॒ति॒रा॒त्मा ना॑राय॒णः प॑रः ।  
यच्च॑ कि॒ञ्चिज्ज॑गत्य॒स्मि॒न्दृ॒श्यते᳚ श्रू॒यतेऽपि॑ वा ।  
अन्त॑र्ब॒हिश्च॑ तत्स॒र्वं॒ व्या॒प्य ना॑राय॒णः स्थि॑तः ॥  
अन॑न्त॒मव्य॑यं क॒विँ स॑मु॒द्रेऽन्तं॑ वि॒श्वश॑म्भुवम् ।  
प॒द्म॒को॒शप्र॑तीका॒शँ॒ हृ॒दयं॑ चाप्य॒धोमु॑खम् ॥  
अधो॑ नि॒ष्ट्या वि॑तस्त्या॒न्तु॒ ना॒भ्यामु॑परि॒ तिष्ठ॑ति ।  
हृ॒दयं॑ तद्वि॑जानी॒या॒द्वि॒श्वस्या॑यत॒नं म॑ह॒त् ॥  
सन्त॑तँ सि॒राभि॑स्तु॒ लम्ब॑त्याकोश॒सन्नि॑भम् ।  
तस्यान्ते॑ सु॒षि॒रँ सू॒क्ष्मं तस्मि᳚न्त्स॒र्वं प्रति॑ष्ठितम् ॥  
तस्य॒ मध्ये॑ म॒हान॑ग्निर्वि॒श्वार्चि॑र्वि॒श्वतो॑मु॒खः ।  
सोऽग्र॑भु॒ग्विभ॑जन्ति॒ष्ठ॒न्नाहा॑रमज॒रः क॒विः ॥  
स॒न्ता॒पय॑ति स्वं दे॒हमापा॑दतल॒मस्त॑कम् ।  
तस्य॒ मध्ये॒ वह्नि॑शिखा अ॒णीयो᳚र्ध्वा व्य॒वस्थि॑तः ॥  
नी॒लतो॑यद॑मध्य॒स्था॒ वि॒द्युल्ले॑खेव॒ भास्व॑रा ।  
नी॒वार॒शूक॑वत्त॒न्वी॒ पी॒ता भा᳚स्यात्त॒नूप॑मा ॥  
तस्याः᳚ शिखा॒या म॑ध्ये प॒रमा᳚त्मा व्य॒वस्थि॑तः ।  
स ब्रह्मा॒ स शिव॒स्सेन्द्र॒स्सोऽक्ष॑रः पर॒मः स्व॒राट् ॥ [[TODO:परिष्कार्यम्??]]
> 
> ऋ॒तँ स॒त्यं प॑रं ब्र॒ह्म॒ पु॒रुषं॑ कृ॒ष्ण॒पिङ्ग॑लम् ।  
ऊ॒र्ध्वरे॑तं वि॑रू॒पा॒क्षं॒ वि॒श्वरू॑पाय॒ वै नमः॑ ॥ [[TODO:परिष्कार्यम्??]]

[[145]]

## ६. विष्णु-गायत्री

॥ ६. विष्णुगायत्री ॥

> ओं ना॒रा॒य॒णाय॑ वि॒द्महे॑ वासुदे॒वाय॑ धीमहि ।  
तन्नो॑ विष्णुः प्रचो॒दया᳚त् ॥

## विष्णु-सूक्तम्

॥ विष्णुसूक्तम् ॥

> ७. विष्णो॒र्नुकं॑ वी॒र्या॑णि॒ प्र वो॑च॒ यः पार्थि॑वानि विम॒मे रजाँ॑सि॒ यो अस्क॑भाय॒दुत्त॑रँ स॒धस्थं॑ विचक्रमा॒णस्त्रे॒धोरु॑गा॒यो विष्णो॑ र॒राट॑मसि॒ विष्णोः᳚ पृ॒ष्ठम॑सि॒ विष्णोः॒ श्ञप्त्रे᳚ स्थो॒ विष्णो॒स्स्यूर॑सि॒ विष्णो᳚र्ध्रु॒वम॑सि वैष्ण॒वम॑सि॒ विष्ण॑वे त्वा ॥ [[TODO:परिष्कार्यम्??]]
> 
> ८. तद॑स्य प्रि॒यम॒भि पाथो॑ अश्याम् ।  
नरो॒ यत्र॑ देव॒यवो॒ मद॑न्ति ।  
उ॒रु॒क्र॒मस्य॒ स हि बन्धु॑रि॒त्था ।  
विष्णोः᳚ प॒दे प॑र॒मे मध्व॒ उथ्सः॑ ॥  
प्र तद्विष्णु॑स्तव ते वी॒र्या॑य ।  
मृ॒गो न भी॒मः कु॑च॒रो गि॑रि॒ष्ठाः ।  
यस्यो॒रुषु॑ त्रि॒षु वि॒क्रम॑णेषु ।  
अधि॑ क्षि॒यन्ति॒ भुव॑नानि॒ विश्वा᳚ ॥  
प॒रो मात्र॑या त॒नुवा॑ वृधान ।  
न ते॑ महि॒त्त्वमन्व॑श्ञुवन्ति ।  
उ॒भे ते॑ विद्म॒ रज॑सी पृथि॒व्या विष्णो॑ देव॒ त्वम् ।  
प॒र॒मस्य॑ विथ्से ॥ वि च॑क्रमे पृथि॒वीमे॒ष ए॒ताम् ।  
क्षेत्रा॑य॒ विष्णु॒र्मनु॑षे दश॒स्यन्न् ।  
ध्रु॒वासो॑ अस्य की॒रयो॒ जना॑सः ।  
उ॒रु॒क्षि॒तिँ सु॒जनि॑मा चकार ॥  
त्रिर्दे॒वः पृ॑थि॒वीमे॒ष ए॒ताम् ।  
वि च॑क्रमे श॒त॑र्चसं महि॒त्वा ।  
प्र विष्णु॑रस्तु॒ त॒वस॒स्तवी॑यान् ।  
त्वेषँह्य॑स्य॒ स्थवि॑रस्य॒ नाम॑ ॥ [[TODO:परिष्कार्यम्??]]
>
> [[146]]
>
> अतो॑ दे॒वा अ॑वन्तुनो॒ यतो॒ विष्णु॑र्विचक्र॒मे ।  
पृ॒थि॒व्यास्स॒प्तधाम॑भिः ॥  
इ॒दं विष्णु॒र्वि च॑क्रमे त्रे॒धा निद॑धे प॒दम् ।  
समू॑ढमस्य पाँसु॒रे ।  
त्रीणि॑ प॒दा वि च॑क्रमे॒ विष्णु॑र्गो॒पा अदा᳚भ्यः ।  
ततो॒ धर्मा॑णि धा॒रयन्न्॑ ॥  
विष्णोः॒ कर्मा॑णि पश्यत॒ यतो᳚ व्र॒तानि॑ पस्प॒शे ।  
इन्द्र॑स्य॒ युज्य॒स्सखा᳚ ॥ [[TODO:परिष्कार्यम्??]]
>
> तद्विष्णोः᳚ पर॒मं प॒दँसदा॑ पश्यन्ति सू॒रयः॑ ।  
दि॒वीव॒ चक्षु॒रात॑तम् ॥  
तद्विप्रा॑सो विप॒न्यवो॑ जागृ॒वाँस॒स्समि॑न्धते ।  
विष्णो॒र्यत्प॑र॒मं प॒दम् ॥

## राक्षोघ्नमन्त्रौ

॥ राक्षोघ्नमन्त्रौ ॥

> ९. कृ॒णु॒ष्व पाजः॒ (पु. २६)
>
> १०. उपरवनिर्माणमन्त्राः = र॒ख्षो॒हणो॑ वलग॒हनो॑ वैष्ण॒वान्ख॑नामी॒दम॒हन्तं व॑ल॒गमुद्व॑पामि॒ यन्न॑स्समा॒नो यमस॑मानो निच॒खाने॒दमे॑न॒मध॑रङ्करोमि॒ यो न॑स्समा॒नो योऽस॑मानोऽराती॒यति॑ गाय॒त्रेण॒ छन्द॒साऽव॑बाढो वल॒गः किमत्र॑ भ॒द्रन्तन्नो᳚ स॒ह वि॒राड॑सि सपत्न॒हा स॒म्राड॑सि भ्रातृव्य॒हा स्व॒राड॑स्यभिमाति॒हा वि॑श्वा॒राड॑सि॒ विश्वा॑सान्ना॒ष्ट्राणाँ॑ ह॒न्ता र॑ख्षो॒हणो॑ वलग॒हनः॒ प्रोख्षा॑मि वैष्ण॒वान्र॑ख्षो॒हणो॑ वलग॒हनोऽव॑नयामि वैष्ण॒वान् यवो॑ऽसि य॒वया॒ऽस्मद्द्वेषो॑ य॒वयाऽरा॑ती रख्षो॒हणो॑ वलग॒हनोऽव॑ स्तृणामि वैष्ण॒वान्र॑ख्षो॒हणो॑ वलग॒हनो॒ऽभि जु॑होमि वैष्ण॒वान्र॑ख्षो॒हणौ॑ वलग॒हना॒वुप॑ दधामि वैष्ण॒वी र॑ख्षो॒हणौ॑ वलग॒हनौ॒ पर्यू॑हामि वैष्ण॒वी र॑ख्षो॒हणौ॑ वलग॒हनौ॒ परि॑ स्तृणामि वैष्ण॒वी र॑ख्षो॒हणौ॑ वलग॒हनौ॑ वैष्ण॒वी बृहन्न॑सि बृ॒हद्ग्रा॑वा बृह॒तीमिन्द्रा॑य॒ वाचं॑ वद ॥ [[TODO:परिष्कार्यम्??]]

[[147]]

## महापितृयज्ञे हौत्रमन्त्राः

११. महापितृयज्ञे हौत्रमन्त्राः (तै. सं. २-६-१२)

> उ॒शन्त॑स्त्वा हवामह उ॒शन्त॒स्समि॑धीमहि ।  
उ॒शन्नु॑श॒त आ व॑ह पि॒तॄन् ह॒विषे॒ अत॑वे ॥  
त्वँ सो॑म॒ प्रचि॑कितो मनी॒षा त्वँ रजि॑ष्ठ॒मनु॑ नेषि॒ पत्था᳚म् ।  
तव॒ प्रणी॑ती पि॒तरो॑ न इन्दो दे॒वेषु॒ रत्न॑मभजन्त॒ धीराः᳚ ॥  
त्वया॒ हि नः॑ पि॒तर॑स्सोम॒ पूर्वे कर्मा॑णि च॒क्रुः प॑वमान॒ धीराः᳚ ।  
व॒न्वन्नवा॑तः परि॒धीँरपो᳚र्णु वी॒रेभि॒रश्वै᳚र्मघवा॑ भवा नः ॥  
त्वँ सो॑म पि॒तृभि॑स्संविदा॒नोऽनु॒ द्यावा॑पृथि॒वी आ त॑तन्थ ।  
तस्मै॑ त इन्दो ह॒विषा॑ विधेम व॒यँस्या॑म॒ पत॑यो रयी॒णाम् ॥  
अग्नि॑ष्वात्ताः पितर॒ एह ग॑च्छत॒ सद॑स्सदस्सदत सुप्रणीतयः ।  
अ॒त्ता हवीँ॒षि॒ प्रय॑तानि व॒र्हिष्यथा॑ र॒यिँ सर्व॑वीरन्दधातन ॥  
बर्हि॑षदः पितर ऊ॒त्य॑र्वागि॒मा वो॑ ह॒व्या च॑कृमा जु॒षद्ध्व᳚म् ।  
त आ ग॒ताऽव॑सा॒ शन्त॑मे॒नाऽथा॒ऽस्मभ्य॒ँ॒ शंय्योर॑र॒पो द॑धात ॥  
आऽहं पि॒तॄन्थ्सु॑वि॒दत्राँ॑ अविथ्सि॒ नपा॑तञ्च वि॒क्रम॑णञ्च॒ विष्णोः᳚ ।  
ब॒र्॒हि॒षदो॒ ये स्व॒धया॑ सु॒तस्य॒ भज॑न्त पि॒त्वस्त इ॒हाऽऽग॑मिष्ठाः ॥  
उप॑हूताः पि॒तर॑स्सो॑ बर्हि॒ष्ये॑षु नि॒धिषु॑ प्रि॒येषु॑ ।  
त आ ग॑मन्तु॒ त इ॒ह श्रु॑व॒न्त्वधि॑ ब्रुवन्तु॒ ते अ॑वन्त्व॒स्मान् ॥  
उदी॑रता॒मव॑र॒ उत्परा॑स॒ उन्म॑द्ध्य॒माः पि॒तर॑स्सो॒म्यासः॑ ।  
असुं॒य्य ई॒युर॑वृ॒का ऋ॑त॒ज्ञास्तेनो॑ऽवन्तु पि॒तरो॒ हवे॑षु ॥  
इ॒दं पि॒तृभ्यो॒ नमो॑ अस्त्व॒द्य ये पूर्वा॑सो॒ य उप॑रास ई॒युः ।  
ये पार्त्थि॑वे॒ रज॒स्या निष॑त्ता॒ ये वा॑ नू॒नँ सु॑वृ॒जना॑सु वि॒ख्षु ॥  
अधा॒ यथा॑ नः पि॒तरः॒ परा॑सः प्र॒त्नासो॑ अग्न ऋ॒तमा॑शु॒षा॒णाः ।  
शुचीद॑य॒न्दीधि॑तिमुक्थ॒शासः॒ ख्षामा॑ भिन्दन्तो॑ अरुणीरप॑ ब्रन्न् ।  
यद॑ग्ने कव्यवाहन पि॒तॄ॒न् यख्ष्यृ॑ता॒वृधः॑ ।  
प्र च॑ ह॒व्यानि॑ वख्ष्यसि दे॒वेभ्य॑श्च पि॒तृभ्य॒ आ ॥  
त्वम॑ग्न ईडि॒तो जा॑तवे॒दोऽवा᳚ड्ढ्यानि॑ सुर॒भीणि॑ कृ॒त्वा । [[TODO:परिष्कार्यम्??]]  
>
> [[148]]
> 
> प्रादाः᳚ पि॒तृभ्य॑स्स्व॒धया॒ ते अ॑ख्ष॑न्न॒द्धि त्वन्दे॑व॒ प्रय॑ता ह॒वीँषि॑ ।  
मात॑ली क॒व्यैर्य॒मो अङ्गि॑रोभि॒र्बृह॒स्पति॒र्ऋक्व॑भिर्वावृधा॒नः ॥  
यां॒श्च॑ दे॒वा वा॑वृधुर्ये च॑ दे॒वान्थ्स्वाहा॒ऽन्ये स्व॒धया॒ऽन्ये म॑दन्ति ॥  
इ॒मं य॑म प्रस्त॒रमा हि सीदाऽङ्गि॑रोभिः पि॒तृभि॑स्संविदा॒नः ।  
आ त्वा॒ मन्त्राः᳚ कविश॒स्ता व॑हन्त्वे॒ना रा॑जन् ह॒विषा॑ मादयस्व ॥  
अङ्गि॑रोभि॒रा ग॑हि य॒ज्ञिये॑भि॒र्यम॑ वैरू॒पैरि॒ह मा॑दयस्व ।  
विव॑स्वन्तँहु॒वे यः पि॒ता ते॒ऽस्मिन् य॒ज्ञे व॒र्हिष्या नि॒षद्य॑ ॥  
अङ्गि॑रसो नः पि॒तरो॒ नव॑ग्वा॒ अथ॑र्वाणो॒ भृग॑वस्सो॒म्यासः॑ ।  
तेषां᳚ व॒यँ सु॑म॒तौ य॒ज्ञिया॑ना॒मपि॑ भ॒द्रे सौ᳚मन॒से स्या॑म ॥ [[TODO:परिष्कार्यम्??]]

## १२. सोमभक्ष-मन्त्राः

सोमभक्षमन्त्राः (तै. सं. ३-२-५)

> ....आ॒पूर्या॒स्स्थाऽऽमा॑ पू॒रयत प्र॒जया॑ च॒ धने॑न च ॥  
ए॒तत्ते॑ तत॒ ये च॒ त्वामन्वे॒तत्ते॑ पितामह प्रपितामह॒ ये च त्वाम॒न्वत्र॑ पितरो यथाभा॒गं म॑न्दद्ध्वं॒,  
नमो॑ वः पितरो॒ रसा॑य॒ नमो॑ वः पितर॒श्शुष्मा॑य॒ नमो॑ वः पितरो जी॒वाय॒ नमो॑ वः पितरस्स्व॒धायै॒ नमो॑ वः पितरो म॒न्यवे॒ नमो॑ वः पित॑रो॒ घो॒राय॒ पित॑रो नमो॑ वो॒ य ए॒तस्मि॑न्ल्लो॒के स्थ यु॒ष्माँस्तेऽनु॒ ये᳚ऽस्मिन्ल्लो॒के मान्तेऽनु॒ य ए॒तस्मि॑न्ल्लो॒के स्थ यू॒यन्तेषां॒ वसि॑ष्ठा भूयास्त॒ ये᳚ऽस्मिन्ल्लो॒के॑ऽहन्तेषां॒ वसि॑ष्ठो भूयासं॒, प्रजा॑पते॒ न त्वदे॒तान्य॒न्यो विश्वा॑ जा॒तानि॒ परि॒ ता ब॑भूव ।  
यत्का॑मास्ते जुहु॒मस्तन्नो॑ अस्तु॒ व॒यँस्या॑म॒ पत॑यो रयी॒णाम् ॥  
देवकृ॑त॒स्यैन॑सोऽव॒यज॑न॒मसि, मनु॒ष्य॑कृत॒स्यैन॑सोऽव॒यज॑नमसि, पि॒तृकृ॑त॒स्यैन॑सोऽव॒यज॑न॒मस्य॒फ्सु धौ॒तस्य॑ सोमदेव ते॒ नृभि॑स्सु॒तस्ये॒ष्टजुषस्स्तु॒तस्तो॑म॒स्य श॒स्तोक्थ॑स्य॒ यो भ॒ख्षो अ॑श्व॒सनि॒र्यो गो॒सनि॒स्तस्य॑ ते पि॒तृभि॑र्भ॒ख्षङ्कृ॑त्त॒स्योप॑हूत॒स्योप॑हूतो भख्षयामि ॥ [[TODO:परिष्कार्यम्??]]

[[149]]

## १३. हकविरगति रथ्चः

१३. हकविरग्न्थति रथ्चः (तै. सं. ७-३-१०)

> अ॒सावा॑दि॒त्यो᳚ऽस्मिन्ल्लो॒के आ॑सी॒त्तन्दे॒वाः पृष्ठैः प॑रि॒गृह्य॑ सुव॒र्गंल्लो॒कम॑गमय॒न्परै॑र॒वस्ता॒त्पर्य॑गृह्णन्दिवाकीर्त्ये॑॑न सुव॒र्गे लो॒के प्रत्य॑स्थापय॒न्परैः᳚ प॒रस्ता॑त्पर्य॑ गृह्णन्पृष्ठैरु॒पावा॑रोह॒न्थ्स वा अ॒सावा॑दि॒त्यो॑ऽमुष्मिं॑ल्लो॒के परै॑रुभ॒यतः॒ परि॑गृहीतो॒ यत्पृ॒ष्ठानि॒ भव॑न्ति सु॒व॒र्गमे॒व तैर्लो॒कं यज॑माना यन्ति॒ परै॑र॒वस्ता॒त्परि॑ गृह्णन्ति दिवाकीर्त्ये॑न सुव॒र्गे लो॒के प्रति॑ तिष्ठन्ति॒ परैः᳚ प॒रस्ता॒त्परि॑ गृह्णन्ति पृ॒ष्ठैरु॒पाव॑ रोहन्ति॒ यत्परे॑ प॒रस्ता॒न्न स्युः परा॑ञ्चस्सु॒व॒र्गाल्लो॒कान्निष्प॑द्येर॒॒न्॒ यद॒वस्ता॒न्न स्युः प्र॒जा निर्द॑हेयुर॒भितो॑ दिवाकी॒र्त्यं पर॑स्सामानो भवन्ति सुव॒र्ग ए॒वैनां᳚ल्लो॒क उ॑भ॒यतः परि॑ गृह्णन्ति॒ यज॑माना॒ वै दि॑वाकीर्त्यँ॑ संवथ्स॒रः पर॑स्सामानो॒ऽभितो॑ दिवाकी॒र्त्यं पर॑स्सामानो भवन्ति संवथ्स॒र ए॒वोभ॒यतः॒ प्रति॑ तिष्ठन्ति पृ॒ष्ठं वै दि॑वाकी॒र्त्यं पा॒र्श्वे पर॑स्सामानो॒ऽभितो॑ दि॒वाकी॒र्त्यं पर॑स्सामानो भवन्ति॒ तस्मा॑द॒भितः॑ पृ॒ष्ठं पा॒र्श्वे भूयि॑ष्ठा॒ ग्रहा॑ गृह्यन्ते॒ भूयि॑ष्ठँ शस्यते य॒ज्ञस्यै॒व तन्म॑द्ध्य॒तो ग्रन्थिङ्ग्र॑थ्न॒न्त्य-वि॑स्रँसाय स॒प्त गृ॑ह्यन्ते स॒प्त वै शी॑र्ष॒ण्याः᳚ प्रा॒णाः प्रा॒णाने॒व यज॑मानेषु दध॑ति॒ यत्प॑रा॒चीना॑नि पृष्ठानि॒ भव॑न्त्य॒मुमे॒व तैर्लोकम॒भ्यारो॑हन्ति॒ यदि॒मंल्लो॒कन्न प्र॑त्यव॒रोहे॑यु॒रुद्वा॒ माद्ये॑यु॒र्यज॑मानाः॒ प्र वा॑ मीये॒र॒॒न् यत्प्र॑ती॒चीना॑नि पृ॒ष्ठानि॒ भव॑न्ती॒ममे॒व तैर्लो॒कं प्र॒त्यव॑रोह॒न्त्यथो॑ अ॒स्मिन्ने॒व लो॒के प्रति॑ तिष्ठ॒न्त्यनु॑न्मादा॒येन्द्रो॒ वा अप्र॑तिष्ठित आसी॒थ्स प्र॒जाप॑ति॒मुपा॑ऽधाव॒त्तस्मा॑ ए॒तमे॑कविँशतिरा॒त्रं प्राऽय॑च्छ॒त्तमाऽह॑र॒त्तेना॑ऽयजत॒ ततो॒ वै स प्रत्य॑तिष्ठ॒द्ये ब॑हुया॒जिनोऽप्र॑तिष्ठिता॒स्स्यु॒स्त ए॑कविँशतिरा॒त्रमा॑सीर॒न्द्वाद॑श॒ मासाः॒ पञ्च॒र्तव॒स्त्रय॑ इ॒मे लो॒का अ॒सावा॑दि॒त्य ए॑काविँ॒श ए॒ताव॑न्तो॒ वै दे॑वलो॒कास्तेष्वे॒व य॑थापूर्वं प्रति॑ तिष्ठन्त्य॒सावा॑दि॒त्यो 
>
> [[150]]
>
> न व्य॑रोचत॒ स प्र॒जाप॑ति॒मुपा॑ऽधाव॒त्तस्मा॑ ए॒तमे॑ कविँशतिरा॒त्रं प्राऽय॑च्छ॒त्तमाऽह॑र॒त्तेना॑यजत॒ ततो॒ वै सो॑ऽरोचत॒ य ए॒वं वि॒द्वाँस॑ एकविँशतिरा॒त्रमास॑ते॒ रोच॑न्त ए॒वैक॑विँशतिरा॒त्रो भ॑वति॒ रुग्वा ए॑कविँ॒शो रुच॑मे॒व ग॑च्छ॒न्त्यथो᳚ प्रति॒ष्ठामे॒व प्र॑ति॒ष्ठा ह्ये॑कविँ॒शो॑ऽतिरा॒त्राव॒भितो॑ भवतो ब्रह्मवर्च॒सस्य॒ परि॑गृहीत्यै ॥ [[TODO:परिष्कार्यम्??]]

## १४. संवत्सरसत्र-मन्त्राः (तै.ब्रा. १-२-३)

१४. संवत्सर सत्र मन्त्राः (तै. ब्रा. १-२-३)

> सन्त॑ति॒र्वा ए॒ते ग्रहाः᳚ । यत्पर॑स्सामानः । वि॒षू॒वान्दि॑वाकीर्त्य᳚म् । यथा॒ शाला॑यै॒ पख्ष॑सी । ए॒वँ सं॑वथ्स॒रस्य॒ पख्ष॑सी । यदे॒ते न गृ॒ह्येरन्न्॑ । विषू॑ची संवथ्स॒रस्य॒ पख्ष॑सी॒ व्यव॑स्रँसेयाताम् । आर्ति॒मार्च्छे॑युः । यदे॒ते गृ॒ह्यन्ते᳚ । यथा॒ शाला॑यै॒ पख्ष॑सी मद्ध्य॒मं वँ॒शम॒भिस॑मा॒यच्छ॑ति । ए॒वँ सं॑वथ्स॒रस्य॒ पख्ष॑सी दिवाकी॒र्त्य॑म॒भिसन्त॑न्वन्ति । नार्ति॒मार्च्छ॑न्ति ॥ ए॒क॒विँ॒शमह॑र्भवति । शु॒क्राग्रा॒ ग्रहा॑ गृह्यन्ते । प्रत्युत्त॑ब्ध्यै सय॒त्वाय॑ । सौ॒र्य॑ ए॒तदहः॑ प॒शुराल॑भ्यते । सौ॒र्यो॑ऽतिग्रा॒ह्यो॑ गृह्यते । अह॑रे॒व रू॒पेण॒ सम॑र्द्धयन्ति । अथो॒ अह्न॑ ए॒वैष ब॒लिर्ह्रि॑यते ॥ स॒प्तैतदह॑रतिग्राह्या॑ गृह्यन्ते । स॒प्त वै शी॑र्ष॒ण्याः᳚ प्रा॒णाः । अ॒सावा॑दि॒त्यश्शिरः॑ प्र॒जाना᳚म् । शी॑र्ष॒न्ने॒व प्र॒जाना᳚म्प्रा॒णान्द॑धाति । तस्मा᳚थ्स॒प्त शी॒र्षन्प्रा॒णाः ॥ इन्द्रो॑ वृ॒त्रँ ह॒त्वा । असु॑रान्परा॒भाव्य॑ । स इ॒मान्ल्लो॒कान॒भ्य॑जयत् । तस्या॒सौ लो॒कोऽन॑भिजित आसीत् । तं वि॒श्वक॑र्मा भू॒त्वाऽभ्य॑जयत् । यद्वै᳚श्वकर्म॒णो गृ॒ह्यते᳚ । सु॒व॒र्गस्य॑ लो॒कस्या॒भिजि॑त्यै ॥ प्र वा ए॒ते᳚ऽस्माल्लो॒काच्च्य॑वन्ते । ये वै᳚श्वकर्म॒णङ्गृ॒ह्णते᳚ । आ॒दि॒त्यश्श्वो गृ॑ह्यते । इ॒यं वा अदि॑तिः । अ॒स्यामे॒व प्रति॑तिष्ठन्ति । अ॒न्यो᳚न्यो गृह्येते । विश्वा᳚न्ये॒वान्येन॒ कर्मा॑णि कुर्वा॒णा य॑न्ति । [[TODO:परिष्कार्यम्??]] 
>
> [[151]]
>
> अ॒स्याम॒न्येन॒ प्रति॑तिष्ठन्ति ॥ तावाऽप॑रा॒र्द्धासं॑वथ्स॒रस्या॒न्यो᳚न्यो गृह्येते । तावु॒भौ स॒ह म॑हाव्र॒ते गृ॑ह्येते । य॒ज्ञस्यै॒वान्त॑ङ्ग॒त्वा । उ॒भयो᳚र्लो॒कयोः॒ प्रति॑तिष्ठन्ति । अ॒र्क्य॑मु॒क्थम्भ॑वति । अ॒न्नाद्य॒स्याव॑रुद्ध्यै ॥ [[TODO:परिष्कार्यम्??]]

## काठके (नाचिकेतानि ध्यानम्)

काठके (नाचिकेतानि ध्यानम्) (२ - ७, ८, ९)

> १५. अ॒यं वाव यः पव॑ते । सो᳚ऽग्निर्ना॑चिके॒तः । स यत्प्राङ्पव॑ते । तद॑स्य॒ शिरः॑ । अथ॒ यद्द॑ख्षि॒णा। स दख्षि॑णः प॒ख्षः । अथ॒ यत्प्र॒त्यक् । तत्पुच्छ᳚म् । यदुदङ्ङ्॑ । स उत्त॑रः प॒ख्षः । अथ॒ यथ्सं॒वाति॑ । तद॑स्य॒ स॒मञ्च॑नञ्च प्र॒सार॑णञ्च । अथो॑ स॒म्पदे॒वास्य॒ सा ॥ सँ ह॒ वा अ॑स्मै॒ स कामः॑ पद्यते । यत्का॑मो॒ यज॑ते । यो᳚ऽग्निन्ना॑चिके॒तञ्चि॑नु॒ते । य उ॑ चैन॒मे॒वं वेद॑ । यो ह॒ वा अ॒ग्नेर्ना॑चिके॒तस्या॒यत॑नम्प्रति॒ष्ठां वेद॑ । आ॒यत॑न॒वान्भवति । गछ॑ प्रति॒ष्ठाम् । हिर॑ण्यं वा अ॒ग्नेर्ना॑चिके॒तस्या॒यत॑नम्प्रति॒ष्ठा । य ए॒वं वेद॑ आ॒यत॑न॒वान्भवति । गच्छ॑ति प्रति॒ष्ठाम् । यो ह॒ वा अ॒ग्नेर्ना॑चिके॒तस्य॒ शरी॑रं॒ वेद सश॑रीर ए॒व स्व॒र्गं लो॒कमे॑ति । हिर॑ण्यं॒ वा अ॒ग्नेर्ना॑चिके॒तस्य॒ शरी॑रम् । य ए॒वं वेद सश॑रीर ए॒व स्वर्गं लो॒कमे॑ति ॥ अथो॒ यथा॑ रु॒क्म उत्त॑प्तो भा॒य्यात् । ए॒वमे॒व स तेज यश॑सा । अ॒स्मिँश्च॑ लो॒के॑ऽमुष्मिँ॑श्च भाति ॥ उ॒रवो॑ ह॒ वा ए॒ष ख लो॒कञ्ज॑यति । योऽव॑रेणादि॒त्यम् । अथ॑ है॒षो॑ऽन॒न्तम॑पा॒रम॑ख्ष॒य्यं लो॒कञ्ज॑य यः परे॑णादि॒त्यम् । अ॒न॒न्तँ ह॒ वा अ॑पा॒रम॑ख्ष॒य्यं लो॒कञ्ज॑यति । यो᳚ऽग्निन्ना॑चिके॒ता य उ॑ चैनमे॒वं वेद॑ ॥ अथो॒ यथा॒ रथे॒ तिष्ठ॒न्पख्ष॑सी पर्या॒वर्त॑माने प्र॒त्यपे᳚ख्षते । ए॒वम॑ प्र॒त्यपे᳚ख्षते । नास्या॑होरा॒त्रे लो॒कमा᳚प्नुतः । यो᳚ऽग्निन्ना॑चिके॒तञ्चि॑नु॒ते । चैनमे॒वं वेद॑ ॥ [[TODO:परिष्कार्यम्??]]

[[152]]

## नाचिकेतोपाख्यानम्

नाचिकेतोपाख्यानम्

> १६. उ॒शन् ह॒ वै वा॑जश्रव॒सस्स॑र्ववेद॒सन्द॑दौ । तस्य॑ ह॒ नचि॑केता॒ नाम॑ पु॒त्र आ॑स । तँ ह॑ कुमा॒रँ सन्त᳚म् । दख्षि॑णासु नी॒यमा॑नासु श्र॒द्धाऽऽवि॑वेश । स हो॑वाच । तत॒ कस्मै॒ मान्दा᳚स्य॒सीति॑ । द्वि॒तीय॑न्तृ॒तीय᳚म् । तँ ह॒ परी॑त उवाच । मृ॒त्यवे᳚ त्वा ददा॒मीति॑ । तँ ह॒ स्मोत्थि॑तं॒ वाग॒भिव॑दति । गौत॑म कुमा॒रमिति॑ । स हो॑वाच । परे॑हि मृ॒त्योर्गृ॒हान् । मृ॒त्यवे॒ वै त्वा॑ऽदा॒मिति॑ । तं वै प्र॒वस॑न्तङ्गन्तासीति॑ होवाच । तस्य॑ स्म ति॒स्रो रात्री॒रना᳚श्वान्गृ॒हे व॑सतात् । स यदि॑ त्वा पृ॒च्छेत् । कुमा॑र॒ कति॒ रात्री॑र॒वाथ्सी॒रिति॑ । ति॒स्र इति॒ प्रति॑ब्रूतात् । किम्प्र॑थ॒माँ रात्रि॑माश्ना॒ इति॑ । प्र॒जान्त॒ इति॑ । किन्द्वि॒तीया॒मिति॑ । प॒शूँस्त॒ इति॑ । किन्तृ॒तीया॒मिति॑ । सा॒धु॒कृ॒त्यान्त॒ इति॑ । तं वै प्र॒वस॑न्तञ्जगाम । तस्य॑ ह ति॒स्रो रात्री॒रना᳚श्वान्गृ॒ह उ॑वास । तमा॒गत्य॑ प्रपच्छ [[पप्रच्छ??]] । कुमा॑र॒ कति॒ रात्री॑रवाथ्सी॒रिति॑ । ति॒स्र इति॒ प्रत्यु॑वाच । किम्प्र॑थ॒माँ रात्रि॑माश्ना॒ इति॑ । प्र॒जान्त॒ इति॑ । किन्द्वि॒तीया॒मिति॑ । प॒शूँस्त॒ इति॑ । किन्तृ॒तीया॒मिति॑ । सा॒धु॒कृ॒त्यान्त॒ इति॑ ॥ नम॑स्ते अस्तु॒ भगव॒ इति॑ होवाच । वरं॑ वृ॑णी॒ष्वेति॑ । पि॒तर॑मे॒व जीव॑न्नया॒नीति॑ । द्वि॒तीयं॑ वृ॑णी॒ष्वेति॑ । इ॒ष्टा॒पू॒र्तयो॒र्मेऽख्षि॑तिम्ब्रू॒हीति॑ होवाच । तस्मै॑ है॒तम॒ग्निन्ना॑चिके॒तमु॑वाच । ततो॒ वै तस्ये᳚ष्टापू॒र्ते ना  ख्षी॑येते । नास्ये॑ष्टापू॒र्ते ख्षी॑येते । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ । तृतीयं॑ वृणी॒ष्वेति॑ । पु॒न॒र्मृ॒त्योर्मेऽप॑जितिम्ब्रू॒हीति॑ होवाच । तस्मै॑ है॒तम॒ग्निन्ना॑चिके॒तमु॑वाच । ततो॒ वै सोऽप॑ पुनर्मृ॒त्युम॑जयत् । अप॑ पुनर्मृ॒त्युञ्ज॑यति । यो᳚ऽग्निन्ना॑चिके॒तञ्चि॑नु॒ते । य उ॑ चैनमेवं वेद॑ ॥ प्र॒जाप॑ति॒र्वै प्र॒जाका॑म॒स्तपो॑ऽतप्यत । स हिर॑ण्यमु॒दा᳚स्यत् । तद॒ग्नौ प्रास्य॑त् । तद॑स्मै॒ नाच्छ॑दयत् । तद्द्वितीय॒म्प्रास्य॑त् । तद॑स्मै॒ नैवाच्छ॑दयत् । तत्तृ॒तीय॒म्प्रास्य॑त् । तद॑स्मै॒ नैवाच्छ॑दयत् । [[TODO:परिष्कार्यम्??]]  
>
> [[153]]
>
क्दा॒ क्दाेदा॒त्मन्ने॒व हृ॑द॒य्ये᳚ऽग्नौ वै᳚श्वान॒रे प्रास्य॑त्के॑स्म अ॒च्छदयत् तसमा॒द्धिर॑चि॑य॒ङ्कनि॑ष्ठ॒न्धना॑नाम् । भु॒ञ्जत्॒प्रिदियत॑मम् ।᳚हृ॒द॒य॒जँहि । स वै त॒मे॒व नावि॑न्द यस्मै॒ तान्दख्षि॑णा॒मने᳚ष्यत् । ताँ स्वायै॒व हस्ता॑य॒ दख्षि॑णायानयत् ताम्प्रत्य॑गृह्णात् । ख्षा॑य॒ त्वा॒ दख्षि॑णा॒म्प्रति॑गृह्णा॒मीति॑ । सो॑ऽदख्द् दख्षि॑णाम्प्रति॒गृह्य॑ । दख्ष॑ते ह॒ वै दख्षि॑णाम्प्रति॒गृह्ठा॒ । य ए॒वं वेद॑ ॥ ए॒तद्ध॑ स्मा॒ तद्वि॒द्वाँसो॑ वाजश्रव॒सा गोत॑माः । अप्य॑नूदे॒श्या᳚न्दख्षि॑णा॒म्प्रति॑गृह्णन्ति । उ॒भ व॒यन्द॑ख्षिष्यामह ए॒व दख्षि॑णाम्प्रति॒गृह्येति॑ । ते॑ऽदख्षन्त॒ दख्षि॑णाम्प्रति॒गृह्य॑ । दख ह॒ वै दख्षि॑णाम्प्रति॒गृह्य । य ए॒वं वेद॑ । प्र हा॒न्यं व्ली॑नाति ॥

## नाचिकेताग्नि-प्रयोगविधिः

नाचिकेताग्निप्रयोगः

> १७. तँ है॒तमेके॑ पशुब॒न्ध ए॒वोत्त॑रवे॒द्याञ्चि॑न्वते । उ॒त्त॒र॒वेदिस॑म्मित ए॒षो᳚ऽग्नि वद॑न्तः । तन्न तथा॑ कु॒र्यात् । ए॒तम॒ग्निङ्कामे॑न॒ व्य॑र्द्धयेत् । स ए॑न॒ङ्कामे॑न॒ व्यृ॑द्धः । क व्य॑द्धयेत् । सौ॒म्ये वावैन॑मद्ध्व॒रे चि॑न्वी॒ति । यत्र॑ वा॒ भूयि॑ष्ठा॒ आहु॑तयो हू॒येर ए॒तम॒ग्निङ्कामे॑न॒ सम॑र्द्धयति । स ए॑न॒ङ्कामे॑न॒ समृ॑द्धः । कामे॑न॒ सम॑र्द्धयति अथ॑ हैनम्पु॒रर्ष॑यः । उ॒त्त॒र॒वेद्यामे॒व स॒त्रिय॑मचिन्वत । ततो॒ वै तेऽवि॑न्दन्त प्र॒जा अ॒भि स्व॒र्गं लो॒कम॑जयन्न् । वि॒न्दत॑ ए॒व प्र॒जाम् । अ॒भि स्व॒र्गं लो॒कञ्ज॑य । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ ॥ अथ॑ हैनं वा॒युर्ऋद्भि॑का य॒था॒न्यु॒प्तमे॒वोप॑दधे । ततो॒ वै स ए॒तामृद्धि॑माध्नोत् । यामि॒दं वा॒युर्ऋ॒द्ध ए॒तामृद्धि॑मृद्ध्नोति । यामि॒दं वा॒युर्ऋ॒द्धः । यो᳚ऽग्निन्ना॑चिके॒तञ्चि॑नु॒ य उ॑ चैनमे॒वं वेद॑ ॥ अथ॑ हैनङ्गोब॒लो वार्ष्णः॑ प॒शुका॑मः । पाङ्क्त॑मे॒व चि॑क्ये ।
>
> [[154]]
>
> पञ्च॑ पु॒रस्ता᳚त् । पञ्च॑ दख्षिण॒तः । पञ्च॑ प॒श्चात् । पञ्चो᳚त्तर॒तः । एका॒म्मर्द्ध्यै᳚ । ततो॒ वै स स॒हस्र॑म्प॒शून्प्राप्नो᳚त् । प्र स॒हस्र॑म्प॒शू॒ना᳚प्नोति । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ ॥ अथ॑ हैनम्प्र॒जाप॑ति॒र्ज्यैष्ठ्य॑कामो॒ यश॑स्कामः प्र॒जन॑नकामः । त्रि॒वृत॑मे॒व चि॑क्ये । स॒प्त पु॒रस्ता᳚त् । ति॒स्रो द॑ख्षिण॒तः । स॒प्त प॒श्चात् । ति॒स्र उ॑त्तर॒तः । एका॒म्मद्ध्ये᳚ । ततो॒ वै स प्र यशो॒ ज्यैष्ठ्य॑माप्नोत् । ए॒ताम्प्रजा॑ति॒म्प्राजा᳚यत । यामि॒दम्प्र॒जाः प्र॒जाय॑न्ते । त्रि॒वृद्वै ज्यैष्ठ्य᳚म् । मा॒ता पि॒ता पु॒त्रः । त्रि॒वृत्प्र॒जन॑नम् । उ॒पस्थो॒ योनि॑र्मद्ध्य॒मा । प्र॒ यशो॒ ज्यैष्ठ्य॑माप्नोति । ए॒ताम्प्रजा॑ति॒म्प्रजा॑यते । यामि॒दम्प्र॒जाः प्र॒जाय॑न्ते । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ ॥ अथ॑ हैन॒मिन्द्रो॒ ज्यैष्ठ्य॑कामः । ऊ॒र्द्ध्वा ए॒वोप॑दधे । ततो॒ वै स ज्यैष्ठ्य॑मगच्छत् । ज्यैष्ठ्य॑ङ्गच्छति । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ ॥ अथ॑ हैनम॒सावा॑दि॒त्यस्स्व॒र्गका॑मः । प्राचीरे॒वोप॑दधे । ततो॒ वै सो॑ऽभि स्व॒र्गं लो॒कम॑जयत् । अ॒भि स्व॒र्गं लो॒कञ्ज॑यति । यो॑ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ । स यदी॒च्छेत् । ते॒ज॒स्वी य॑श॒स्वी ब्र॑ह्मवर्च॒सी स्या॒मिति॑ । प्राङाहोतु॒र्द्धिष्ण्या॒दुथ्स॑र्पेत् । येयम्प्रागा॒द्यश॑स्वती । सा मा॒ प्रोर्णो॑तु । तेज॑सा॒ यश॑सा ब्रह्मवर्च॒सेनेति॑ । ते॒ज॒स्ये॑व य॑श॒स्वी ब्र॑ह्मवर्च॒सी भ॑वति ॥ अथ॒ यदी॒च्छेत् । भूयि॑ष्ठम्मे॒ श्रद्द॑धीरन्न् । भूयि॑ष्ठा॒ दख्षि॑णा नयेयु॒रिति॑ । दख्षि॑णासु नी॒यमा॑नासु॒ प्राच्येहि॒ प्राच्ये॒हीति॒ प्राची॑ जुषा॒णा वेत्वाज्य॑स्य॒ स्वाहेति॑ स्रु॒वेणो॑प॒हत्या॑हव॒नीये॑ जुहुयात् । भूयि॑ष्ठमे॒वास्मै॒ श्रद्ध॑धते । भूयि॑ष्ठा॒ दख्षि॑णा नयन्ति ॥ पुरी॑षमुप॒धाय॑ । चि॒ति॒कॢ॒प्तिभि॑रभि॒मृश्य॑ । अ॒ग्निम्प्र॒णीयो॑पसमा॒धाय॑ । चत॑स्र ए॒ता आहु॑तीर्जुहोति । त्वम॑ग्ने रु॒द्र इति॑ शतरु॒द्रीय॑स्य रू॒पम् । अग्ना॑विष्णू॒ इति॑ वसो॒र्द्धारा॑याः । अन्न॑पत॒ इत्य॑न्नहो॒मः । स॒प्त ते॑ अग्ने स॒मिध॑स्स॒प्त जि॒ह्वा इति॑ विश्व॒प्रीः ॥

[[155]]

## त्रिसुपर्णमन्त्राः

त्रिसुपर्णमन्त्राः

> १८. ब्रह्म॑ मेतु॒ माम् । मधु॑ मेतु॒ माम् । ब्रह्म॑मे॒व मधु॑ मे॒तु॒ माम् ॥ यास्ते॑ सोम प्र॒जा व॒त्सोऽभि॒ सोअ॒हम् । दु॒ष्ष्व॑प्न॒हं दु॑रुष्व॒हा । यास्ते॑ सोम प्रा॒णाँस्ताञ्जु॑होमि । त्रिसु॑पर्ण॒मया॑चितं ब्राह्म॒णाय॑ दद्यात् । ब्र॒ह्म॒ह॒त्यां वा ए॒ते घ्न॑न्ति । ये ब्रा᳚ह्म॒णास्त्रिसु॑षण पठ॑न्ति । ते सोमं॒ प्राप्नु॑वन्ति । आ॒स॒ह॒स्रात् प॒ङ्क्तिं पुन॑न्ति । ओम् ॥
>
> १९. ब्रह्म॑ मे॒धया᳚ । मधु॑ मे॒धया᳚ । ब्रह्म॑मे॒व मधु॑ मे॒धया᳚ ॥ अ॒द्या नो॑ देव सवितः प्र॒जाव॑त्सावी॒स्सौभ॑गम् । परा॑ दु॒ष्वप्नि॑यँ सु॒व । विश्वा॑नि देव सवितर्दुरि॒तानि परा॑ सुव । यद्भ॒द्रं तन्म॒ आसु॑व ॥ मधु॒ वाता॑ ऋताय॒ते मधु॑ क्षरन्ति॒ सिन्ध॑वः । माध्वी᳚र्नस्स॒न्त्वोष॑धीः । मधु॒ नक्त॑मु॒तोषसि॒ मधु॑म॒त्पार्थि॑वँ॒ रजः॑ । मधु॒ द्यौर॑स्तु नः पि॒ता । मधु॑मान्नो॒ वन॒स्पति॒र्मधु॑माँ अस्तु॒ सूर्यः॑ । माध्वी॒र्गावो॑ भवन्तु नः ॥ य इ॒मं त्रिसु॑पर्ण॒मया॑चितं ब्राह्म॒णाय॑ दद्यात् । भ्रू॒ण॒ह॒त्यां वा ए॒ते घ्न॑न्ति । ये ब्रा᳚ह्म॒णास्त्रिसु॑पर्ण पठ॑न्ति । ते सोमं॒ प्राप्नु॑वन्ति । आ॒स॒ह॒स्रात् प॒ङ्क्तिं पुन॑न्ति । ओम् ॥
>
> २०. ब्रह्म॑ मे॒धवा᳚ । मधु॑ मे॒धवा᳚ ॥ ब्रह्म॑मे॒व मधु॑ मे॒धवा᳚ । ब्र॒ह्मा दे॒वानां᳚ पद॒वीः क॑वी॒नामृषि॒र्विप्रा॑णां महि॒षो मृ॒गाणा᳚म् । श्ये॒नो गृध्रा॑णाँ॒स्वधि॑ति॒र्वना॑नाँ॒ सोमः॑ प॒वित्र॒मत्ये॑ति॒ रेभन्न्॑ ॥ हँ॒सश्शु॑चि॒षद्वसु॑रन्तरिक्ष॒सद्धोता॑ वेदि॒षदति॑थिर्दुरोण॒सत् । नृ॒षद्व॑र॒सदृ॑त॒सद्व्यो॑म॒सद॒ब्जा गो॒जा ऋ॑त॒जा अ॑द्रि॒जा ऋ॒तं बृ॒हत् ॥ य इ॒मं त्रिसु॑पर्ण॒मया॑चितं ब्राह्म॒णाय॑ दद्यात् । वी॒र॒ह॒त्यां वा ए॒ते घ्न॑न्ति । ये ब्रा᳚ह्म॒णास्त्रिसु॑पर्णं॒ पठ॑न्ति । ते सोमं॒ प्राप्नु॑वन्ति । आ॒स॒ह॒स्रात् प॒ङ्क्तिं पुन॑न्ति । ओम् ॥

[[156]]

## निमन्त्रितवमनोच्छिष्टादिप्रायश्चित्तम्

निमन्त्रितवमनोच्छिष्टादिप्रायश्चित्तम्

श्राद्धनिमन्त्रितौ भोजनकाले परस्परस्पर्शे पात्रस्थमन्नं भुक्त्वा भोजनान्ते अष्टशतगायत्रीजपं कुर्याताम् । भोजनकाले अन्योच्छिष्टलेपनस्पर्शे स्पृष्टप्रदेशमन्येन पाणिना प्रक्षाल्य, भोजनान्ते स्नात्वा गायत्रीं त्रिशतं जपेत् ॥ पात्रे अन्योच्छिष्टपातने ‘तत्पात्रं पाणिना अस्पृष्ट्वा स्थेयम्' इति नियुज्य, पात्रं परिहृत्य भूमिं समनुलिप्य अन्यत् पात्रं निधाय, सर्वमन्नं परिविष्य तं ब्राह्मणं भोजयेत् । पात्राणां पात्रयोर्वा परस्परं जलसेकात् उच्छिष्टसंस्पर्शे, स्पृष्टपात्रं विसृज्य, भूशुद्धिं कृत्वा पूर्ववत् पात्रान्तरयोः पात्रन्तरेषु वा सर्वे परिविष्य, परिषिच्य, द्वौ बहून् वा भोजयेत् । अत्र भोक्तुरुच्छिष्टसंस्पर्शे तु हस्तं क्षालयित्वा भोजयेत् । भोक्ता भोजनान्ते गायत्रीत्रिशतं जपेत् । तदनन्तरं दक्षिणाताम्बूलादिक्रिया । भोजनमध्ये पितृस्थानीयस्य देवस्थानीयस्य वा भोक्तुः विण्मूत्रोत्सर्गे कर्ता तद्दिने उपोष्य, परेद्युः श्राद्धं कुर्यात् ॥

प्रयोगदर्पणे तु, 

> भोजनपात्रयोः अन्नोदकादिसंसर्गे भोक्तारौ भोजनात् विरेमेताम् । कर्त्ता उपोष्य, परेद्युः श्राद्धं कुर्यात् इत्युक्तम् । तत् 

> उच्छिष्टोच्छिष्टसंस्पर्शे स्पृष्टपात्रं विसृज्य च ।  
सर्वान्नं पूर्ववत् दत्त्वा भोजयेत्तु द्विजोत्तमः ॥ 

इत्यादिवचनविरुद्धत्वात् उपेक्ष्यम् ।

भोजनमध्ये देवब्राह्मणस्य पितामहस्थानब्राह्मणस्य वा प्रपितामहस्थानब्राह्मणस्य वा वमने पात्रं परिहृत्य तद्भूमिशुद्धिं कृत्वा तत्र लौकिकाग्निं यत्र क्वचनेति प्रकारेण प्रतिष्ठाप्य तस्मिन्नग्नौ, देवस्थाने चेत् पुरूरवार्द्रवसंज्ञकान् विश्वान् देवान् आवाहयामि इत्यावाह्य,

[[157]]

पितामहस्थाने चेत्, ..... गोत्रं ..... शर्माणं पितामहं, प्रपितामहस्थाने चेत् प्रपितामहम् आवाह्य, पूर्ववत् आसनादिभिरभ्यर्च्य, पूर्वं हुतशेषं पात्रस्थं चरुं कस्मिंश्चित् परिविष्य, विश्वेभ्यो देवेभ्य इदं, पितामहायेदम् इत्यादिक्रमेण अन्नत्यागं कृत्वा तदन्नं प्राणादिमन्त्रैः पञ्चभिः षडावृत्तैः पुनः उदानसमानाभ्याञ्च यावद्द्वात्रिंशत्सङ्ख्यं तस्मिन्नग्नौ हुत्वा श्राद्धशेषं समापयेत् । अत्र देवार्थपितामहप्रपितामहार्तविप्राणां त्रयाणां द्वयोर्वा वमनेऽपि एवमेव । वक्ष्यमाणसूक्तजपोऽपि कर्तव्यः । पितृस्थानविप्रस्य वमेन, पित्रादिस्थानविप्राणां त्रयाणां समुच्चित्य वमने पित्रादित्रयस्थानवृतस्य एकस्य वमनेऽपि तद्दिने उपोष्य परदिने श्राद्धं कुर्यात् ॥ इदञ्च पिण्डदानात् प्राग्वमने । दर्शमहालयादौ तु पिण्डदानात्पूर्वं पितृस्थानीयस्य वमने तद्दिन एव पुनः पाकेन श्राद्धं कुर्यात् । तदशक्तौ आमेन हेम्ना वा कुर्यात् । पिण्डदानात्परम् एकस्य द्वयोस्त्रयाणां वा वमेन सूक्तजपमेव प्रतिब्राह्मणं कुर्यात् ।

प्रयोगदर्पणे तु, 

> पितामहस्य प्रपितामहस्य वा वमने पात्रमुद्धृत्य शुद्धिं कृत्त्वा पूर्वस्थापिते अग्नौ .... गोत्रस्य .... शर्माणं.... पितामहम् आवाहयामि इत्यावाह्य, पितामहस्य इदमासनम् इत्यादिक्रमेण अभ्यर्च्य ‘प्राणाय स्वाहा' इत्यादिपञ्चाहुतीर्हुत्वा, ....गोत्राय .... शर्मणे पितामहाय स्वाहा इत्यादिक्रमेण द्वात्रिंशत् अन्नाहुतीर्जुहुयात् । ततः श्राद्धशेषसमापनम् 

इत्युक्तम् ॥ तत्र मूलं चिन्त्यम् ॥

प्रयोगदर्पण एव 

> एकोद्दिष्टे सपिण्डीकरणे च निमित्तस्य षोडशैकोद्दिष्टश्राद्धेषु निमित्तानां मध्ये एकस्य द्वयोः बहूनां वा भोजनवेलायां वमने पात्रमुद्धत्य शुद्धिं कृत्वा, 
>
> [[158]]
>
> पूर्वं स्थापितेऽग्नौ प्रेतमावाह्य आसनादिभिरभ्यर्च्य, 'प्राणाय स्वाहा' इत्यादिभिः पञ्चाहुतीः, 'यमाय सोमम्' (तै.आ. ४-५) इति मन्त्रेण द्वात्रिंशत् अन्नाहुतीराज्याहुतीश्च हुत्वा ब्राह्मणानां ताम्बूलदान-उद्वासनादि कृत्वा, उपोष्य, परदिने एकोद्दिष्टादिकं कुर्यात् ॥ सापिण्ड्यादिपार्वणश्राद्धे पितृस्थानीयस्य वमने तस्मिन् दिने उपोष्य परदिने श्राद्धं कुर्यात् 

इत्युक्तम् ॥

‘धर्मप्रवृत्तौ’ तु 

> पितामहादिदेवानां ब्राह्मणो वमते यदि ।  
सर्वमन्नं समादाय हुत्वैवाग्नौ तु लौकिके ॥  
प्रणवेनाहुतिं चादौ अन्ते स्यात् भूर्भुवः स्वरोम् ।  
आहुतीर्जुहुयात् त्रिंशत् मन्त्रैः प्राणादिपञ्चकैः ॥  
द्वात्रिंशदाहुतीरेव हुत्वा पिण्डान् प्रदापयेत् ।  
सर्वेषां शाखिनामेव विधिरेष उदाहृतः ॥  
आदित्यादिषोडशश्राद्धे वमनञ्च भवेद्यदि ।  
सर्वमन्नं समादाय ‘यत्ते कृष्ण' (तै.आ. ४-४) इति मन्त्रतः ॥  
द्वात्रिंशदाहुतीर्हुत्वा शेषकर्म समापयेत् ।  
सपिण्डीकरणे चैव वृतश्च वमते यदि ॥  
सपिण्डीकरणं कुर्यात् पुनःपाकेन तत्क्षणात् ।  
मासिके च गयाश्राद्धे प्रत्यब्दे च महालये ॥  
पिता चेत् वमनं कुर्यात् पुनः श्राद्धं समाचरेत् ।  
महालयादिश्राद्धेषु पितुश्च वमनं यदि ॥  
पितामहादिवत् तत्र होमं कुर्यात् यथाविधि ।  
सङ्क्रान्तिव्यतिपातेषु युगमन्वष्टकासु च ॥  
पिता चेत् वमते दर्शे पुनः श्राद्धं न कारयेत् ॥ 

इत्युक्तम् ।

गृहे विद्यमानं हुतशेषमन्नं प्राणादिभिर्पञ्चभिर्मन्त्रैः षडावृत्तैः पुनः उदानसमानाभ्याञ्च हुत्वा श्राद्धशेषं समापयेत् । पितृस्थानीयस्य वमने तत्स्थानत्रयाणां वा वमने तद्दिने उपोष्य परदिने मासिकाब्दिकश्राद्धं कुर्यात् ॥ दर्शादिश्राद्धे पितृस्थानीयम्य वमने तु तद्दिन एव पुनः पाकेन अन्यान् निमन्त्र्य श्राद्धं कुर्यात् ।

[[159]]

तदशक्तौ आमेन वा कुर्यात् । तदसम्भवे हिरण्येन वा ॥ पिण्डदानात् पूर्वं विश्वदेव-पितामह-प्रपितामह-स्थानानां ब्राह्मणानां मध्ये द्वयोर्बहूनां वा वमने पूर्ववत् प्रतिब्राह्मणं होमः । इन्द्र (तै.ब्रा. २-८-४) - यम (तै.आ.४-३) सोमसूक्त (तै.ब्रा.२-८-३) जपः प्रतिब्राह्मणं कर्तव्यः ॥

## दीपादिनाशे

दीपादिनाशे

> श्राद्धभोजनकाले तु दीपो यदि विनश्यति ।  
पुनरन्नं न भोक्तव्यं भुक्त्वा चान्द्रायणं चरेत् ॥  
कर्तुरायुष्यहानिस्स्यात् पुनः श्राद्धं समाचरेत् ।  
अग्निनाशो यदा श्राद्धे दीपो यत्र विनश्यति ।  
तद्दिने चोपवासश्च पुनः श्राद्धं समाचरेत् ॥  

इत्यादिषु दीपनाशे पुनः श्राद्धविधानम्, “स्थाप्याः प्रतिद्विजं दीपाः श्वेतसूत्रजवर्तयः" इत्युक्तस्य प्रतिद्विजपात्रस्य पुरतः स्थापितस्य दीपस्य नाशे द्रष्टव्यम् ।

अन्धकारापगमारोपितस्य दीपस्य नाशे तु,

> भुक्तिमध्ये दीपनाशे सूर्यं ध्यायन्तः पाणिभ्यां भोजनपात्रं गृह्णन्तः पुनर्दीपे प्रज्ज्वलिते भोजनपात्रस्थमन्नं भुञ्जीरन्न् 

इति प्रयोगदर्पणोक्तम् इति द्रष्टव्यम् । पिण्डदानात्प्राक् अग्निनाशे तद्दिने उपोष्य, श्वः पुनः श्राद्धं कुर्यात् ॥ 

॥ इति श्राद्धप्रयोगे निमन्त्रितवमनोच्छिष्टप्रायश्चित्तम् ॥

श्रीगोपालार्यमहादेशिकैरनुगृहीतः श्राद्धप्रयोगः सम्पूर्णः

[[160]]

## दर्शादितर्पणप्रक्रिया

दर्शादितर्पणक्रमः

पादौ प्रक्षाल्य, आचम्य आसीनः पवित्रपाणिः त्रिः प्राणानायम्य, 

> गुरुभ्यः.... पती । स्वशेष ... स्वयम् । शुक्लां ... श्रये 

इत्यनुसन्धाय, **प्राचीनावीती**, 

> हरिरों तत् श्रीगोविन्द ... (अस्यां) पुण्यतिथौ श्रीभगवदाज्ञया ... प्रीत्यर्थं ... गोत्राणां शर्मणां वसुरुद्रादित्यस्वरूपाणम् अस्मत्पितृपितामहप्रपितामहानाम्, ....गोत्राणां.... शर्मणां वसुरुद्रादित्यस्वरूपाणाम् अस्मन्मातुः पितृपितामहप्रपितामहानां वर्गद्वयपितॄणां (दर्श) श्राद्धप्रतिनिधि तिलतर्पणं करिष्ये 

इति सङ्कल्प्य, सात्त्विकत्यागं कृत्वा, उत्थाय, दक्षिणाग्रान् दर्भान् द्वेधा संस्तीर्य, पूर्वदर्भेषु (भुग्ने), 

> आया॑त पितरस्सो॒म्या ग॑म्भी॒रैः प॒थिभिः॑ पू॒र्व्यैः ।  
प्र॒जाम॒स्मभ्यं॑ ददतो र॒यिञ्च॑ दीर्घायु॒त्वं च॑ श॒तशा॑रदं च ॥ [[TODO:परिष्कार्यम्??]]

> .... गोत्रान् .... शर्मणः वसुरुद्रादित्यस्वरूपान् अस्मत्पितृपितामहप्रपितामहान् आवाहयामि । 

इति तिलैरावाह्य,

> स॒कृ॒दा॒च्छि॒न्नं ब॒र्हिरूर्णा॑ मृदु । स्यो॒नं पि॒तृभ्य॑स्त्वा भराम्य॒हम् ।  
अ॒स्मिन्थ्सी॑दन्तु मे पि॒तर॑स्सो॒म्याः । पि॒ता॒म॒हाः प्रपि॑तामहाश्चानु॒गैस्स॒ह ॥ [[TODO:परिष्कार्यम्??]]

> .. गोत्राणां .... शर्मणां ... वसुरुद्रादित्यस्वरूपाणाम् अस्मत्पितृपितामहप्रपितामहानाम् इदमासनम्, 

इति भुग्नेन दर्भेणाऽऽसनं दत्त्वा, (इदमर्चनम् इति तिलैरर्चनमपि केचित्?)

[[161]]

> ऊर्जं॒ वह॑न्तीर॒मृतं᳚ घृ॒तं पयः॑ की॒लालं᳚ परि॒स्रुत᳚म् ।  
स्व॒धा स्थ॑ त॒र्पय॑त मे पि॒तॄन् ॥ [[TODO:परिष्कार्यम्??]]

इति तिलोदकं दत्त्वा,

पश्चिमदर्भेषु,

> आया॑त पितरस्सो॒म्या ग॑म्भी॒रैः प॒थिभिः॑ पू॒र्व्यैः ।  
प्र॒जाम॒स्मभ्यं॑ ददतो र॒यिञ्च॑ दीर्घायु॒त्वं च॑ श॒तशा॑रदं च ॥ [[TODO:परिष्कार्यम्??]]

> ... गोत्रान् ... शर्मणः वसुरुद्रादित्यस्वरूपान् अस्मन्मातुः पितृपितामहप्रपितामहान् आवाहयामि । 

इति तिलैरावाह्य,

> स॒कृ॒दा॒च्छि॒न्नं ब॒र्हिरूर्णा॑मृदु । स्यो॒नं पि॒तृभ्य॑स्त्वा भराम्य॒हम् ।  
अ॒स्मिन्थ्सी॑दन्तु मे पि॒तर॑स्सो॒म्याः । पि॒ता॒म॒हाः प्रपि॑तामहाश्चानु॒गैस्स॒ह ॥ [[TODO:परिष्कार्यम्??]]

> .. गोत्राणां .... शर्मणां ... वसुरुद्रादित्यस्वरूपाणाम् अस्मन्मातुःपितृपितामप्रपितामहानाम् इदमासनम्, 

इति भुग्नेन दर्भेणाऽऽसनं दत्त्वा, (इदमर्चनम् इति तिलैरर्चनम्) ...

> ऊर्जं॒ वह॑न्तीर॒मृतं᳚ घृ॒तं पयः॑ की॒लालं᳚ परि॒स्रुत᳚म् ।  
स्व॒धा स्थ॑ त॒र्पय॑त मे पि॒तॄन् ॥ [[TODO:परिष्कार्यम्??]]

इति तिलोदकं दत्त्वा,

[[162]]

सव्यं जान्व् आच्य, पूर्वदर्भेषु,

उदी॑रता॒मव॑र॒ उत्परा॑स॒ उन्म॑ध्य॒माः पि॒तर॑स्सो॒म्यासः॑ ।  
असुं॒ य ई॒युर॑वृ॒का ऋ॑त॒ज्ञास्तेनो॑वन्तु पि॒तरो॒ हवे॑षु ॥ [[TODO:परिष्कार्यम्??]] 

> ....गोत्रान् .... शर्मणः वसुरूपान् अस्मत्पितॄन् स्वधा नमस्तर्ययामि । 

इति त्रिः तिलोदकं दत्त्वा ।

> अङ्गि॑रसो नः पि॒तरो॒ नव॑ग्वा॒ अथ॑र्वाणो॒ भृग॑वस्सो॒म्यासः॑ ।  
तेषां᳚ व॒यँ सु॑प॒तौ य॒ज्ञिया॑ना॒मपि॑ भ॒द्रे सौ॑मन॒से स्या॑म ॥

> ... गोत्रान् ... शर्मणः वसुरूपान् अस्मत्पितॄन् स्वधा नमस्तर्ययामि । 

इति त्रिः तिलोदकं दत्त्वा ।

> आय॑न्तु नः पि॒तर॑स्सो॒म्यासौ᳚ऽग्निष्वा॒त्ताः प॒थिर्भिर्देव॒यानैः᳚ ।  
अ॒स्मिन् य॒ज्ञे स्व॒धया॑ मद॒न्त्वधि॑ ब्रुवन्तु॒ ते अव॑न्त्व॒स्मान् ॥ [[TODO:परिष्कार्यम्??]]

> .... गोत्रान् .... शर्मणः वसुरूपान् अस्मत्पितॄन् स्वधा नमस्तर्ययामि । 

इति त्रिः तिलोदकं दत्त्वा ।

> ऊर्जं॒ वह॑न्तीर॒मृतं᳚ घृ॒तं पयः॑ की॒लालं᳚ परि॒स्रुत᳚म् ।  
स्व॒धा स्थ॑ त॒र्पय॑त मे पि॒तॄन् ॥ [[TODO:परिष्कार्यम्??]]

> ... गोत्रान् .... शर्मणः रुद्ररूपान् अस्मत्पितामहान् स्वधा नमस्तर्ययामि । 

इति पूर्ववत् ॥

[[163]]

> पि॒तृभ्य॑स्स्वधा॒विभ्य॑स्स्व॒धा नमः॑ । पि॒ता॒म॒हेभ्य॑स्स्वधा॒विभ्य॑स्स्व॒धा नमः॑ । 
प्रपि॑तामहेभ्यस्स्व॒धाविभ्य॑स्स्वधा मपः॑ । अक्ष॑न्पि॒तरः॑ ॥ [[TODO:परिष्कार्यम्??]]

> ... गोत्रान् .... शर्मणः रुद्ररूपान् अस्मत्पितामहान् स्वधा नमस्तर्पयामि । इति पूर्ववत् ॥

> ये चे॒ह पि॒तरो॒ ये च॒ नेह॒ याँश्च॑ वि॒द्म याँ उ॑ च॒न प्र॑वि॒द्म ।  
अग्ने॒ तान्वे᳚त्थ॒ यदि॒ ते जा॑तवेद॒स्तया᳚ प्र॒त्थँस्व॒धया॑ मदन्तु॒ ॥

> ...गोत्रान् .... शर्मणः रुद्ररूपान् अस्मत्पितामहान् स्वधा नमस्तर्ययामि । 

इति पूर्ववत् ॥

> मधु॒ वाता॑ ऋताय॒ते मधु॑ क्षरन्ति॒ सिन्ध॑वः ।  
माद्ध्वी᳚र्नस्स॒न्त्वोष॑धीः ॥ [[TODO:परिष्कार्यम्??]]

> ...गोत्रान् ... शर्मणः आदित्यरूपान् अस्मत्प्रपितामहान् स्वधा नमस्तर्ययामि ।

> मधु॒ नक्त॑मु॒तोषसि॒ मधु॑म॒त्पार्थि॑वँ॒ रजः॑ । मधु॒ द्यौर॑स्तु॒ नः पि॒ता ॥ 

> ...गोत्रान् ... शर्मणः आदित्यरूपान् अस्मत्प्रपितामहान् स्वधा नमस्तर्ययामि ।

> मधु॑मान्नो॒ वन॒स्पति॒र्मधु॑माँ अस्तु॒ सूर्यः॑ । माद्ध्वी॒र्गावो॑ भवन्तु नः ॥ 

> ....गोत्रान् ... शर्मणः आदित्यरूपान् अस्मत्प्रपितामहान् स्वधा नमस्तर्ययामि ।

> .... गोत्राः .... नाम्नीः अस्मन्मातॄः वसुपत्नीरूपिणीः स्वधा नमस्तर्पयामि (त्रिः) 
... गोत्राः ... नाम्नीः अस्मत्पितामहीः रुद्रपत्नीरूपिणीः स्वधा नमस्तर्पयामि (त्रिः) 
..गोत्राः .. नाम्नीः अस्मत्प्रपितामहीः आदित्यपत्नीरूपिणीः स्वधा नमस्तर्पयामि (त्रिः)

[[164]]

## पश्चिमदर्भेषु

पश्चिमदर्भेषु

> उदी॑रता॒मव॑र॒ उत्परा॑स॒ उन्म॑ध्य॒माः पि॒तर॑स्सो॒म्यासः॑ ।  
असुं॒ य ई॒युर॑वृ॒का ऋ॑त॒ज्ञास्तेनो॑वन्तु पि॒तरो॒ हवे॑षु ॥ [[TODO:परिष्कार्यम्??]]

> .... गोत्रान् .... शर्मणः वसुरूपान् अस्मन्मातुःपितॄन् स्वधा नमस्तर्ययामि । 

इति त्रिः तिलोदकं दत्त्वा ।

> अङ्गि॑रसो नः पि॒तरो॒ नव॑ग्वा॒ अथ॑र्वाणो॒ भृग॑वस्सो॒म्यासः॑ ।  
तेषां᳚ व॒यँ सु॑प॒तौ य॒ज्ञिया॑ना॒मपि॑ भ॒द्रे सौ॑मन॒से स्या॑म ॥ [[TODO:परिष्कार्यम्??]]

> .... गोत्रान् .... शर्मणः वसुरूपान् अस्मन्मातुःपितॄन् स्वधा नमस्तर्ययामि । 

इति त्रिः तिलोदकं दत्त्वा ।

> आय॑न्तु नः पि॒तर॑स्सो॒म्यासौ᳚ऽग्निष्वा॒त्ताः प॒थिर्भिर्देव॒यानैः᳚ ।  
अ॒स्मिन् य॒ज्ञे स्व॒धया॑ मद॒न्त्वधि॑ ब्रुवन्तु॒ ते अव॑न्त्व॒स्मान् ॥ [[TODO:परिष्कार्यम्??]]

> ...गोत्रान् ... शर्मणः वसुरूपान् अस्मन्मातुःपितॄन् स्वधा नमस्तर्ययामि । 

इति त्रिः तिलोदकं दत्त्वा ।

> ऊर्जं॒ वह॑न्तीर॒मृतं᳚ घृ॒तं पयः॑ की॒लालं᳚ परि॒स्रुत᳚म् ।  
स्व॒धा स्थ॑ त॒र्पय॑त मे पि॒तॄन् ॥ [[TODO:परिष्कार्यम्??]]

> ...गोत्रान् ... शर्मणः रुद्ररूपान् अस्मन्मातुःपितामहान् स्वधा नमस्तर्ययामि । 

इति पूर्ववत् ॥

[[165]]

> पि॒तृभ्य॑स्स्वधा॒विभ्य॑स्स्व॒धा नमः॑ । पि॒ता॒म॒हेभ्य॑स्स्वधा॒विभ्य॑स्स्व॒धा नमः॑ । 
प्रपि॑तामहेभ्यस्स्व॒धाविभ्य॑स्स्वधा मपः॑ । अक्ष॑न्पि॒तरः॑ ॥ [[TODO:परिष्कार्यम्??]]

> ...गोत्रान् ... शर्मणः रुद्ररूपान् अस्मन्मातुःपितामहान् स्वधा नमस्तर्ययामि । 

इति पूर्ववत् ॥

> ये चे॒ह पि॒तरो॒ ये च॒ नेह॒ याँश्च॑ वि॒द्म याँ उ॑ च॒न प्र॑वि॒द्म ।  
अग्ने॒ तान्वे᳚त्थ॒ यदि॒ ते जा॑तवेद॒स्तया᳚ प्र॒त्थँस्व॒धया॑ मदन्तु॒ ॥ [[TODO:परिष्कार्यम्??]]

> ..गोत्रान् ... शर्मणः रुद्ररूपान् अस्मन्मातुःपितामहान् स्वधा नमस्तर्ययामि । 

इति पूर्ववत् ॥

> मधु॒ वाता॑ ऋताय॒ते मधु॑ क्षरन्ति॒ सिन्ध॑वः ।  
माद्ध्वी᳚र्नस्स॒न्त्वोष॑धीः ॥ [[TODO:परिष्कार्यम्??]]

> ..गोत्रान् .. शर्मणः आदित्यरूपान् अस्मन्मातुःप्रपितामहान् स्वधा नमस्तर्ययामि ।

> मधु॒ नक्त॑मु॒तोषसि॒ मधु॑म॒त्पार्थि॑वँ॒ रजः॑ । मधु॒ द्यौर॑स्तु॒ नः पि॒ता ॥ [[TODO:परिष्कार्यम्??]] 

> ..गोत्रान् .. शर्मणः आदित्यरूपान् अस्मन्मातुःप्रपितामहान् स्वधा नमस्तर्ययामि ।

> मधु॑मान्नो॒ वन॒स्पति॒र्मधु॑माँ अस्तु॒ सूर्यः॑ । माद्ध्वी॒र्गावो॑ भवन्तु नः ॥ [[TODO:परिष्कार्यम्??]] 

> .. गोत्रान् .. शर्मणः आदित्यरूपान् अस्मन्मातुःप्रपितामहान् स्वधा नमस्तर्पयामि ।

> ..गोत्राः... नाम्नीः अस्मन्मातामहीः वसुपत्नीरूपिणीः स्वधा नमस्तर्पयामि (त्रिः) 
..गोत्राः ...नाम्नीः अस्मन्मातुःपितामहीः रुद्रपत्नीरूपिणीः स्वधा नमस्तर्पयामि (त्रिः)  
..गोत्राः..नाम्नीः अस्मन्मातुःप्रपितामहीः आदित्यपत्नीरूपिणीः स्वधा नमस्तर्पयामि (त्रिः)

[[166]]

> पितृवंश्या मातृवंश्या ये चान्ये मत्त उदकमर्हन्ति, तान् स्वधा नमस्तर्पयामि 

इति उभयेषु दर्भेषु त्रिरुदकाञ्जलिं दत्त्वा

> ऊर्जं॒ वह॑न्तीर॒मृतं᳚ घृ॒तं पयः॑ की॒लालं᳚ परि॒स्रुत᳚म् ।  
स्व॒धा स्थ॑ त॒र्पय॑त मे पि॒तॄन् । [[TODO:परिष्कार्यम्??]]

इति उभयान् दर्भान् तिलोदकेन परिषिच्य, तृप्यत तृप्यत तृप्यत .... इति त्रिः उच्चार्य (त्रीन् उदकाञ्जलीन् दत्त्वा) उत्थाय दक्षिणाभिमुखः तिष्ठन्न् अञ्जलिं बद्ध्वा, 
**उपवीती** - (‘तृप्यध्वम्’ इति त्रिरुच्चार्य),

> नमो॑ वः पितरो॒ रसा॑य॒ नमो॑ वः पितर॒श्शुष्मा॑य॒ नमो॑ वः पितरो जी॒वाय॒ नमो॑ वः पितरस्स्व॒धायै॒ नमो॑ वः पितरो म॒न्यवे॒ नमो॑ वः पितरो घो॒राय॒ पित॑रो नमो॑ वो॒ य ए॒तस्मिन्ल्लो॒के स्थ यु॒ष्याँस्तेऽनु॒, ये᳚ऽस्मिन् लो॒के मां तेऽनु॒, य ए॒तस्मि॑न्ल्लो॒के स्थ यू॒यं तेषां॒ वसि॑ष्ठा भूयास्त॒ ये᳚ऽस्मिन्ल्लो॒के॑ऽहं तेषां॒ वसि॑ष्ठो भूयासम् ॥ [[TODO:परिष्कार्यम्??]]

इत्युपस्थाय, **उपवीती**, सम्भवे प्रदक्षिणमपि कृत्वा, प्रणम्य, अभिवाद्य, आचम्य, 
**प्राचीनावीती** - (भुग्नादिकमवमुच्य, तिलैः) ‘वर्गद्वयपितॄन् यथास्थानं प्रतिष्ठापयामि’ इति 

> येषां न पिता न भ्राता न बन्धुः नान्यगोत्रिणः ।  
ते तृप्तिमखिलं यान्तु मया त्यक्तैः कुशैस्तिलैः ॥ 

इति सकुशं (सतिलं) जलं दत्त्वा आचामेत् ॥

> ये के चास्मत्कुले जाता अपुत्रा गोत्रजा मृताः ।  
ते गृह्णन्तु मया दत्तं वस्त्रनिष्पीडनोदकम् ॥

इति वस्त्रपिष्पीडनं कृत्वा, द्विराचम्य, सात्त्विकत्यागं कुर्यात् ॥  
सङ्क्रमणादिषु मेषसङ्क्रमणविषुवपुण्यकालश्राद्धप्रतिनिधितिलतर्पणमिति रीत्या सङ्कल्प्यः ॥

[[167]]