+++
title = "०८ अभिश्रवणमन्त्राः"

+++

॥ अभिश्रवणमन्त्राः ॥

१. गायत्री (पु. १३२),  

<div class="js_include" url="/vedAH_Rk/shAkalam/saMhitA/vishvAsa-prastutiH/03/062/10_tatsaviturvareNyaM_bhargo.md"  newLevelForH1="5" includeTitle="false"> </div>  


२. श्रीसूक्तम् (पु. २८) 

<div class="js_include" url="/vedAH_Rk/shAkalam/khilAni/2/06_shrI-sUktam/"  newLevelForH1="2" includeTitle="true"> </div>  


भूसूक्तम् (पु. ७२) 

<div class="js_include" url="/vedAH_yajuH/taittirIyam/sUtram/ApastambaH/gRhyam/paddhatiH/shrIvaiShNavaH/mantraH/bhU-sUktam"  newLevelForH1="5" includeTitle="false"> </div>  


नीलासूक्तम् (पु. ६९)  

<div class="js_include" url="/vedAH_yajuH/taittirIyam/sUtram/ApastambaH/gRhyam/paddhatiH/shrIvaiShNavaH/mantraH/nIlA-sUktam"  newLevelForH1="5" includeTitle="false"> </div>  


३. पुरुषसूक्तम् (पु. ७१)


<div class="js_include" url="/vedAH_yajuH/taittirIyam/AraNyakam/sarva-prastutiH/03/32-38_sahasra-shIrShA/"  newLevelForH1="5" includeTitle="false"> </div>  

[[71]]


## उत्तरनारायणानुवाकः
<div class="js_include" url="/vedAH_yajuH/taittirIyam/AraNyakam/sarva-prastutiH/03/39-40_adbhyas_sambhUtaH/"  newLevelForH1="5" includeTitle="false"> </div>  

[[144]]

## नारायण-सूक्तम्

५. नारायणसूक्तम् (तै. उप. २-११)

<div class="js_include" url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/11_sahasrashIrSham"  newLevelForH1="5" includeTitle="false"> </div>  



[[145]]

## विष्णु-गायत्री

॥ ६. विष्णुगायत्री ॥

ओं ना॒रा॒य॒णाय॑ वि॒द्महे॑ वासुदे॒वाय॑ धीमहि ।  
तन्नो॑ विष्णुः प्रचो॒दया᳚त् ॥

## विष्णु-सूक्तम्

॥ विष्णुसूक्तम् ॥

७. विष्णो॒र्नुकं॑ वी॒र्या॑णि॒ प्र वो॑च॒ यः पार्थि॑वानि विम॒मे रजाँ॑सि॒ यो अस्क॑भाय॒दुत्त॑रँ स॒धस्थं॑ विचक्रमा॒णस्त्रे॒धोरु॑गा॒यो विष्णो॑ र॒राट॑मसि॒ विष्णोः᳚ पृ॒ष्ठम॑सि॒ विष्णोः॒ श्ञप्त्रे᳚ स्थो॒ विष्णो॒स्स्यूर॑सि॒ विष्णो᳚र्ध्रु॒वम॑सि वैष्ण॒वम॑सि॒ विष्ण॑वे त्वा ॥ [[TODO:परिष्कार्यम्??]]

८. तद॑स्य प्रि॒यम॒भि पाथो॑ अश्याम् ।  
नरो॒ यत्र॑ देव॒यवो॒ मद॑न्ति ।  
उ॒रु॒क्र॒मस्य॒ स हि बन्धु॑रि॒त्था ।  
विष्णोः᳚ प॒दे प॑र॒मे मध्व॒ उथ्सः॑ ॥  
प्र तद्विष्णु॑स्तव ते वी॒र्या॑य ।  
मृ॒गो न भी॒मः कु॑च॒रो गि॑रि॒ष्ठाः ।  
यस्यो॒रुषु॑ त्रि॒षु वि॒क्रम॑णेषु ।  
अधि॑ क्षि॒यन्ति॒ भुव॑नानि॒ विश्वा᳚ ॥  
प॒रो मात्र॑या त॒नुवा॑ वृधान ।  
न ते॑ महि॒त्त्वमन्व॑श्ञुवन्ति ।  
उ॒भे ते॑ विद्म॒ रज॑सी पृथि॒व्या विष्णो॑ देव॒ त्वम् ।  
प॒र॒मस्य॑ विथ्से ॥ वि च॑क्रमे पृथि॒वीमे॒ष ए॒ताम् ।  
क्षेत्रा॑य॒ विष्णु॒र्मनु॑षे दश॒स्यन्न् ।  
ध्रु॒वासो॑ अस्य की॒रयो॒ जना॑सः ।  
उ॒रु॒क्षि॒तिँ सु॒जनि॑मा चकार ॥  
त्रिर्दे॒वः पृ॑थि॒वीमे॒ष ए॒ताम् ।  
वि च॑क्रमे श॒त॑र्चसं महि॒त्वा ।  
प्र विष्णु॑रस्तु॒ त॒वस॒स्तवी॑यान् ।  
त्वेषँह्य॑स्य॒ स्थवि॑रस्य॒ नाम॑ ॥ [[TODO:परिष्कार्यम्??]]

[[146]]

अतो॑ दे॒वा अ॑वन्तुनो॒ यतो॒ विष्णु॑र्विचक्र॒मे ।  
पृ॒थि॒व्यास्स॒प्तधाम॑भिः ॥  
इ॒दं विष्णु॒र्वि च॑क्रमे त्रे॒धा निद॑धे प॒दम् ।  
समू॑ढमस्य पाँसु॒रे ।  
त्रीणि॑ प॒दा वि च॑क्रमे॒ विष्णु॑र्गो॒पा अदा᳚भ्यः ।  
ततो॒ धर्मा॑णि धा॒रयन्न्॑ ॥  
विष्णोः॒ कर्मा॑णि पश्यत॒ यतो᳚ व्र॒तानि॑ पस्प॒शे ।  
इन्द्र॑स्य॒ युज्य॒स्सखा᳚ ॥ [[TODO:परिष्कार्यम्??]]

तद्विष्णोः᳚ पर॒मं प॒दँसदा॑ पश्यन्ति सू॒रयः॑ ।  
दि॒वीव॒ चक्षु॒रात॑तम् ॥  
तद्विप्रा॑सो विप॒न्यवो॑ जागृ॒वाँस॒स्समि॑न्धते ।  
विष्णो॒र्यत्प॑र॒मं प॒दम् ॥

## राक्षोघ्नमन्त्रौ

॥ राक्षोघ्नमन्त्रौ ॥

९. कृ॒णु॒ष्व पाजः॒ (पु. २६)


१०. उपरवनिर्माणमन्त्राः = र॒ख्षो॒हणो॑ वलग॒हनो॑ वैष्ण॒वान्ख॑नामी॒दम॒हन्तं व॑ल॒गमुद्व॑पामि॒ यन्न॑स्समा॒नो यमस॑मानो निच॒खाने॒दमे॑न॒मध॑रङ्करोमि॒ यो न॑स्समा॒नो योऽस॑मानोऽराती॒यति॑ गाय॒त्रेण॒ छन्द॒साऽव॑बाढो वल॒गः किमत्र॑ भ॒द्रन्तन्नो᳚ स॒ह वि॒राड॑सि सपत्न॒हा स॒म्राड॑सि भ्रातृव्य॒हा स्व॒राड॑स्यभिमाति॒हा वि॑श्वा॒राड॑सि॒ विश्वा॑सान्ना॒ष्ट्राणाँ॑ ह॒न्ता र॑ख्षो॒हणो॑ वलग॒हनः॒ प्रोख्षा॑मि वैष्ण॒वान्र॑ख्षो॒हणो॑ वलग॒हनोऽव॑नयामि वैष्ण॒वान् यवो॑ऽसि य॒वया॒ऽस्मद्द्वेषो॑ य॒वयाऽरा॑ती रख्षो॒हणो॑ वलग॒हनोऽव॑ स्तृणामि वैष्ण॒वान्र॑ख्षो॒हणो॑ वलग॒हनो॒ऽभि जु॑होमि वैष्ण॒वान्र॑ख्षो॒हणौ॑ वलग॒हना॒वुप॑ दधामि वैष्ण॒वी र॑ख्षो॒हणौ॑ वलग॒हनौ॒ पर्यू॑हामि वैष्ण॒वी र॑ख्षो॒हणौ॑ वलग॒हनौ॒ परि॑ स्तृणामि वैष्ण॒वी र॑ख्षो॒हणौ॑ वलग॒हनौ॑ वैष्ण॒वी बृहन्न॑सि बृ॒हद्ग्रा॑वा बृह॒तीमिन्द्रा॑य॒ वाचं॑ वद ॥ [[TODO:परिष्कार्यम्??]]

[[147]]

## महापितृयज्ञे हौत्रमन्त्राः

११. महापितृयज्ञे हौत्रमन्त्राः (तै. सं. २-६-१२)

उ॒शन्त॑स्त्वा हवामह उ॒शन्त॒स्समि॑धीमहि ।  
उ॒शन्नु॑श॒त आ व॑ह पि॒तॄन् ह॒विषे॒ अत॑वे ॥  
त्वँ सो॑म॒ प्रचि॑कितो मनी॒षा त्वँ रजि॑ष्ठ॒मनु॑ नेषि॒ पत्था᳚म् ।  
तव॒ प्रणी॑ती पि॒तरो॑ न इन्दो दे॒वेषु॒ रत्न॑मभजन्त॒ धीराः᳚ ॥  
त्वया॒ हि नः॑ पि॒तर॑स्सोम॒ पूर्वे कर्मा॑णि च॒क्रुः प॑वमान॒ धीराः᳚ ।  
व॒न्वन्नवा॑तः परि॒धीँरपो᳚र्णु वी॒रेभि॒रश्वै᳚र्मघवा॑ भवा नः ॥  
त्वँ सो॑म पि॒तृभि॑स्संविदा॒नोऽनु॒ द्यावा॑पृथि॒वी आ त॑तन्थ ।  
तस्मै॑ त इन्दो ह॒विषा॑ विधेम व॒यँस्या॑म॒ पत॑यो रयी॒णाम् ॥  
अग्नि॑ष्वात्ताः पितर॒ एह ग॑च्छत॒ सद॑स्सदस्सदत सुप्रणीतयः ।  
अ॒त्ता हवीँ॒षि॒ प्रय॑तानि व॒र्हिष्यथा॑ र॒यिँ सर्व॑वीरन्दधातन ॥  
बर्हि॑षदः पितर ऊ॒त्य॑र्वागि॒मा वो॑ ह॒व्या च॑कृमा जु॒षद्ध्व᳚म् ।  
त आ ग॒ताऽव॑सा॒ शन्त॑मे॒नाऽथा॒ऽस्मभ्य॒ँ॒ शंय्योर॑र॒पो द॑धात ॥  
आऽहं पि॒तॄन्थ्सु॑वि॒दत्राँ॑ अविथ्सि॒ नपा॑तञ्च वि॒क्रम॑णञ्च॒ विष्णोः᳚ ।  
ब॒र्॒हि॒षदो॒ ये स्व॒धया॑ सु॒तस्य॒ भज॑न्त पि॒त्वस्त इ॒हाऽऽग॑मिष्ठाः ॥  
उप॑हूताः पि॒तर॑स्सो॑ बर्हि॒ष्ये॑षु नि॒धिषु॑ प्रि॒येषु॑ ।  
त आ ग॑मन्तु॒ त इ॒ह श्रु॑व॒न्त्वधि॑ ब्रुवन्तु॒ ते अ॑वन्त्व॒स्मान् ॥  
उदी॑रता॒मव॑र॒ उत्परा॑स॒ उन्म॑द्ध्य॒माः पि॒तर॑स्सो॒म्यासः॑ ।  
असुं॒य्य ई॒युर॑वृ॒का ऋ॑त॒ज्ञास्तेनो॑ऽवन्तु पि॒तरो॒ हवे॑षु ॥  
इ॒दं पि॒तृभ्यो॒ नमो॑ अस्त्व॒द्य ये पूर्वा॑सो॒ य उप॑रास ई॒युः ।  
ये पार्त्थि॑वे॒ रज॒स्या निष॑त्ता॒ ये वा॑ नू॒नँ सु॑वृ॒जना॑सु वि॒ख्षु ॥  
अधा॒ यथा॑ नः पि॒तरः॒ परा॑सः प्र॒त्नासो॑ अग्न ऋ॒तमा॑शु॒षा॒णाः ।  
शुचीद॑य॒न्दीधि॑तिमुक्थ॒शासः॒ ख्षामा॑ भिन्दन्तो॑ अरुणीरप॑ ब्रन्न् ।  
यद॑ग्ने कव्यवाहन पि॒तॄ॒न् यख्ष्यृ॑ता॒वृधः॑ ।  
प्र च॑ ह॒व्यानि॑ वख्ष्यसि दे॒वेभ्य॑श्च पि॒तृभ्य॒ आ ॥  
त्वम॑ग्न ईडि॒तो जा॑तवे॒दोऽवा᳚ड्ढ्यानि॑ सुर॒भीणि॑ कृ॒त्वा । [[TODO:परिष्कार्यम्??]]

[[148]]

प्रादाः᳚ पि॒तृभ्य॑स्स्व॒धया॒ ते अ॑ख्ष॑न्न॒द्धि त्वन्दे॑व॒ प्रय॑ता ह॒वीँषि॑ ।  
मात॑ली क॒व्यैर्य॒मो अङ्गि॑रोभि॒र्बृह॒स्पति॒र्ऋक्व॑भिर्वावृधा॒नः ॥  
यां॒श्च॑ दे॒वा वा॑वृधुर्ये च॑ दे॒वान्थ्स्वाहा॒ऽन्ये स्व॒धया॒ऽन्ये म॑दन्ति ॥  
इ॒मं य॑म प्रस्त॒रमा हि सीदाऽङ्गि॑रोभिः पि॒तृभि॑स्संविदा॒नः ।  
आ त्वा॒ मन्त्राः᳚ कविश॒स्ता व॑हन्त्वे॒ना रा॑जन् ह॒विषा॑ मादयस्व ॥  
अङ्गि॑रोभि॒रा ग॑हि य॒ज्ञिये॑भि॒र्यम॑ वैरू॒पैरि॒ह मा॑दयस्व ।  
विव॑स्वन्तँहु॒वे यः पि॒ता ते॒ऽस्मिन् य॒ज्ञे व॒र्हिष्या नि॒षद्य॑ ॥  
अङ्गि॑रसो नः पि॒तरो॒ नव॑ग्वा॒ अथ॑र्वाणो॒ भृग॑वस्सो॒म्यासः॑ ।  
तेषां᳚ व॒यँ सु॑म॒तौ य॒ज्ञिया॑ना॒मपि॑ भ॒द्रे सौ᳚मन॒से स्या॑म ॥ [[TODO:परिष्कार्यम्??]]

## १२. सोमभक्ष-मन्त्राः

सोमभक्षमन्त्राः (तै. सं. ३-२-५)

....आ॒पूर्या॒स्स्थाऽऽमा॑ पू॒रयत प्र॒जया॑ च॒ धने॑न च ॥  
ए॒तत्ते॑ तत॒ ये च॒ त्वामन्वे॒तत्ते॑ पितामह प्रपितामह॒ ये च त्वाम॒न्वत्र॑ पितरो यथाभा॒गं म॑न्दद्ध्वं॒,  
नमो॑ वः पितरो॒ रसा॑य॒ नमो॑ वः पितर॒श्शुष्मा॑य॒ नमो॑ वः पितरो जी॒वाय॒ नमो॑ वः पितरस्स्व॒धायै॒ नमो॑ वः पितरो म॒न्यवे॒ नमो॑ वः पित॑रो॒ घो॒राय॒ पित॑रो नमो॑ वो॒ य ए॒तस्मि॑न्ल्लो॒के स्थ यु॒ष्माँस्तेऽनु॒ ये᳚ऽस्मिन्ल्लो॒के मान्तेऽनु॒ य ए॒तस्मि॑न्ल्लो॒के स्थ यू॒यन्तेषां॒ वसि॑ष्ठा भूयास्त॒ ये᳚ऽस्मिन्ल्लो॒के॑ऽहन्तेषां॒ वसि॑ष्ठो भूयासं॒, प्रजा॑पते॒ न त्वदे॒तान्य॒न्यो विश्वा॑ जा॒तानि॒ परि॒ ता ब॑भूव ।  
यत्का॑मास्ते जुहु॒मस्तन्नो॑ अस्तु॒ व॒यँस्या॑म॒ पत॑यो रयी॒णाम् ॥  
देवकृ॑त॒स्यैन॑सोऽव॒यज॑न॒मसि, मनु॒ष्य॑कृत॒स्यैन॑सोऽव॒यज॑नमसि, पि॒तृकृ॑त॒स्यैन॑सोऽव॒यज॑न॒मस्य॒फ्सु धौ॒तस्य॑ सोमदेव ते॒ नृभि॑स्सु॒तस्ये॒ष्टजुषस्स्तु॒तस्तो॑म॒स्य श॒स्तोक्थ॑स्य॒ यो भ॒ख्षो अ॑श्व॒सनि॒र्यो गो॒सनि॒स्तस्य॑ ते पि॒तृभि॑र्भ॒ख्षङ्कृ॑त्त॒स्योप॑हूत॒स्योप॑हूतो भख्षयामि ॥ [[TODO:परिष्कार्यम्??]]

[[149]]

## १३. एकविंशतिरात्रः

१३. एकविंशतिरात्रः (तै. सं. ७-३-१०)

अ॒सावा॑दि॒त्यो᳚ऽस्मिन्ल्लो॒के आ॑सी॒त्तन्दे॒वाः पृष्ठैः प॑रि॒गृह्य॑ सुव॒र्गंल्लो॒कम॑गमय॒न्परै॑र॒वस्ता॒त्पर्य॑गृह्णन्दिवाकीर्त्ये॑॑न सुव॒र्गे लो॒के प्रत्य॑स्थापय॒न्परैः᳚ प॒रस्ता॑त्पर्य॑ गृह्णन्पृष्ठैरु॒पावा॑रोह॒न्थ्स वा अ॒सावा॑दि॒त्यो॑ऽमुष्मिं॑ल्लो॒के परै॑रुभ॒यतः॒ परि॑गृहीतो॒ यत्पृ॒ष्ठानि॒ भव॑न्ति सु॒व॒र्गमे॒व तैर्लो॒कं यज॑माना यन्ति॒ परै॑र॒वस्ता॒त्परि॑ गृह्णन्ति दिवाकीर्त्ये॑न सुव॒र्गे लो॒के प्रति॑ तिष्ठन्ति॒ परैः᳚ प॒रस्ता॒त्परि॑ गृह्णन्ति पृ॒ष्ठैरु॒पाव॑ रोहन्ति॒ यत्परे॑ प॒रस्ता॒न्न स्युः परा॑ञ्चस्सु॒व॒र्गाल्लो॒कान्निष्प॑द्येर॒॒न्॒ यद॒वस्ता॒न्न स्युः प्र॒जा निर्द॑हेयुर॒भितो॑ दिवाकी॒र्त्यं पर॑स्सामानो भवन्ति सुव॒र्ग ए॒वैनां᳚ल्लो॒क उ॑भ॒यतः परि॑ गृह्णन्ति॒ यज॑माना॒ वै दि॑वाकीर्त्यँ॑ संवथ्स॒रः पर॑स्सामानो॒ऽभितो॑ दिवाकी॒र्त्यं पर॑स्सामानो भवन्ति संवथ्स॒र ए॒वोभ॒यतः॒ प्रति॑ तिष्ठन्ति पृ॒ष्ठं वै दि॑वाकी॒र्त्यं पा॒र्श्वे पर॑स्सामानो॒ऽभितो॑ दि॒वाकी॒र्त्यं पर॑स्सामानो भवन्ति॒ तस्मा॑द॒भितः॑ पृ॒ष्ठं पा॒र्श्वे भूयि॑ष्ठा॒ ग्रहा॑ गृह्यन्ते॒ भूयि॑ष्ठँ शस्यते य॒ज्ञस्यै॒व तन्म॑द्ध्य॒तो ग्रन्थिङ्ग्र॑थ्न॒न्त्य-वि॑स्रँसाय स॒प्त गृ॑ह्यन्ते स॒प्त वै शी॑र्ष॒ण्याः᳚ प्रा॒णाः प्रा॒णाने॒व यज॑मानेषु दध॑ति॒ यत्प॑रा॒चीना॑नि पृष्ठानि॒ भव॑न्त्य॒मुमे॒व तैर्लोकम॒भ्यारो॑हन्ति॒ यदि॒मंल्लो॒कन्न प्र॑त्यव॒रोहे॑यु॒रुद्वा॒ माद्ये॑यु॒र्यज॑मानाः॒ प्र वा॑ मीये॒र॒॒न् यत्प्र॑ती॒चीना॑नि पृ॒ष्ठानि॒ भव॑न्ती॒ममे॒व तैर्लो॒कं प्र॒त्यव॑रोह॒न्त्यथो॑ अ॒स्मिन्ने॒व लो॒के प्रति॑ तिष्ठ॒न्त्यनु॑न्मादा॒येन्द्रो॒ वा अप्र॑तिष्ठित आसी॒थ्स प्र॒जाप॑ति॒मुपा॑ऽधाव॒त्तस्मा॑ ए॒तमे॑कविँशतिरा॒त्रं प्राऽय॑च्छ॒त्तमाऽह॑र॒त्तेना॑ऽयजत॒ ततो॒ वै स प्रत्य॑तिष्ठ॒द्ये ब॑हुया॒जिनोऽप्र॑तिष्ठिता॒स्स्यु॒स्त ए॑कविँशतिरा॒त्रमा॑सीर॒न्द्वाद॑श॒ मासाः॒ पञ्च॒र्तव॒स्त्रय॑ इ॒मे लो॒का अ॒सावा॑दि॒त्य ए॑काविँ॒श ए॒ताव॑न्तो॒ वै दे॑वलो॒कास्तेष्वे॒व य॑थापूर्वं प्रति॑ तिष्ठन्त्य॒सावा॑दि॒त्यो

[[150]]

न व्य॑रोचत॒ स प्र॒जाप॑ति॒मुपा॑ऽधाव॒त्तस्मा॑ ए॒तमे॑ कविँशतिरा॒त्रं प्राऽय॑च्छ॒त्तमाऽह॑र॒त्तेना॑यजत॒ ततो॒ वै सो॑ऽरोचत॒ य ए॒वं वि॒द्वाँस॑ एकविँशतिरा॒त्रमास॑ते॒ रोच॑न्त ए॒वैक॑विँशतिरा॒त्रो भ॑वति॒ रुग्वा ए॑कविँ॒शो रुच॑मे॒व ग॑च्छ॒न्त्यथो᳚ प्रति॒ष्ठामे॒व प्र॑ति॒ष्ठा ह्ये॑कविँ॒शो॑ऽतिरा॒त्राव॒भितो॑ भवतो ब्रह्मवर्च॒सस्य॒ परि॑गृहीत्यै ॥ [[TODO:परिष्कार्यम्??]]

## १४. संवत्सरसत्र-मन्त्राः
१४. संवत्सर सत्र मन्त्राः (तै. ब्रा. १-२-३)

सन्त॑ति॒र्वा ए॒ते ग्रहाः᳚ । यत्पर॑स्सामानः । वि॒षू॒वान्दि॑वाकीर्त्य᳚म् । यथा॒ शाला॑यै॒ पख्ष॑सी । ए॒वँ सं॑वथ्स॒रस्य॒ पख्ष॑सी । यदे॒ते न गृ॒ह्येरन्न्॑ । विषू॑ची संवथ्स॒रस्य॒ पख्ष॑सी॒ व्यव॑स्रँसेयाताम् । आर्ति॒मार्च्छे॑युः । यदे॒ते गृ॒ह्यन्ते᳚ । यथा॒ शाला॑यै॒ पख्ष॑सी मद्ध्य॒मं वँ॒शम॒भिस॑मा॒यच्छ॑ति । ए॒वँ सं॑वथ्स॒रस्य॒ पख्ष॑सी दिवाकी॒र्त्य॑म॒भिसन्त॑न्वन्ति । नार्ति॒मार्च्छ॑न्ति ॥ ए॒क॒विँ॒शमह॑र्भवति । शु॒क्राग्रा॒ ग्रहा॑ गृह्यन्ते । प्रत्युत्त॑ब्ध्यै सय॒त्वाय॑ । सौ॒र्य॑ ए॒तदहः॑ प॒शुराल॑भ्यते । सौ॒र्यो॑ऽतिग्रा॒ह्यो॑ गृह्यते । अह॑रे॒व रू॒पेण॒ सम॑र्द्धयन्ति । अथो॒ अह्न॑ ए॒वैष ब॒लिर्ह्रि॑यते ॥ स॒प्तैतदह॑रतिग्राह्या॑ गृह्यन्ते । स॒प्त वै शी॑र्ष॒ण्याः᳚ प्रा॒णाः । अ॒सावा॑दि॒त्यश्शिरः॑ प्र॒जाना᳚म् । शी॑र्ष॒न्ने॒व प्र॒जाना᳚म्प्रा॒णान्द॑धाति । तस्मा᳚थ्स॒प्त शी॒र्षन्प्रा॒णाः ॥ इन्द्रो॑ वृ॒त्रँ ह॒त्वा । असु॑रान्परा॒भाव्य॑ । स इ॒मान्ल्लो॒कान॒भ्य॑जयत् । तस्या॒सौ लो॒कोऽन॑भिजित आसीत् । तं वि॒श्वक॑र्मा भू॒त्वाऽभ्य॑जयत् । यद्वै᳚श्वकर्म॒णो गृ॒ह्यते᳚ । सु॒व॒र्गस्य॑ लो॒कस्या॒भिजि॑त्यै ॥ प्र वा ए॒ते᳚ऽस्माल्लो॒काच्च्य॑वन्ते । ये वै᳚श्वकर्म॒णङ्गृ॒ह्णते᳚ । आ॒दि॒त्यश्श्वो गृ॑ह्यते । इ॒यं वा अदि॑तिः । अ॒स्यामे॒व प्रति॑तिष्ठन्ति । अ॒न्यो᳚न्यो गृह्येते । विश्वा᳚न्ये॒वान्येन॒ कर्मा॑णि कुर्वा॒णा य॑न्ति । [[TODO:परिष्कार्यम्??]]

[[151]]

अ॒स्याम॒न्येन॒ प्रति॑तिष्ठन्ति ॥ तावाऽप॑रा॒र्द्धासं॑वथ्स॒रस्या॒न्यो᳚न्यो गृह्येते । तावु॒भौ स॒ह म॑हाव्र॒ते गृ॑ह्येते । य॒ज्ञस्यै॒वान्त॑ङ्ग॒त्वा । उ॒भयो᳚र्लो॒कयोः॒ प्रति॑तिष्ठन्ति । अ॒र्क्य॑मु॒क्थम्भ॑वति । अ॒न्नाद्य॒स्याव॑रुद्ध्यै ॥ [[TODO:परिष्कार्यम्??]]

## काठके (नाचिकेतानि ध्यानम्)

काठके (नाचिकेतानि ध्यानम्) (२ - ७, ८, ९)

१५. अ॒यं वाव यः पव॑ते । सो᳚ऽग्निर्ना॑चिके॒तः । स यत्प्राङ्पव॑ते । तद॑स्य॒ शिरः॑ । अथ॒ यद्द॑ख्षि॒णा। स दख्षि॑णः प॒ख्षः । अथ॒ यत्प्र॒त्यक् । तत्पुच्छ᳚म् । यदुदङ्ङ्॑ । स उत्त॑रः प॒ख्षः । अथ॒ यथ्सं॒वाति॑ । तद॑स्य॒ स॒मञ्च॑नञ्च प्र॒सार॑णञ्च । अथो॑ स॒म्पदे॒वास्य॒ सा ॥ सँ ह॒ वा अ॑स्मै॒ स कामः॑ पद्यते । यत्का॑मो॒ यज॑ते । यो᳚ऽग्निन्ना॑चिके॒तञ्चि॑नु॒ते । य उ॑ चैन॒मे॒वं वेद॑ । यो ह॒ वा अ॒ग्नेर्ना॑चिके॒तस्या॒यत॑नम्प्रति॒ष्ठां वेद॑ । आ॒यत॑न॒वान्भवति । गछ॑ प्रति॒ष्ठाम् । हिर॑ण्यं वा अ॒ग्नेर्ना॑चिके॒तस्या॒यत॑नम्प्रति॒ष्ठा । य ए॒वं वेद॑ आ॒यत॑न॒वान्भवति । गच्छ॑ति प्रति॒ष्ठाम् । यो ह॒ वा अ॒ग्नेर्ना॑चिके॒तस्य॒ शरी॑रं॒ वेद सश॑रीर ए॒व स्व॒र्गं लो॒कमे॑ति । हिर॑ण्यं॒ वा अ॒ग्नेर्ना॑चिके॒तस्य॒ शरी॑रम् । य ए॒वं वेद सश॑रीर ए॒व स्वर्गं लो॒कमे॑ति ॥ अथो॒ यथा॑ रु॒क्म उत्त॑प्तो भा॒य्यात् । ए॒वमे॒व स तेज यश॑सा । अ॒स्मिँश्च॑ लो॒के॑ऽमुष्मिँ॑श्च भाति ॥ उ॒रवो॑ ह॒ वा ए॒ष ख लो॒कञ्ज॑यति । योऽव॑रेणादि॒त्यम् । अथ॑ है॒षो॑ऽन॒न्तम॑पा॒रम॑ख्ष॒य्यं लो॒कञ्ज॑य यः परे॑णादि॒त्यम् । अ॒न॒न्तँ ह॒ वा अ॑पा॒रम॑ख्ष॒य्यं लो॒कञ्ज॑यति । यो᳚ऽग्निन्ना॑चिके॒ता य उ॑ चैनमे॒वं वेद॑ ॥ अथो॒ यथा॒ रथे॒ तिष्ठ॒न्पख्ष॑सी पर्या॒वर्त॑माने प्र॒त्यपे᳚ख्षते । ए॒वम॑ प्र॒त्यपे᳚ख्षते । नास्या॑होरा॒त्रे लो॒कमा᳚प्नुतः । यो᳚ऽग्निन्ना॑चिके॒तञ्चि॑नु॒ते । चैनमे॒वं वेद॑ ॥ [[TODO:परिष्कार्यम्??]]

[[152]]

## नाचिकेतोपाख्यानम्

नाचिकेतोपाख्यानम्

१६. उ॒शन् ह॒ वै वा॑जश्रव॒सस्स॑र्ववेद॒सन्द॑दौ । तस्य॑ ह॒ नचि॑केता॒ नाम॑ पु॒त्र आ॑स । तँ ह॑ कुमा॒रँ सन्त᳚म् । दख्षि॑णासु नी॒यमा॑नासु श्र॒द्धाऽऽवि॑वेश । स हो॑वाच । तत॒ कस्मै॒ मान्दा᳚स्य॒सीति॑ । द्वि॒तीय॑न्तृ॒तीय᳚म् । तँ ह॒ परी॑त उवाच । मृ॒त्यवे᳚ त्वा ददा॒मीति॑ । तँ ह॒ स्मोत्थि॑तं॒ वाग॒भिव॑दति । गौत॑म कुमा॒रमिति॑ । स हो॑वाच । परे॑हि मृ॒त्योर्गृ॒हान् । मृ॒त्यवे॒ वै त्वा॑ऽदा॒मिति॑ । तं वै प्र॒वस॑न्तङ्गन्तासीति॑ होवाच । तस्य॑ स्म ति॒स्रो रात्री॒रना᳚श्वान्गृ॒हे व॑सतात् । स यदि॑ त्वा पृ॒च्छेत् । कुमा॑र॒ कति॒ रात्री॑र॒वाथ्सी॒रिति॑ । ति॒स्र इति॒ प्रति॑ब्रूतात् । किम्प्र॑थ॒माँ रात्रि॑माश्ना॒ इति॑ । प्र॒जान्त॒ इति॑ । किन्द्वि॒तीया॒मिति॑ । प॒शूँस्त॒ इति॑ । किन्तृ॒तीया॒मिति॑ । सा॒धु॒कृ॒त्यान्त॒ इति॑ । तं वै प्र॒वस॑न्तञ्जगाम । तस्य॑ ह ति॒स्रो रात्री॒रना᳚श्वान्गृ॒ह उ॑वास । तमा॒गत्य॑ प्रपच्छ [[पप्रच्छ??]] । कुमा॑र॒ कति॒ रात्री॑रवाथ्सी॒रिति॑ । ति॒स्र इति॒ प्रत्यु॑वाच । किम्प्र॑थ॒माँ रात्रि॑माश्ना॒ इति॑ । प्र॒जान्त॒ इति॑ । किन्द्वि॒तीया॒मिति॑ । प॒शूँस्त॒ इति॑ । किन्तृ॒तीया॒मिति॑ । सा॒धु॒कृ॒त्यान्त॒ इति॑ ॥ नम॑स्ते अस्तु॒ भगव॒ इति॑ होवाच । वरं॑ वृ॑णी॒ष्वेति॑ । पि॒तर॑मे॒व जीव॑न्नया॒नीति॑ । द्वि॒तीयं॑ वृ॑णी॒ष्वेति॑ । इ॒ष्टा॒पू॒र्तयो॒र्मेऽख्षि॑तिम्ब्रू॒हीति॑ होवाच । तस्मै॑ है॒तम॒ग्निन्ना॑चिके॒तमु॑वाच । ततो॒ वै तस्ये᳚ष्टापू॒र्ते ना  ख्षी॑येते । नास्ये॑ष्टापू॒र्ते ख्षी॑येते । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ । तृतीयं॑ वृणी॒ष्वेति॑ । पु॒न॒र्मृ॒त्योर्मेऽप॑जितिम्ब्रू॒हीति॑ होवाच । तस्मै॑ है॒तम॒ग्निन्ना॑चिके॒तमु॑वाच । ततो॒ वै सोऽप॑ पुनर्मृ॒त्युम॑जयत् । अप॑ पुनर्मृ॒त्युञ्ज॑यति । यो᳚ऽग्निन्ना॑चिके॒तञ्चि॑नु॒ते । य उ॑ चैनमेवं वेद॑ ॥ प्र॒जाप॑ति॒र्वै प्र॒जाका॑म॒स्तपो॑ऽतप्यत । स हिर॑ण्यमु॒दा᳚स्यत् । तद॒ग्नौ प्रास्य॑त् । तद॑स्मै॒ नाच्छ॑दयत् । तद्द्वितीय॒म्प्रास्य॑त् । तद॑स्मै॒ नैवाच्छ॑दयत् । तत्तृ॒तीय॒म्प्रास्य॑त् । तद॑स्मै॒ नैवाच्छ॑दयत् । [[TODO:परिष्कार्यम्??]]

[[153]]

क्दा॒ क्दाेदा॒त्मन्ने॒व हृ॑द॒य्ये᳚ऽग्नौ वै᳚श्वान॒रे प्रास्य॑त्के॑स्म अ॒च्छदयत् तसमा॒द्धिर॑चि॑य॒ङ्कनि॑ष्ठ॒न्धना॑नाम् । भु॒ञ्जत्॒प्रिदियत॑मम् ।᳚हृ॒द॒य॒जँहि । स वै त॒मे॒व नावि॑न्द यस्मै॒ तान्दख्षि॑णा॒मने᳚ष्यत् । ताँ स्वायै॒व हस्ता॑य॒ दख्षि॑णायानयत् ताम्प्रत्य॑गृह्णात् । ख्षा॑य॒ त्वा॒ दख्षि॑णा॒म्प्रति॑गृह्णा॒मीति॑ । सो॑ऽदख्द् दख्षि॑णाम्प्रति॒गृह्य॑ । दख्ष॑ते ह॒ वै दख्षि॑णाम्प्रति॒गृह्ठा॒ । य ए॒वं वेद॑ ॥ ए॒तद्ध॑ स्मा॒ तद्वि॒द्वाँसो॑ वाजश्रव॒सा गोत॑माः । अप्य॑नूदे॒श्या᳚न्दख्षि॑णा॒म्प्रति॑गृह्णन्ति । उ॒भ व॒यन्द॑ख्षिष्यामह ए॒व दख्षि॑णाम्प्रति॒गृह्येति॑ । ते॑ऽदख्षन्त॒ दख्षि॑णाम्प्रति॒गृह्य॑ । दख ह॒ वै दख्षि॑णाम्प्रति॒गृह्य । य ए॒वं वेद॑ । प्र हा॒न्यं व्ली॑नाति ॥

## नाचिकेताग्नि-प्रयोगविधिः

नाचिकेताग्निप्रयोगः

१७. तँ है॒तमेके॑ पशुब॒न्ध ए॒वोत्त॑रवे॒द्याञ्चि॑न्वते । उ॒त्त॒र॒वेदिस॑म्मित ए॒षो᳚ऽग्नि वद॑न्तः । तन्न तथा॑ कु॒र्यात् । ए॒तम॒ग्निङ्कामे॑न॒ व्य॑र्द्धयेत् । स ए॑न॒ङ्कामे॑न॒ व्यृ॑द्धः । क व्य॑द्धयेत् । सौ॒म्ये वावैन॑मद्ध्व॒रे चि॑न्वी॒ति । यत्र॑ वा॒ भूयि॑ष्ठा॒ आहु॑तयो हू॒येर ए॒तम॒ग्निङ्कामे॑न॒ सम॑र्द्धयति । स ए॑न॒ङ्कामे॑न॒ समृ॑द्धः । कामे॑न॒ सम॑र्द्धयति अथ॑ हैनम्पु॒रर्ष॑यः । उ॒त्त॒र॒वेद्यामे॒व स॒त्रिय॑मचिन्वत । ततो॒ वै तेऽवि॑न्दन्त प्र॒जा अ॒भि स्व॒र्गं लो॒कम॑जयन्न् । वि॒न्दत॑ ए॒व प्र॒जाम् । अ॒भि स्व॒र्गं लो॒कञ्ज॑य । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ ॥ अथ॑ हैनं वा॒युर्ऋद्भि॑का य॒था॒न्यु॒प्तमे॒वोप॑दधे । ततो॒ वै स ए॒तामृद्धि॑माध्नोत् । यामि॒दं वा॒युर्ऋ॒द्ध ए॒तामृद्धि॑मृद्ध्नोति । यामि॒दं वा॒युर्ऋ॒द्धः । यो᳚ऽग्निन्ना॑चिके॒तञ्चि॑नु॒ य उ॑ चैनमे॒वं वेद॑ ॥ अथ॑ हैनङ्गोब॒लो वार्ष्णः॑ प॒शुका॑मः । पाङ्क्त॑मे॒व चि॑क्ये ।

[[154]]

पञ्च॑ पु॒रस्ता᳚त् । पञ्च॑ दख्षिण॒तः । पञ्च॑ प॒श्चात् । पञ्चो᳚त्तर॒तः । एका॒म्मर्द्ध्यै᳚ । ततो॒ वै स स॒हस्र॑म्प॒शून्प्राप्नो᳚त् । प्र स॒हस्र॑म्प॒शू॒ना᳚प्नोति । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ ॥ अथ॑ हैनम्प्र॒जाप॑ति॒र्ज्यैष्ठ्य॑कामो॒ यश॑स्कामः प्र॒जन॑नकामः । त्रि॒वृत॑मे॒व चि॑क्ये । स॒प्त पु॒रस्ता᳚त् । ति॒स्रो द॑ख्षिण॒तः । स॒प्त प॒श्चात् । ति॒स्र उ॑त्तर॒तः । एका॒म्मद्ध्ये᳚ । ततो॒ वै स प्र यशो॒ ज्यैष्ठ्य॑माप्नोत् । ए॒ताम्प्रजा॑ति॒म्प्राजा᳚यत । यामि॒दम्प्र॒जाः प्र॒जाय॑न्ते । त्रि॒वृद्वै ज्यैष्ठ्य᳚म् । मा॒ता पि॒ता पु॒त्रः । त्रि॒वृत्प्र॒जन॑नम् । उ॒पस्थो॒ योनि॑र्मद्ध्य॒मा । प्र॒ यशो॒ ज्यैष्ठ्य॑माप्नोति । ए॒ताम्प्रजा॑ति॒म्प्रजा॑यते । यामि॒दम्प्र॒जाः प्र॒जाय॑न्ते । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ ॥ अथ॑ हैन॒मिन्द्रो॒ ज्यैष्ठ्य॑कामः । ऊ॒र्द्ध्वा ए॒वोप॑दधे । ततो॒ वै स ज्यैष्ठ्य॑मगच्छत् । ज्यैष्ठ्य॑ङ्गच्छति । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ ॥ अथ॑ हैनम॒सावा॑दि॒त्यस्स्व॒र्गका॑मः । प्राचीरे॒वोप॑दधे । ततो॒ वै सो॑ऽभि स्व॒र्गं लो॒कम॑जयत् । अ॒भि स्व॒र्गं लो॒कञ्ज॑यति । यो॑ऽग्निन्ना॑चिके॒तञ्चि॑नु॒ते । य उ॑ चैनमे॒वं वेद॑ । स यदी॒च्छेत् । ते॒ज॒स्वी य॑श॒स्वी ब्र॑ह्मवर्च॒सी स्या॒मिति॑ । प्राङाहोतु॒र्द्धिष्ण्या॒दुथ्स॑र्पेत् । येयम्प्रागा॒द्यश॑स्वती । सा मा॒ प्रोर्णो॑तु । तेज॑सा॒ यश॑सा ब्रह्मवर्च॒सेनेति॑ । ते॒ज॒स्ये॑व य॑श॒स्वी ब्र॑ह्मवर्च॒सी भ॑वति ॥ अथ॒ यदी॒च्छेत् । भूयि॑ष्ठम्मे॒ श्रद्द॑धीरन्न् । भूयि॑ष्ठा॒ दख्षि॑णा नयेयु॒रिति॑ । दख्षि॑णासु नी॒यमा॑नासु॒ प्राच्येहि॒ प्राच्ये॒हीति॒ प्राची॑ जुषा॒णा वेत्वाज्य॑स्य॒ स्वाहेति॑ स्रु॒वेणो॑प॒हत्या॑हव॒नीये॑ जुहुयात् । भूयि॑ष्ठमे॒वास्मै॒ श्रद्ध॑धते । भूयि॑ष्ठा॒ दख्षि॑णा नयन्ति ॥ पुरी॑षमुप॒धाय॑ । चि॒ति॒कॢ॒प्तिभि॑रभि॒मृश्य॑ । अ॒ग्निम्प्र॒णीयो॑पसमा॒धाय॑ । चत॑स्र ए॒ता आहु॑तीर्जुहोति । त्वम॑ग्ने रु॒द्र इति॑ शतरु॒द्रीय॑स्य रू॒पम् । अग्ना॑विष्णू॒ इति॑ वसो॒र्द्धारा॑याः । अन्न॑पत॒ इत्य॑न्नहो॒मः । स॒प्त ते॑ अग्ने स॒मिध॑स्स॒प्त जि॒ह्वा इति॑ विश्व॒प्रीः ॥

[[155]]

## त्रिसुपर्णमन्त्राः

त्रिसुपर्णमन्त्राः

१८. ब्रह्म॑ मेतु॒ माम् । मधु॑ मेतु॒ माम् । ब्रह्म॑मे॒व मधु॑ मे॒तु॒ माम् ॥ यास्ते॑ सोम प्र॒जा व॒त्सोऽभि॒ सोअ॒हम् । दु॒ष्ष्व॑प्न॒हं दु॑रुष्व॒हा । यास्ते॑ सोम प्रा॒णाँस्ताञ्जु॑होमि । त्रिसु॑पर्ण॒मया॑चितं ब्राह्म॒णाय॑ दद्यात् । ब्र॒ह्म॒ह॒त्यां वा ए॒ते घ्न॑न्ति । ये ब्रा᳚ह्म॒णास्त्रिसु॑षण पठ॑न्ति । ते सोमं॒ प्राप्नु॑वन्ति । आ॒स॒ह॒स्रात् प॒ङ्क्तिं पुन॑न्ति । ओम् ॥

१९. ब्रह्म॑ मे॒धया᳚ । मधु॑ मे॒धया᳚ । ब्रह्म॑मे॒व मधु॑ मे॒धया᳚ ॥ अ॒द्या नो॑ देव सवितः प्र॒जाव॑त्सावी॒स्सौभ॑गम् । परा॑ दु॒ष्वप्नि॑यँ सु॒व । विश्वा॑नि देव सवितर्दुरि॒तानि परा॑ सुव । यद्भ॒द्रं तन्म॒ आसु॑व ॥ मधु॒ वाता॑ ऋताय॒ते मधु॑ क्षरन्ति॒ सिन्ध॑वः । माध्वी᳚र्नस्स॒न्त्वोष॑धीः । मधु॒ नक्त॑मु॒तोषसि॒ मधु॑म॒त्पार्थि॑वँ॒ रजः॑ । मधु॒ द्यौर॑स्तु नः पि॒ता । मधु॑मान्नो॒ वन॒स्पति॒र्मधु॑माँ अस्तु॒ सूर्यः॑ । माध्वी॒र्गावो॑ भवन्तु नः ॥ य इ॒मं त्रिसु॑पर्ण॒मया॑चितं ब्राह्म॒णाय॑ दद्यात् । भ्रू॒ण॒ह॒त्यां वा ए॒ते घ्न॑न्ति । ये ब्रा᳚ह्म॒णास्त्रिसु॑पर्ण पठ॑न्ति । ते सोमं॒ प्राप्नु॑वन्ति । आ॒स॒ह॒स्रात् प॒ङ्क्तिं पुन॑न्ति । ओम् ॥

२०. ब्रह्म॑ मे॒धवा᳚ । मधु॑ मे॒धवा᳚ ॥ ब्रह्म॑मे॒व मधु॑ मे॒धवा᳚ । ब्र॒ह्मा दे॒वानां᳚ पद॒वीः क॑वी॒नामृषि॒र्विप्रा॑णां महि॒षो मृ॒गाणा᳚म् । श्ये॒नो गृध्रा॑णाँ॒स्वधि॑ति॒र्वना॑नाँ॒ सोमः॑ प॒वित्र॒मत्ये॑ति॒ रेभन्न्॑ ॥ हँ॒सश्शु॑चि॒षद्वसु॑रन्तरिक्ष॒सद्धोता॑ वेदि॒षदति॑थिर्दुरोण॒सत् । नृ॒षद्व॑र॒सदृ॑त॒सद्व्यो॑म॒सद॒ब्जा गो॒जा ऋ॑त॒जा अ॑द्रि॒जा ऋ॒तं बृ॒हत् ॥ य इ॒मं त्रिसु॑पर्ण॒मया॑चितं ब्राह्म॒णाय॑ दद्यात् । वी॒र॒ह॒त्यां वा ए॒ते घ्न॑न्ति । ये ब्रा᳚ह्म॒णास्त्रिसु॑पर्णं॒ पठ॑न्ति । ते सोमं॒ प्राप्नु॑वन्ति । आ॒स॒ह॒स्रात् प॒ङ्क्तिं पुन॑न्ति । ओम् ॥


## २१. अन्नसूक्तम्

अ॒हम॑स्मि प्रथम॒जा ऋ॒तस्य॑ । पूर्वं॑ दे॒वेभ्यो॑ अ॒मृत॑स्य॒ नाभिः॑ ।  
यो मा॒ ददा॑ति॒ स इदे॒व माऽऽवाः᳚ ।  
अ॒हमन्न॒मन्न॑म॒दन्त॑म॒द्मि । पूर्व॑म॒ग्नेरपि॑ दह॒त्यन्न᳚म् ।  
य॒त्तौ हा॑ऽऽसाते अहमुत्त॒रेषु॑ । व्यात्त॑मस्य प॒शवः॑ सु॒जम्भ᳚म् ।  
पश्य॑न्ति॒ धीराः॒ प्र च॑रन्ति॒ पाकाः᳚ । जहा᳚म्य॒न्यं न ज॑हाम्य॒न्यम् ।  
अ॒हमन्नं॒ वश॒मिच्च॑रामि ॥ स॒मा॒नमर्थं॒ पर्ये॑मि भु॒ञ्जत् ।  
कोमामन्नं॑ मनु॒ष्यो॑दयेत । परा॑के॒ अन्नं॒ निहि॑तं लो॒क ए॒तत् ।  
विश्वै॑र्दे॒वैः पि॒तृभि॑र्गु॒प्तमन्न᳚म् । यद॒द्यते॑ लु॒प्यते॒ यत्प॑रो॒प्यते᳚ ।  
श॒त॒त॒मी सा त॒नूर्मे॑ बभूव । म॒हान्तौ॑ च॒रू स॑कृद्दु॒ग्धेन॑ पप्रौ ।  
दिवं॑ च॒ पृश्ञि॑ पृथि॒वीं च॑ सा॒कम् । तत्सं॒पिब॑न्तो॒ न मि॑नन्ति वे॒धसः॑ ।  
नैतद्भूयो॒ भव॑ति॒ नो कनी॑यः ॥  
अन्नं॑ प्रा॒णमन्न॑मपा॒नमा॑हुः । अन्नं॑ मृ॒त्युं तमु॑ जी॒वातु॑माहुः ॥  [[TODO:परिष्कार्यम्??]]

[[131]]

ज॒रसं॑ वदन्ति । अन्न॑माहुः प्र॒जन॑नं प्र॒जाना᳚म् ।  
मोघ॒मन्नं॑ विन्दते॒ अप्र॑चेताः ।  
स॒त्यं ब्र॑वीमि व॒ध इथ्स तस्य॑ ।  
नार्य॒मणं॒ पुष्य॑ति॒ नो सखा॑य॒म् ।  
केव॑लाघो भवति केवला॒दी ।  
अ॒हं मे॒घस्त॒नय॒न्वर्ष॑न्नस्मि ।  
माम॑दन्त्य॒हम॑द्म्य॒न्यान् ॥  
अ॒हँसद॒मृतो॑ भवामि ।  
मदा॑दि॒त्या अधि॒ सर्वे॑ तपन्ति ॥ ओम् ॥ [[TODO:परिष्कार्यम्??]]


[[156]]