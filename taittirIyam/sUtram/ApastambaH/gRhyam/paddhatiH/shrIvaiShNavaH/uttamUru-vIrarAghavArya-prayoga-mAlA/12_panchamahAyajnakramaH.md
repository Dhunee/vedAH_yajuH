+++
title = "१२ पञ्चमहायज्ञक्रमः"

+++
पञ्चमहायज्ञक्रमः

१. श्रोत्राचमनं कृत्वा, प्राणानायम्य, ‘श्रीभगवदाज्ञया भगवत्प्रीत्यर्थं देवयज्ञेन यक्ष्ये' इति संकल्प्य, ‘भगवानेव देवयज्ञाख्यं कर्म कारयति' इति सात्त्विकत्यागं कृत्वा, ‘वियु॑दसि॒ विद्य॑ मे पा॒प्मान॑मृतात् स॒त्यमुपैमि’ इति दक्षिणकरतलेन अप आदाय वामकरतलं संमृज्य, ‘ओं अदि॒तेऽनु॑मन्यस्व, ओं अनु॑म॒तेऽनु॑मन्यस्व, ओं सर॑स्व॒तेऽनु॑म॒न्यस्व, ओं देव॑ सवि॒तः प्र सु॑व' इत्यग्निं परिषिच्य, अग्नौ एकां समिधं दर्भद्वयं वा आदाय उत्तरदेशस्थपश्चिमभागात् ह॒विर्गृहीत्वा ‘ओं दे॒वेभ्यः॒ स्वाहा॑ ' इत्य॒ग्नौ हुत्वा (देवेभ्य इदं न मम) इत्युक्त्वा एकां समिधं दर्भद्वयं वा प्रक्षिप्य, ‘ओं अदि॒ितेऽन्व॑मस्थाः, ओं अनु॑म॒तेऽन्व॑मस्थाः, ओं सर॑स्व॒तेऽन्व॑मस्थाः, ओं देव॑ स॒वितः प्रासावीः’ इति पुनः परिषिच्य, ‘वृष्टि॑रसि॒ वृश्च॑ मे पा॒प्मा॑नमृतात् स॒त्यमुपा॑गाम्' इति दक्षिणकरतलेन अप आदाय, बामकरतलं संमृज्य, श्रोत्राचमनं कृत्वा, सात्त्विकत्यागं कुर्यात् ।। ....

२. श्रोत्राचमनं कृत्वा प्राणानायम्य, ‘श्रीभगवदाज्ञया भगवत्प्रीत्यर्थं पितृयज्ञेन यक्ष्ये' इति संकल्प्य, ‘भगवानेव पितृयज्ञाख्यं कर्म .... कारयति' इति सात्त्विकत्यागं कृत्वा, ‘‘वियु॑दसि॒ वच॑ मे पा॒प्मान॑मृतात् स॒त्यमुपैमि'' इति दक्षिणकरतलेन अप आदाय वामकरतलं संमृज्य, दक्षिणतः भूमिं अद्भिः संमृज्य प्रोक्ष्य देवयज्ञशेषात् हविर्गृहीत्वा, ओं पि॒तृभ्य॑ स्व॒धाऽस्तु॑, इति पितृतीर्थेन बलिं विधाय, (पितृभ्य इदं न मम) इत्युक्त्वा, अप्रदक्षिणं परिषिच्य, ‘वृष्ट॑रसि॒ वृश्च॑ मे पा॒प्मा॑नमृतात् स॒त्यमुपा॑गाम्’ इति दक्षिणकरतलेन अप आदाय, वामकरतलं संमृज्य, श्रोत्राचमनं कृत्वा, सात्त्विकत्यागं कुर्यात् ।।

[[64]]




३. श्रोत्राचमनं कृत्वा प्राणानायम्य, 'श्रीभगवदाज्ञया भगवत्प्रीत्यर्थं भूतयज्ञेन यक्ष्ये' इति संकल्प्य 'भगवानेव भूतयज्ञाख्यं कर्म .... कारयति' इति सात्त्विकत्यागं कृत्वा, ‘‘वियु॑दसि॒ विद्य॑ मे पा॒प्मान॑मृ॒तात् स॒त्यमुपैमि’’ इति दक्षिणकरतलेन अप आदाय, वामकरतलं संमृज्य, अग्रदानात् पश्चिमभागे अद्भिः संमृज्य प्रोक्ष्य देवपितृयज्ञशिष्टान्नं हविगृहीत्वा, 'ओं भूतेभ्यो॑ ब॒लि ह॑रामि' (ओं भूतेभ्यः॒ स्वाहा॑) इति देवतीर्थेन भूतवलिं दत्वा (भूतेभ्य इदं न मम) इत्युक्त्वा परिषिच्य, ‘वृष्टि॑रसि॒ वृश्च॑ मे पा॒प्मा॑नमृतात् स॒त्यमुपा॑गाम्' इति दक्षिणकरतलेन अप आदाय, वामकरतलं संमृज्य, श्रोत्राचमनं कृत्वा, सात्त्विकत्यागं कुर्यात् ।।

४. श्रोत्राचमनं कृत्वा, प्राणानायम्य, 'श्रीभगवदाज्ञया भगवत्प्रीत्यर्थं मनुष्ययज्ञेन यक्ष्ये' इति संकल्प्य, ‘भगवानेव मनुष्ययज्ञाख्यं कर्म कारयति’ इति सात्त्विकत्यागं कृत्वा, “वियु॑दसि॒ विच॑ मे पा॒प्मान॑मृतात् स॒त्यमुपैमि’’ इति दक्षिणकरतलेन अप आदाय, नामकरतलं संमृज्य, मध्यभागात् अग्रदानान द्विगुणमन्नं गृहीत्वा अग्रदान - भूतबलयोर्मध्ये म॒नु॒ष्ये॑भ्यो॒ हन्” इति देवतीर्थेन भूमौ बलिं निधाय, (मनुष्येभ्य इदं न मम) इत्युक्त्वा परिषिच्य, ‘वृष्टि॑रसि॒ वृश्च॑ मे पा॒प्मा॑नमृतात् स॒त्यमुपा॑गाम्' इति दक्षिणकरतलेन अप आदाय, वामकरतलं संमृज्य, श्रोत्राचमनं कृत्वा, सात्त्विकत्यागं कुर्यात् ॥ ।। ,

[[65]]


पञ्चमहायज्ञक्रमः

ततः, ‘ओं श्रीविष्ण॑वे॒ स्वाहा॑', इत्य॒ग्नौ दर्भों प्रक्षिप्य, (श्री विष्णवे परमात्मन

इदं न मम ) इत्युक्त्वा उत्थाय,

अग्ने॒ नय॑ सु॒पथा॑ रा॒ये अ॒स्मान्॒ विश्वा॑नि देव व॒युना॑नि वि॒द्वान् । यु॒यो॒ध्य॑स्मज्जु॑हुरा॒णमेनो॒ भूयि॑ष्ठां ते॒ नम॑उक्तिं विधेम ।।

ओं अग्नये नमः, ‘मन्त्रहीनं क्रियाहीनं भक्तिहीनं हुताशन। यद्भुतं तु मया देव परिपूर्णं तदस्तु ते । प्रायश्चित्तान्यशेषाणि तपः कर्मात्मकानि वै । यानि तेषामशेषाणां कृष्णानुस्मरणं परम् ॥ इत्युक्त्वा प्रणम्य, अभिवादयेत् । 7

पितृबलिं, भूतबलिं च बहिः प्रक्षिप्य पात्रस्थमवशिष्टान्नं भोजनार्थान्नेन प्राणाहुतेः परं संयोजयेत् । अग्रदानं, मनुष्ययज्ञञ्च अतिथिभ्यो दद्यात् । आचम्य, ‘भगवानेव स्वनियाम्य स्वरूपस्थिति प्रवृत्तिस्वशेषतैकरसेन मया स्वकीयैश्चोपकरणैः स्वाराधनैकप्रयोजनाय परमपुरुषः सर्वशेषी स्वशेषभूतमिदं प्रातर्वैश्वदेवाख्यं कर्म स्वस्मै स्वप्रीतये स्वयमेव कारितवान् ।' इति सात्त्विकत्यागं कृत्वा, 'कृतञ्च करिष्यामि भगवन्नित्येन भगवत्प्रीत्यर्थेन महाविभूति चातुरात्म्य भगवद्वासुदेव पादारविन्दार्चनेन प्रातर्वैश्वदेवेन भगवत्कर्मणा भगवान् प्रीयतां वासुदेवः’ इति प्रातर्वैश्वदेवं भगवति समर्पयेत् ।।

[[66]]


 