+++
title = "०५ समिदाधानम्"

+++

## ब्रह्मचारिकार्यम् 

॥ समिदाधानम् ॥ ब्रह्मचारिकार्यम् ।

पादौ प्रक्षाल्य, आचम्य, पवित्रपाणिः प्राणानायम्य, श्रीगोविन्देत्यादि श्रीभगवदाज्ञया... प्रातस्समिध आधास्ये (आधास्यामि) इति सङ्कल्पादि कृत्वा,

> परि॑ त्वाऽग्ने॒ परि॑मृ॒जा॒म्यायु॑षा च॒ धने॑न च ।  
सु॒प्र॒जाः प्र॒जया॑ भू॒यासँ सु॒वीरो॑ वी॒रैस्सु॒वर्चा॒ वच॑सा सु॒पोषः॒ पोषै᳚स्सु॒गृहो॑ गृ॒हैस्सु॒पतिः॒ पत्या॑ सु॒मे॒धा मे॒धया॑ सु॒ब्रह्मा᳚ ब्रह्मचा॒रिभिः॑ ॥ [[TODO:परिष्कार्यम्??]]

इत्युच्चार्य,

स्थण्डिलं कल्पयित्वा, 

> प्राचीः पूर्वमुदक्सँस्थं दक्षिणारम्भमालिखेत् ।  
अथोदीचीः पुरस्सँस्थं पश्चिमारम्भमालिखेत् ॥ 

अवाक्करोभ्युक्ष्य, तृणं नैर्ऋत्यां निरस्य, अप उपस्पृश्य, भूर्भुवस्सुवरोमित्यग्निं प्रतिष्ठाप्य, निधाय वह्निम्, अवोक्षणतोयशेषमुत्सृज्य, अन्यत् तोयमापूर्य, प्राक्तोयं निदधात्युदग्वा बहिः परिस्तराणाम् । अग्निमिध्वा, प्रागग्रैरुदगग्रैश्च दर्भैः परिस्तीर्य,

[[7]]

> अदि॒तेऽनु॑म॒न्यस्व । अनु॑म॒तेनु॑मन्यस्व ।  
सर॑स्व॒तेऽनु॑म॒न्यस्व । देव॑ सवि॒तः प्र सु॑व ॥ [[TODO:परिष्कार्यम्??]]

इति परिषिच्य समिधा दर्भेण वा अग्नौ वक्ष्यमाणमन्त्रैर्जुहुयात् -

> १. ओम् अ॒ग्नये॑ स॒मिध॒माहा॑र्षं बृह॒ते जा॒तवे॑दसे ।  
यथा॒ त्वम॑ग्ने स॒मिधा॑ समि॒द्ध्यस॑ ए॒वं मामायु॑षा॒ वर्च॑सा स॒न्या मे॒धया᳚ प्र॒जया॑ प॒शुभि॑र्ब्रह्मवर्च॒सेना॒न्नद्ये॑न॒ समे॑धय॒ स्वाहा᳚ ॥ [[TODO:परिष्कार्यम्??]]
>
> २. एधो᳚ऽस्येधिषी॒महि॒ स्वाहा᳚ ॥ [[TODO:परिष्कार्यम्??]]
>
> ३. स॒मिद॑सि समेधिषी॒महि॒ स्वाहा᳚ ॥ [[TODO:परिष्कार्यम्??]]
>
> ४. तेजो॑ऽसि॒ तेजो॒ मयि॑ धेहि॒ स्वाहा᳚ ॥ [[TODO:परिष्कार्यम्??]]
>
> ५. अपो॑ अ॒द्यान्व॑चारिषँ रसे॑न॒ सम॑सृक्ष्महि ।  
पय॑स्वाँ अग्र॒ आग॑म॒न्तं मा॒ सँसृ॑ज॒ वर्च॑सा॒ स्वाहा᳚ ॥ [[TODO:परिष्कार्यम्??]]
>
> ६. सं मा᳚ऽग्ने॒ वर्च॑सा सृज प्र॒जया॑ च॒ धने॑न च॒ स्वाहा᳚ ॥ [[TODO:परिष्कार्यम्??]]
>
> ७. वि॒द्युन्मे॑ अस्य दे॒वा इन्द्रो॑ वि॒द्याथ्स॒हषि॑भि॒स्स्वाहा᳚ ॥ [[TODO:परिष्कार्यम्??]]
>
> ८. अ॒ग्नये॑ बृ॒ह॒ते नाका॑य॒ स्वाहा᳚ ॥ [[TODO:परिष्कार्यम्??]]
>
> ९. द्यावा॑पृथि॒वीभ्याँ॒ स्वाहा᳚ ॥ [[TODO:परिष्कार्यम्??]]
>
> १०. ए॒षा ते॑ अग्ने स॒मित्तया॒ वर्ध॑स्व॒ चाप्या॑यस्व च॒ तया॒ऽहं वर्द्ध॑मानो भूयासमा॒प्या॑यमानश्च॒ स्वाहा᳚ ॥ [[TODO:परिष्कार्यम्??]]
>
> ११. यो मा᳚ऽग्ने भा॒गिनँ॑ स॒न्तमथा॑भा॒गं चिकी॑र्षति ।  
अभा॒गम॑ग्ने॒ तङ्कु॑रु॒ माम॑ग्ने भागिनं॑ कुरु॒ स्वाहा᳚ ॥ [[TODO:परिष्कार्यम्??]] 
>
> १२. स॒मिध॑मा॒धाया᳚ग्ने॒ सर्व॑व्रतो भूयासँ॒ स्वाहा᳚ ॥ [[TODO:परिष्कार्यम्??]]

> ओम् अदि॒तेऽन्व॑मँस्थाः । अनु॑म॒तेऽन्व॑मँस्थाः । सर॑स्व॒तेऽन्व॑मँस्थाः । देव॑ सवितः॒ प्रासा॑वीः ॥  
ओं विष्ण॑वे॒ स्वाहा᳚ । श्रीविष्णवे परमात्मन इदं न मम ॥ [[TODO:परिष्कार्यम्??]]

[[8]]
 
## उपस्थानम् 

उपस्थानम् 

> यत्ते॑ अग्ने॒ तेज॒स्तेना॒हं ते॑ज॒स्वी भू॑यासम् ।  
यत्ते॑ अग्ने॒ वर्च॒स्तेना॒हं व॑र्च॒स्वी भू॑यासम् ।  
यत्ते॑ अग्ने॒ हर॒स्तेना॒हँ ह॑र॒स्वी भू॑यासम् ॥
>
> मयि॑ मे॒धां मयि॑ प्र॒जां मय्य॒ग्निस्तेजो॑ दधातु ।  
मयि॑ मे॒धां मयि॑ प्र॒जां मयीन्द्र॑ इ॒न्द्रि॒यं द॑धातु ।  
मयि॑ मे॒धां मयि॑ प्र॒जां मयि॒ सूर्यो॒ भ्राजो॑ दधातु ॥

इति ।

अग्नये नमः, 

> मन्त्रहीनं क्रियाहीनं भक्तिहीनं हुताशन ।  
यद्धुतं तु मया देव परिपूर्णं तदस्तु ते ॥  
प्रायश्चित्तान्यशेषाणि तपः कर्मात्मकानि वै ।  
यानि तेषामशेषाणां कृष्णानुस्मरणं परम् ॥

इत्युक्त्वा प्रणम्य, अभिवाद्य, आचामेत् ॥

[[9]]