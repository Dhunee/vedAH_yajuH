+++
title = "०६ अग्नि-सन्धान-प्रयोगः"

+++ 

अग्निसन्धानप्रयोगः
(औपासनहोमश्च)

## अनुज्ञा
पादौ प्रक्षाल्य द्विराचम्य सपवित्रपाणिः दक्षिणाताम्बूलशोभनाक्षतान् गृहीत्वा, 

<div class="js_include" url="/vedAH_yajuH/taittirIyam/sUtram/ApastambaH/gRhyam/paddhatiH/shrIvaiShNavaH/mantrAdi/namas_sadase_sabhAM_gopAya/"  newLevelForH1="5" includeTitle="false"> </div> 

इति ब्राह्मणान् अक्षतैरभ्यर्च्य, सदक्षिणं ताम्बूलं दत्वा, प्रणम्य, 

<div class="js_include" url="/vedAH_yajuH/taittirIyam/sUtram/ApastambaH/gRhyam/paddhatiH/shrIvaiShNavaH/mantrAdi/asheShe_pariShat_svIkRtya.md"  newLevelForH1="5" includeTitle="false"> </div>  

> आवयोः विच्छिन्न-औपासन-अग्निसन्धानं कर्तुं  
> योग्यता-सिद्धिर् अस्त्व् इति  
> भवन्तो महान्तो ऽनुगृह्णन्तु । 

इति प्रार्थ्य,  
'तथाऽस्तु । योग्यतासिद्धिरस्तु' इति तैः प्रत्युक्ते,  

## सङ्कल्पादि
दर्भेष्व् आसीनः  
पवित्रेण सह दर्भान् धारयमाणः,  
त्रिः प्राणान् आयम्य, 


<div class="js_include" url="/AgamaH_vaiShNavaH/rAmAnuja-sampradAyaH/vyakti-shlokAdi/venkaTanAthaH/shrImAn_venkaTanAthAryaH.md" newLevelForH1="5" includeTitle="false"> </div>

<div class="js_include" url="/AgamaH_vaiShNavaH/rAmAnuja-sampradAyaH/vyakti-shlokAdi/gurubhyas_tad-gurubhyaH.md"  newLevelForH1="5" includeTitle="false"> 

<details open><summary>विश्वास-प्रस्तुतिः (सं॰प॰)</summary>

गुरुभ्यस् तद्-गुरुभ्यश् च  
नमो-वाकम् अधीमहे+++(→वीप्सायाम्)+++ ।  
वृणीमहे च तत्राद्यौ  
दं-पती जगतां पती+++(→शेषिणौ)+++ ॥ १ ॥
</details>

<details><summary>मूलम् (सं॰प॰)</summary>

गुरुभ्यस्तद्गुरुभ्यश्च नमोवाकमधीमहे ।  
वृणीमहे च तत्राद्यौ दंपती जगतां पती ॥ १ ॥
</details>

<details><summary>English</summary>

(With due devotion) we repeat the expression of adoration to our gurus and likewise to their gurus; and among these (latter), we pray for the grace of the  Primaeval Couple (Nārāyaṇa  and Lakṣmī ), the twin śeṣīs[^1] of all the worlds (so that they may be both the end to be attained by us and the means of attaining it).

[^1]: A śeṣa is one who exists solely for the purposes of another. That other is śeṣī .
</details>
</div>  


<div class="js_include" url="/AgamaH_vaiShNavaH/rAmAnuja-sampradAyaH/prakIrNa-mantrAdi/padyam/svasheSha-bhUtena.md"  newLevelForH1="5" includeTitle="false"> 

<details open><summary>विश्वास-प्रस्तुतिः</summary>

स्वशेषभूतेन मया  
स्वीयैस् सर्व-परिच्छेदैः ।  
**विधातुं** प्रीतमात्मानं  
देवः **प्रक्रमते** स्वयम् ॥ (१२)
</details>

<details><summary>मूलम्</summary>

स्वशेषभूतेन मया स्वीयैस्सर्वपरिच्छेदैः ।  
विधातुं प्रीतमात्मानं देवः प्रक्रमते स्वयम् ॥ (१२)
</details>
</div>  

<div class="js_include" url="/devaH/AryaH/hindukaH/viShNuH/padyam/shuklAmbara-dharaM.md" newLevelForH1="5" includeTitle="false"> 

शुक्लाम्बरधरं विष्णुं  
शशिवर्णं चतुर्भजम् ।  
प्रसन्नवदनं द्यायेत्  
सर्वविघ्नोपशान्तये ॥
</div>

<div class="js_include" url="/devaH/AryaH/hindukaH/viShvaksenaH/padyam/yasya_dvirada-vaktrAdyAH.md"  newLevelForH1="5" includeTitle="false">   

यस्य द्विरदवक्त्राद्याः  
पारिषद्याः परश्शतम् ।  
विघ्नं निघ्नन्ति सततं  
विष्वक्सेनं तमाश्रये ॥
</div>



इति साञ्जलि-बन्धम् उक्त्वा  
दक्षिणोरूपरि सङ्कल्पार्थे हस्त-तले संमेल्य,  


<div class="js_include" url="/AgamaH_vaiShNavaH/rAmAnuja-sampradAyaH/prakIrNa-mantrAdi/gadyam/harir_OM_tat_govinda.md"  newLevelForH1="5" includeTitle="false"> </div>  


> अस्यां .. शुभतिथौ श्रीभगवदाज्ञया भगवत्प्रीत्यर्थं   
विच्छिन्नौपासनाग्नि-सन्धानं करिष्ये 

इति, सङ्कल्प्य,  
पत्न्यर्थं पुनः प्राणान् आयम्य, 

> आवयोः औपासनाग्निम् आधास्ये  
> विच्छिन्न-सन्धानार्थम् 

इति सङ्कल्प्य, 

<div class="js_include" url="/AgamaH_vaiShNavaH/rAmAnuja-sampradAyaH/prakIrNa-mantrAdi/gadyam/karma-parva-stham/prINana-mantraH_kRtaM_cha/" newLevelForH1="5" includeTitle="false"> </div>


इत्यनुसन्धाय 

<div class="js_include" url="/AgamaH_vaiShNavaH/rAmAnuja-sampradAyaH/prakIrNa-mantrAdi/gadyam/karma-parva-stham/bala-mantraH.md" newLevelForH1="5" includeTitle="false"> </div>


+++(इति)+++ बलमन्त्रम् अनुसन्धाय  


[सात्त्विकत्यागं](/AgamaH_vaiShNavaH/rAmAnuja-sampradAyaH/prakIrNa-mantrAdi/gadyam/karma-parva-stham/sAttvika-tyAgaH_bhagavAn_eva/) कृत्वा, 


## स्थण्डिल-कल्पनम्
यत्र अग्नि-स्थापनं  
तत्र दक्षिणारम्भम् उदग्-अपवर्गं  
प्राचीः तिस्रो रेखाः,  
पश्चिमारम्भं प्राग्-अपवर्गम् उदीचीः तिस्रो रेखाश् च  अङ्गुष्ठ-अनामिकाभ्यां सङ्गृहीतेन दर्भेण शकलेन वा लिखित्वा,

[[10]]

तत्र तं +++(दर्भं)+++ न्यस्य,  

अद्भिः अवोक्ष्य,  
तं नैर्ऋत्यां निरस्य,  
अप उपस्पृश्य, 


## अग्नि-स्थापनम्
श्रोत्रियावसथात् अग्निम् आहृत्य,  
व्याहृतिभिः प्रतिष्ठाप्य,  

अवोक्षण-शेषम् उत्सृज्य,  
अन्यत् तोयम् आपूर्य  
यथा परिस्तरणात् बहिस् स्यात्,  
तथा प्राग् उदग् वा निधाय,  
+++(इति सम्मुखीकरणम्)+++

यज्ञियैर् इन्धनैः अग्निं प्रज्वाल्य,  

## परिस्तरणान्तम्
परिसमूह्य,  
प्राग्-उदग्-अग्रान् षोडश-षोडश दर्भान् अग्नेः प्रागादि प्रदक्षिणं परिस्तीर्य,  
दक्षिणान् उत्तरान्, उत्तरान् अधरान् कुर्यात् ।

इन्धनानन्तरं परिस्तरणम् एव कार्यम् ।  
न तु तयोर् मध्ये  
अवश्य-कर्तव्य-कर्मार्थ-सम्भारोपकल्पनादिकम् अपि कुर्यात् ।+++(5)+++

## पात्र-सादनम्
उत्तरेणाग्निं प्राग्-अग्रान् दर्भान् संस्तीर्य,  
तेषु (द्वे द्वे अधो-बिलानि पात्राणि प्रयुनक्ति)  

प्रधानदर्व्या सह आज्यस्थालीम्,  
उपदर्व्या सह वैकङ्कतीं प्रोक्षणीं 
च सादयित्वा, 

समौ अच्छिन्नाग्रौ दर्भौ प्रादेश-मात्रौ (आयाम)-पवित्री-कुरुते ।  
तृणं काष्ठं वा अन्तर्धाय छिनत्ति;  
न नखेन ।  

ततः अप उपस्पृश्य,  
मूलाद् आरभ्य आग्रात् अद्भिः उन्मृज्य,  
पवित्री कृत्य  

## प्रोक्षणी-पूरणम् १
पात्राणि संस्पृश्य,  
प्रोक्षणीम् आदाय,  
अपरेण अग्निं निधाय,  
पवित्रं प्रोक्षणी-पात्रे निधाय,  
(उदग्-अग्राभ्यां पवित्राभ्याम् अन्तर्हितायाम्) अप आनीय,  

उत्तानयोः प्राग्-अग्रयोः पाण्योः  
अङ्गुष्ठ-अनामिकाभ्यां पवित्र-मूलाग्रे गृहीत्वा,  उदग्-अग्राभ्यां पवित्राभ्यां त्रिर् उत्पूय,  

## दर्वी-संस्कारः - प्रोक्षणेन
पात्राण्य् उत्तानानि कृत्वा,  
सपवित्रेण पाणिना सर्वाभिर् अद्भिः त्रिः प्रोक्ष्य,  

## प्रोक्षणी-पूरणम् २
प्रोक्षणी-पात्रे अन्यज् जलं पूरयित्वा,  
दक्षिणतः उद्वास्य,  

## आज्य-संस्कारः
पवित्रम् आज्यस्थाल्यां निधाय,  
विलीनम् अपि आज्यं होमाग्नौ कर्मार्थं पुनः विलाप्य,  
अपरेणाग्निं पवित्रान्तर्हितायाम् आज्यस्थाल्याम् आज्यं निरुप्य,  
परिस्तरण-पात्रासादनयोर् मध्ये  
उदीचो ऽङ्गारान् निरूह्य,  
तेष्व् आज्यम् अधिश्रित्य, 

[[11]]

ज्वलता एकेन तृणेन अवद्योत्य,  
द्वे दर्भाग्रे प्रच्छिद्य,  
अप उपस्पृश्य,  
युगपद् आज्यपात्रे प्रत्यस्य 

> (मधु-गन्धरसौ नाम  
राक्षसाव् आज्य-हारिणौ ।  
तयोर् निरसनार्थाय  
द्वे दर्भाग्रे विनिक्षिपेत् ॥)+++(5)+++ 

अधो-मुखाभ्यां ज्वलद्भ्यां तृणाभ्यां  
त्रिः पर्यग्नि कृत्वा  
उदग् उद्वास्य अङ्गारान् अग्नौ प्रत्यूह्य,  

दर्भास्तृते पश्चिमे निधाय,  
उदगग्राभ्यां पवित्राभ्यां पुनर्-आहारं प्राग्-आरम्भं प्राग्-अपवर्गं त्रिर् उत्पूय,  

पवित्र-ग्रन्थिं विस्रस्य,  
अप उपस्पृश्य,  

(युगपद् एव प्राग्-अपवर्गं त्रिर् उत्पूय,  
पवित्रग्रन्थिं विस्रस्य, अप उपस्पृश्य,) 

युगपद् एव प्राग्-अग्रम् अग्नौ प्रहरति । 

## दर्वी-संस्कारः अग्निना
येन जुहोति तत् (दर्वीद्वयम्) अग्नौ प्रतितप्य,  
दर्भैः संसृज्य,  
पुनः प्रतितप्य, प्रोक्ष्य,  
दर्व्यौ निधाय,  

+++(दर्वी-शोधन-)+++दर्भान् अद्भिः संस्पृश्य,  
अग्नौ प्रहरति । 

## परिषेचनम्
<div class="js_include bg-light-yellow" includetitle="false" newlevelforh1="2" unfilled="" url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_01a/01_adite-nu_manyasva.md">
<details open><summary><h4>०१ अदितेऽनु मन्यस्व ...{Loading}...</h4></summary>

अदि॒तेऽनु॑ मन्यस्व।


</details>
</div>
<div class="js_include bg-light-yellow" includetitle="false" newlevelforh1="2" unfilled="" url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_01a/02_anumate-nu_manyasva.md">
<details open><summary><h4>०२ अनुमतेऽनु मन्यस्व ...{Loading}...</h4></summary>

अनु॑म॒ते+++(=ऊनचन्द्रे पूर्णमासि)+++ ऽनु॑ मन्यस्व।

</details>
</div>
<div class="js_include bg-light-yellow" includetitle="false" newlevelforh1="2" unfilled="" url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_01a/03_saras-vate-nu_manyasva.md">
<details open><summary><h4>०३ सरस्-वतेऽनु मन्यस्व ...{Loading}...</h4></summary>

सर॑स्-वते+++(छान्दसो गुणः)+++ ऽनु॑ मन्यस्व।

</details>
</div>
<div class="js_include bg-light-yellow" includetitle="false" newlevelforh1="2" unfilled="" url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_01a/04_deva_savitaH.md">
<details open><summary><h4>०४ देव सवितः ...{Loading}...</h4></summary>

देव सवितः॒ प्रसु॑व।

</details>
</div>

समन्ततोऽग्निं परिषिच्य,  

## आहुतयः
प्रधानदर्व्या चतुर्गृहीतेन आज्येन,

### व्याहृतयः

<div class="js_include" url="/vedAH_yajuH/taittirIyam/sUtram/baudhAyanaH/gRhyam/mantraH/yajuH/sarva-prastutiH/bhUr_bhuvas_suvas_svAhA.md" newLevelForH1="5" includeTitle="false"> </div>


इति हुत्वा, (प्रजापतय इदं न मम)

#### अनाज्ञातादि-प्रायश्चित्तम्
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/35_anAjnAtay.NyadAjnAtam_yajnasya.md">
<details open><summary><h4>विश्वास-प्रस्तुतिः ...{Loading}...</h4></summary>

अना᳚ज्ञात॒य्ँयदाज्ञा॑तम् ।  
य॒ज्ञस्य॑ क्रि॒यते॒ मिथु॑ ।  
अग्ने॒ तद॑स्य कल्पय ।  
त्वꣳ हि वेत्थ॑ यथात॒थम् ।
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/38_puruShasammito_yajnaH.md">
<details open><summary><h4>विश्वास-प्रस्तुतिः ...{Loading}...</h4></summary>

पुरु॑षसम्मितो य॒ज्ञः ।  
य॒ज्ञᳶ पुरु॑षसम्मितः ।  
अग्ने॒ तद॑स्य कल्पय ।  
त्वꣳ हि वेत्थ॑ यथात॒थम् ।
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/41_yatpAkatrA_manasA.md">
<details open><summary><h4>विश्वास-प्रस्तुतिः ...{Loading}...</h4></summary>

यत्पा॑क॒त्रा मन॑सा दी॒नद॑ख्षा॒ न ।  
य॒ज्ञस्य॑ म॒न्वते॒ मर्ता॑सः ।  
अ॒ग्निष्टद्धोता॑ क्रतु॒विद्वि॑जा॒नन्न् ।  
यजि॑ष्ठो दे॒वाꣳ ऋ॑तु॒शो य॑जाति ॥115॥
</details>
</div>

[[12]]

प्राणान् आयम्य, 

### अयाश्चेत्यादि
> श्रीभगवदाज्ञया भगवत्प्रीत्यर्थम् अग्न्य्-अनुगति [^1] (उपवासाकरण) प्रायश्चितार्थम्  
> ‘अयाश्च’ होमं करिष्ये 

इति सङ्कल्य,

[^1]: अनुगतिः = नाशः

<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_05/18_ayAshchAgne-syanabhishastIshcha_satyamittvamayA.md">
<details open><summary><h2>१८ अयाश्चाग्नेऽस्यनभिशस्तीश्च सत्यमित्त्वमया ...{Loading}...</h2></summary>

अ॒याश्+++(=एतुम् योग्यः, गमनशीलो वा)+++ चा॒ग्ने ऽस्य् अ॑नभिश॒स्तीश्च॑+++(=अनवद्यः)+++
स॒त्यम् इ॑त् त्वम् अ॒या अ॑सि ।
अय॑सा॒+++(=प्रतिगन्त्रा)+++ मन॑सा धृ॒तो॑
ऽयसा॑ ह॒व्यम् ऊ॑हिषे॒+++(=वहस्व)+++
ऽया नो॑ धेहि भेष॒जम् ।।+++(५)+++

</details>
</div>

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/4/2/03_chayanArthathaM_devayajanasya_parigrahaH/49_punas_tvA.md">
<details open><summary><h4>विश्वास-प्रस्तुतिः ...{Loading}...</h4></summary>

पुन॑स् त्वा ऽऽदि॒त्या रु॒द्रा वस॑वः॒ समि॑न्धतां॒,  
पुन॑र् ब्र॒ह्माणो॑ वसुनीथ! य॒ज्ञैः ।  
घृ॒तेन॒ त्वं त॒नुवो॑ वर्धयस्व,  
स॒त्याः स॑न्तु॒ यज॑मानस्य॒ कामाः᳚ ॥
</details>
</div>


<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/1/5_punarAdheyAdi/10_pravAsopasthAnam_yAjamAnam/27_mano_jyotir.md">
<details open><summary><h4>विश्वास-प्रस्तुतिः ...{Loading}...</h4></summary>

मनो॒ ज्योति॑र् **जुषता॒म्**, आज्य॒व्ँ  
विच्छि॑न्नय्ँ **य॒ज्ञꣳ सम्** इ॒मन् **द॑धातु** ।  
या +++(अन्यैर्)+++ **इ॒ष्टा उ॒षसो॑**, +++(मया तु)+++  नि॒-म्रुच॑श्+++(←स्तेये)+++ च॒  
तास् **सन्द॑धामि** ह॒विषा॑ घृ॒तेन॑  ॥
</details>
</div>

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/3/2/05_bhaxAnuvAkaH/07_yan_ma.md">
<details open><summary><h4>विश्वास-प्रस्तुतिः ...{Loading}...</h4></summary>

यन् म॑ आ॒त्मनो॑ मि॒न्दा+++(=हिंसा)+++ **ऽऽभू॑द्**,  
अ॒ग्निस् तत् पुन॒र् **आहाः॑** +++(=आहर)+++।  
जा॒तवे॑दा॒ विच॑र्षणिः+++(विचक्षणः)+++॥
</details>
</div>


<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/3/2/05_bhaxAnuvAkaH/08_punar_agnish.md">
<details open><summary><h4>विश्वास-प्रस्तुतिः ...{Loading}...</h4></summary>

पुन॑र् अ॒ग्निश् चक्षु॑र् **अदा॒त्**  
पुन॒र् इन्द्रो॒ बृह॒स्पतिः॑।  
पुन॑र् मे अश्विना यु॒वं  
चक्षु॑र्+++(=दर्शनशक्तिम्)+++ **आ धत्तम्** अ॒क्ष्योः ॥
</details>
</div>


<div class="js_include" url="/vedAH_Rk/shAkalam/saMhitA/vishvAsa-prastutiH/10/053/06_tantuM_tanvanrajaso.md"  newLevelForH1="5" includeTitle="false"> 

तन्तुं॑ त॒न्वन् रज॑सो+++(=दिवः)+++ भा॒नुम् **अन्वि॑हि॒**  
ज्योति॑ष्मतः प॒थो **र॑क्ष** धि॒या कृ॒तान् ।  
+++(तेन खगोलं, विषुव-स्थानञ् च साधु जानीहि!)+++  
अ॒न्-उ॒ल्ब॒णं+++(=उत्कटम् [ग्रन्थ्या])+++ **व॑यत॒** जोगु॑वा॒म्+++(=स्तोतॄणाम्)+++ अपो॒+++(=कर्म)+++  
+++(विषुव-स्थानीय! अग्ने)+++ मनु॑र् **भव**, **ज॒नया॒** दैव्यं॒ जन॑म् ॥६

</div>  

### सर्व-प्रायश्-चित्तम्
प्राणान् आयम्य, 

> श्री-भगवद्-आज्ञया भगवत्-प्रीत्य्-अर्थम्  
अग्नि-सन्धान-होम-कर्मणि  
मध्ये सम्भावित-मन्त्र-तन्त्र-देवता-विपर्यास-न्यूनातिरेक(रिक्त)--स्वराक्षर-पद-भ्रेष--प्रायश्-चित्तार्थं  
सर्वप्रायश्चित्ताहुतीर् होष्यामि;  
प्राणायामञ्च करिष्ये 

इति सङ्कल्प्य, 

[[13]]


<div class="js_include" url="/vedAH_yajuH/taittirIyam/sUtram/baudhAyanaH/gRhyam/mantraH/yajuH/sarva-prastutiH/bhUr_bhuvas_suvas_svAhA.md" newLevelForH1="5" includeTitle="false"> </div>

#### अनाज्ञातादि-प्रायश्चित्तम्
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/35_anAjnAtay.NyadAjnAtam_yajnasya.md">
<details open><summary><h4>विश्वास-प्रस्तुतिः ...{Loading}...</h4></summary>

अना᳚ज्ञात॒य्ँयदाज्ञा॑तम् ।
य॒ज्ञस्य॑ क्रि॒यते॒ मिथु॑ ।
अग्ने॒ तद॑स्य कल्पय ।
त्वꣳ हि वेत्थ॑ यथात॒थम् ।
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/38_puruShasammito_yajnaH.md">
<details open><summary><h4>विश्वास-प्रस्तुतिः ...{Loading}...</h4></summary>

पुरु॑षसम्मितो य॒ज्ञः ।
य॒ज्ञᳶ पुरु॑षसम्मितः ।
अग्ने॒ तद॑स्य कल्पय ।
त्वꣳ हि वेत्थ॑ यथात॒थम् ।
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/3/7/11/41_yatpAkatrA_manasA.md">
<details open><summary><h4>विश्वास-प्रस्तुतिः ...{Loading}...</h4></summary>

यत्पा॑क॒त्रा मन॑सा दी॒नद॑ख्षा॒ न ।
य॒ज्ञस्य॑ म॒न्वते॒ मर्ता॑सः ।
अ॒ग्निष्टद्धोता॑ क्रतु॒विद्वि॑जा॒नन्न् ।
यजि॑ष्ठो दे॒वाꣳ ऋ॑तु॒शो य॑जाति ॥115॥
</details>
</div>


<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/04/001/05_sa_tvaM.md">
<details open><summary><h2>०५ स त्वं ...{Loading}...</h2></summary>

स त्वन् नो॑ अग्ने ऽव॒मो+++(=मूलभूतो)+++ भ॑व॒+ऊ॒ती+++(त्या)+++  
+++(“अग्निरवमो देवतानां विष्णुः परमः” इति ब्राह्मणम्)+++  
नेदि॑ष्ठो+++(=अन्तिकतमो)+++ अ॒स्या उ॒षसो॒ व्यु॑ष्टौ+++(=व्युष्टायाम्)+++ ।  
अव॑ यक्ष्व नो॒ वरु॑णँ ररा॑णो  
वी॒हि+++(=खाद)+++ मृ॑डी॒कँ+++(=सुखयितारं [हविः])+++ सु॒हवो॑ न एधि ।

</details>
</div>


<div class="js_include" url="/vedAH_yajuH/taittirIyam/sUtram/baudhAyanaH/gRhyam/mantraH/yajuH/sarva-prastutiH/vyAhRti-homAH_4.md" newLevelForH1="5" includeTitle="false"> </div>


[[14]]

<div class="js_include" url="/vedAH_yajuH/taittirIyam/sUtram/ApastambaH/gRhyam/paddhatiH/shrIvaiShNavaH/mantrAdi/shrI-viShNave_svAhA.md" newLevelForH1="5" includeTitle="false"> </div>

इति हुत्वा, प्राणायामञ्च कुर्यात् ।

## समाप्तिः
<div class="js_include" url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_01a/12_adite-nvama.NsthAH_anumate-nvama.NsthAH.md" newLevelForH1="5" includeTitle="false"> 

अदि॒तेऽन्व॑मँस्थाः।

अनु॑म॒तेऽन्व॑मँस्थाः।

सर॑स्व॒ते ऽन्व॑मँस्थाः।

देव॑ सवितः॒ प्रासा॑वीः।

</div>

इति पूर्ववत् परिषिच्य, 

> भगवानेव... विच्छिन्नौपासनाग्निसन्धानाख्यं कर्म... कारितवान् 

इति [सात्त्विकत्यागं](/AgamaH_vaiShNavaH/rAmAnuja-sampradAyaH/prakIrNa-mantrAdi/gadyam/karma-parva-stham/sAttvika-tyAgaH_bhagavAn_eva/) कृत्वा, 

<div class="js_include" url="/AgamaH_vaiShNavaH/rAmAnuja-sampradAyaH/prakIrNa-mantrAdi/gadyam/karma-parva-stham/prINana-mantraH_kRtaM_cha/" newLevelForH1="5" includeTitle="false"> </div>

इति कृतं कर्म भगवति समर्पयेत् ।

## औपासनाकरण-प्रायश्चित्तम् - हिरण्येन
पुनः प्राणान् आयम्य 

> श्रीभगवद्-आज्ञया भगवत्-प्रीत्यर्थम्  
अनेक-काल-सायम्--प्रातर्-आहुतीनाम्  
अ-करण-प्रायश्चित्तार्थं प्राजापत्य-कृच्छ्र-प्रतिनिधि  
यत् किञ्चिद् **+धिरण्य-दानं करिष्ये** 

इति सङ्कल्प्य,

<div class="js_include" url="/purANam/agni-purANam/sarva-prastutiH/167_ayutalaxakoTihomAH/hiraNya-garbha-garbhastham.md"  newLevelForH1="5" includeTitle="false"> 

<details open><summary>विश्वास-प्रस्तुतिः</summary>

हिरण्य-गर्भ-गर्भ-स्थं  
हेमबीजं विभावसोः ।  
अनन्त-पुण्य-फल-दम्  
अदश्-शान्ति प्रयच्छ मे॥
</details>

<details><summary>मूलम्</summary>

हिरण्यगर्भगर्भस्थं  
हेमबीजं विभावसोः ।  
अनन्तपुण्यफलदम्  
अदश्शान्ति प्रयच्छ मे॥
_________
हिरण्यगर्भगर्भस्थं  
हेमबीजं विभावसोः ।  
अनन्तपुण्यफलदम्  
अतश्शान्ति प्रयच्छ मे॥

</details>

</div>  


> इदम् अनेककालसायम्प्रातराहुतीनाम् अकरणप्रायश्चित्तार्थं प्राजापत्यकृच्छ्रप्रतिनिधि यत्किञ्चिद्धिरण्यं नानागोत्रेभ्यः श्रीवैष्णवेभ्यः सम्प्रददे (नमः) न मम 

इति दत्वा,

पुनः प्राणान् आयम्य 

> श्रीभगवदाज्ञया भगवत्प्रीत्यर्थम् आज्यसहितहोमद्रव्यतण्डुलदानं करिष्ये 

(इति सङ्कल्प्य,) 

> तण्डुला वैश्वदेवत्याः पाकेनान्नं पचन्ति ये ।  
तस्मात् तण्डुलदानेन अदश्शान्तिं प्रयच्छ मे ॥ 

> इदम् आज्यसहितहोमद्रव्यं तण्डुलं यस्मै कस्मैचित् श्रोत्रियाय श्रीवैष्णवाय सम्प्रददे (नमः) न मम 

इति दद्यात् ॥

(अग्निसन्धानप्रयोगः समाप्तः) 

[[15]]