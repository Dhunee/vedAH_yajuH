+++
title = "०४ दशाहः"

+++
अथ दशाहः॥

दशमेऽहनि महती प्रेतस्य क्षुत् भवति । तन्निवृत्त्यर्थं नित्योदकदानादेः पूर्वं प्रभूतबलिं पश्चाद्वा कुर्यात् । कर्ता स्नात्वा ऊर्ध्वपुण्ड्रादिकं धृत्वा, प्राचीनावीती 

<div class="js_include" url="/vedAH_yajuH/taittirIyam/sUtram/ApastambaH/gRhyam/paddhatiH/shrIvaiShNavaH/mantrAdi/asheShe_pariShat_svIkRtya/"  newLevelForH1="5" includeTitle="false"> </div>   

> गोत्रस्य शर्मणः प्रेतस्य दशमेऽहनि महत्क्षुन्निवृत्त्यर्थं प्रभूतबलिप्रदानं कर्तुं योग्यतासिद्धिम् अनुगृहाण 

तैः अनुज्ञातः उपवीती, प्राणानायम्य प्राचीनावीती,  

> श्रीगोविन्देत्यादि अस्यां तिथौ गोत्रस्य शर्मणः प्रेतस्य, दशमेऽहनि महत्क्षुन्निवृत्त्यर्थं प्रभूतबलिप्रदानं करिष्ये, 

इति सङ्कल्प्य, पुनः प्राणानायम्य, प्राचीनावीती 

> गोत्रस्य शर्मणः प्रेतस्य दशमेऽहनि प्रभूतबलिप्रदानकाले तिथिवारनक्षत्रपरिहारार्थं यथाशक्ति हिरण्यरूपेण करिष्ये 

इति सङ्कल्प्य

[[62]]

"हिरण्यगर्भ.... प्रयुच्छ मे । इदं हिरण्यं तुभ्यमहं सम्प्रददे न मम" इति दत्वा, कुण्डस्य दक्षिणतः पश्चाद्वा दक्षिणाग्रान् दर्भान् संस्तीर्य प्रभूतबलिप्रदानस्थाने "इदमासनं मार्जयताम्" इति दर्भेषु तिलोदकमुत्सृज्य, 

> गोत्राय शर्मणे पित्रे प्रेताय, एतं प्रभूतबलिं ददामि  
एतानि नाना व्यञ्जनसूपापूपपृथुकफलानि ददामि,  
गन्धपुष्पताम्बूलानि ददामि 

इति दत्वा, उत्थाय, 

> गोत्र शर्मन् पितः प्रेत एतं प्रभूतबलिम् उपतिष्ठ एतानि नानाव्यञ्जनसूपापूपपृथुकफलान्युपतिष्ठ गन्धपुष्पताम्बूलान्युपतिष्ठ, 

इत्युपस्थाय, "पात्रसंक्षालनतिलोदकेन मार्जयताम्" इत्युत्सृज्य, वायसेभ्यः बलिं दत्वा, प्रभूते तटाके प्रक्षिपेत् । 

## पाषाणोत्थापनम् 

अथ कर्ता स्नात्वा, उपवीती, प्राणानायम्य, प्राचीनावीती, 

> अस्यां तिथौ अमुकगोत्रस्य अमुकशर्मणः प्रेतस्य अद्य दशमेऽहनि गृहद्वारे कुण्डे पाषाणोत्थापनं करिष्ये 

इति सङ्कल्प्य, उत्थाय 

> गोत्र शर्मन् पितः प्रेत, अस्मात्पाषाणात् उत्तिष्ठ, 

इति पाषाणादुत्थाप्य, वस्त्रेणाच्छाद्य, कुण्डे यवान् प्रक्षिप्य, मृद्भिः कुण्डं पूरयित्वा, तटाकतीरे कुण्डेऽप्येवं कृत्वा पाषाणद्वयं पिण्डवतम् अप्सु प्रक्षिप्य, स्नायात् । ततः कर्ता सर्वाङ्गवपनं कुर्यात् । दशमेऽहनि शुक्रवासरश्चेत् ज्ञातयः पूर्वोद्युः पुत्रास्तु तस्मिन्नेव दिने वापयेयुः ।

[[63]]

प्रतिदिनम् उदकदानं कर्तुम् अशक्ताः ज्ञातयः दर्शमेऽहनि कनिष्ठपूर्वं सर्वाङ्गवपनं कृत्वा पाषाणोद्वासनात्पूर्वं त्रिंशद्वास उदकानि पञ्चसप्ततितिलोदकानि च दद्युः । 

## शान्तिहोमः 

अथ दशमेऽहनि वपनानन्तरं ग्रामश्मशानयोः मध्ये तत्रासम्भवे यत्र कुत्रापि वृक्षमूले वा उपविशति । यज्ञोपवीती प्राणानायम्य, 

> श्रीगोविन्देत्यादि - अस्यां शुभतिथौ गोत्रस्य शर्मणः प्रेतस्य दशमेऽहनि अघनिर्हरणार्थं शान्तिहोमं करिष्ये 

इति सङ्कल्प्य, लौकिकाग्निं प्रतिष्ठाप्य, प्रागग्नेः दर्भैः प्रागादिक्रमेण प्रदक्षिणं परिस्तीर्य, ततः लोहितं चर्म अनडुहं प्राचीनग्रीवम् उत्तरलोममास्तीर्य, तस्मिन्वेतसमालिनो ज्ञातीनारोपयन्ति । 

> आरोहतायुर्जरसं गृणाना अनुपूर्वं यतमाना यतिष्ट । इह त्वष्टा सुजनिमा सुरत्नो दीर्घमायुः करोतु जीवसे वः 

इति कनिष्ठपूर्वम् आरोप्य, 

> यथाहान्यनुपूर्वं भवन्ति यथतव[[??]] ऋतुभिर्यन्ति क्लृप्ताः यथा न पूर्वमपरो जहात्येवाधातरायूँषि कल्पयैषाम् । 

इति तान् ज्येष्ठक्रमान् कल्पयित्वा, पात्रप्रयोगादि आज्यं वारणदर्व्यौ च च प्रतिलोमं संस्कृत्य, तूष्णीं समन्तं प्रदक्षिणम् अग्निं परिषिच्य, "न हि ते अग्ने", "अपनश्शोशुचदघ"मिति द्वाभ्यां चतुर्गृहीतं दर्व्या मूलेन हुत्वा । 

> न हि ते अग्ने तनुवं क्रूर चकार मर्त्यः । कपि बभस्ति तेजनं पुनर्जरायु गौरिव स्वाहा । अग्नये शुचय इदम् । अत्र प्रतिस्वाहाकारं कस्मिंश्चित्पात्रे हुतशेषमाज्यं निनीय ।
>
> [[64]]
>
> अपनश्शोशुचदघमग्ने शुशुध्या रयिम् । अपनश्शोशुचदघं स्वाहा । अग्नये शुचय इदम् । सुक्षेत्रिया सुगातु या वसूया च यजामहे । अपनश्शोशुचदघं स्वाहा । अग्नये शुचय इदम् । प्रयद्भन्दिष्ठ एषां प्रास्माकासश्च सूरयः । अपनश्शोशुचदघं स्वाहा । अग्नये शुचय इदम् । प्रयदग्नेस्सहस्वतो विश्वतो यन्ति सूरयः । अपनश्शोशुचदघं स्वाहा । अग्नये शुचय इदम् । प्रयत्ते अग्ने सूरयो जायेमहि प्रते वयम् । अपनश्शोशुचदघं स्वाहा । अग्नये शुचय इदम् । त्वँ हि विश्वतोमुख विश्वत परिभूरसि । अपनश्शोशुचदघं स्वाहा । अग्नये शुचय इदम् । द्विषां नो विश्वतोमुखातिनावेव पारय । अपनश्शोशुचदघं स्वाहा । अग्नये शुचय इदम् । सनस्सिन्धुमिव नावयातिपर्षा स्वस्तये । अपनश्शोशुचदघं स्वाहा । अग्नये शुचय इदम् । आपः प्रवणादिवयतीरपास्मत्स्यन्दतामघम् । अपनश्शोशुचदघं स्वाहा । अग्नये शुचय इदम् । उद्वनादुदकानीवापास्मत्स्यन्दतामघम् । अपनश्शोशुचदघं स्वाहा । अग्नये शुचय इदम् । दर्व्यौ प्रहृत्य, पूर्ववदग्निं परिषिच्य, अग्नेरुत्तरतः लोहितम् अनड्वाहं प्राङ्मुखमवस्थापयेत् । तं ज्ञातयः अनड्वाहमन्वारभामहे स्वस्तये । स न इन्द्र इव देवेभ्यो वह्निस्सपारणो भव । 

इति कनिष्ठपूर्वम् अन्वारभ्य, "इमे जीवा" इत्यनडुहा सह प्राचीं दिशं गच्छेयुः । 

> इमे जीवा विमृतैराववर्तिन्नभूद्भद्रा देववीतिन्नो अद्य । 
>
> [[65]]
>
> प्राञ्जोगामानृतये हसाय द्राघीयम् आयुः प्रतरां दधानाः । पश्चाद्गच्छन् कर्ता वेतसशाखा वे (मे) कां च सह गृहीत्वा, ताभ्याम् अनडुत्पदानि मृत्योः पदमिति मार्जयन् । मृत्योः पदं योपयन्तो यदैम द्राघीय आयुः प्रतरां दधानाः । आप्यायमानाः प्रजया धनेन शुद्धा पूता भवथ यज्ञियासः । 

गत्वा ज्ञातीन् प्रस्नाप्य जीवतां मृतानामन्तरं भवेदिति मनसा ध्यात्वा, ज्ञातिभ्यो दक्षिणतः इमं जीवेभ्य इति अश्मानं स्थापयित्वा, 

> इमं जीवेभ्यः परिधिं दधामि मा नो नुगादपरो अर्धमेतम् ।  
शतं जीवन्तु शरदः पुरूचीः तिरो मृत्युं दध्महे पर्वतेन ।  
पात्रस्थं सम्पाताज्यं ज्ञातिस्त्रोणामञ्जलीषु, इमा नारीरविधवास्सुपत्नीः आञ्जनेन सर्पिषा संमृशन्ताम् ।  
अनश्रवो अनमीवास्सुशेवा आरोहन्तु जनयो योनिमग्रे 

इति निनयेत् । तास्तेन मुखे विमृज्य यदाञ्जनमिति धृत्वा, 

> यदाञ्जनं त्रैककुदं जातँ हिमवतस्परि । तेनामृतस्य मूले नारातीर्जम्भयामसि । यथा त्वमुद्भिनत्सि, 

इति पृथिव्यामोषधीस्तम्बं प्रतिष्ठाप्य,  

> यथा त्वमुद्भिनत्स्योषधे पृथिव्या अधि । एवमिमम् उद्भिन्दतु कीर्त्या यशसा ब्रह्मवर्चसेन । 

दीपहस्तास्स्त्रीः अग्रतो गृहं प्रस्थापयेत् ।

## आनन्दहोमः

तत तत्र वा गृहोत्तरपूर्वदेशे वा आनन्दहोमं करोति । प्राणानायम्य "अस्यां शुभतिथौ आनन्दावाप्त्यर्थम् आतन्दहोमं करिष्य" इति सङ्कल्प्य, अग्निप्रतिष्ठादिपरिषेचनान्तं पूर्ववत्कृत्वा,

[[66]]

आनन्दाय, न वै तत्रति द्वाभ्यां वारणदर्व्याग्रेण चतुर्गृहीतं हुत्वा, 

> आनन्दाय प्रमोदाय पुनरागाँ स्वान् गृहान् । अपनश्शोशुचदघं स्वाहा । अग्नये आनन्दायेदम् । न वै तत्र प्रमीयते गौरश्वः पुरुषः पशुः । यत्रेदं ब्रह्म कियते परिधिर्जीवनायकमपनश्शोशुचदघं स्वाहा । अग्नये आनन्दायेदम् । 

प्राणानायम्य 

> श्रीभगवदाज्ञया प्रीत्यर्थम् आनन्दहोमकर्मणि मध्ये संभावितमन्त्रतन्त्रस्वरवर्णविधिविपर्यासन्यूनातिरिक्तप्रायश्चित्तार्थं सर्वप्रायश्चित्तहोमं होष्यामि 

इति सङ्कल्प्य 

> ओं भूर्भुवस्सुवः स्वाहा प्रजापतय इदम् । अनाज्ञातं यथातथं स्वाहा अग्नय इदम् । पुरुष-संमितः-तथं स्वाहा । अग्नय इदम् । यत्पाकत्रा[[??]] मनसा-यजाति स्वाहा अग्नय इदम् । श्रीविष्णवे स्वाहा - श्रीविष्णवे परमात्मन इदम् । 

दर्व्यौ प्रहृत्य, पूर्ववदग्निं परिषिच्य, अग्निम् उपस्थाय गृहं गत्वा, पुण्याहं वाचयित्वा, तेन जलेन गृहादिकं प्रोक्ष्य, यवोदनं व्रीह्योदनं वा ज्ञातिभिस्सह "यवोऽसि यवयास्मदघा द्वेषाँसि" इति भुञ्जीत । ब्राह्मणेभ्यो यथाशक्ति दक्षिणां दद्यात् ।