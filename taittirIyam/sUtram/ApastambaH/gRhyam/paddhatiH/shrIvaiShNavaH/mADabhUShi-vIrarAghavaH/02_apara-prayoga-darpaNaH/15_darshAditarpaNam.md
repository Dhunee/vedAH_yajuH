+++
title = "१५ दर्शादितर्पणम्"

+++
…  
एकैकस्य तर्पणस्य सप्ताष्टौ वा तिला ग्राह्या।  

पित्रादीनाम् आब्दिकं वा कृत्वा  
परेद्युः पित्रादीन् मात्रादींश्च तपयेत्।  
तीर्थ-श्राद्धे हिरण्य-श्राद्धे च श्राद्धात् परं,  
महालये - परेद्युः ।

…  
दर्शादौ अपराह्णे 

> अमुक-गोत्राणाम् अमुक-शर्मणां पितृ-पितामह-प्रपितामहानां स-पत्नीकानाम्  
अमुक-गोत्राणाम् अमुक-शर्मणां मातामह--मातुः-पितामह--मातुःप्रपितामहानां स-पत्नीकानाम्  
उभयवंश-पितृणां दर्शादि-श्राद्धं तिल-तर्पण-रूपेण करिष्ये 

इति सङ्कल्प्य  
द्वेधा दक्षिणाग्रान् दर्भान् संस्तीर्य  

## आवाहनादि
पूर्व-दर्भेषु "आयात पितर" इति सपत्नीकान् पित्रादीन् आवाह्य  
"सकृद् आच्छिन्नम्" इति दर्भान् आसनार्थं दत्वा  
तिलैर् अभ्यर्च्य  
"ऊर्जं वहन्तीर्" इति तिलोदकम् उत्सृज्य  

पश्चिम-दर्भेषु "आयात मातुः पितरः" इति सपत्नीकान् मातामहादीन् आवाह्य  
"सकृदाच्छिन्नमि"ति दर्भान् आसनार्थं दत्वा  
तिलैः अभ्यर्च्य  
तिलोदकम् उत्सृज्य  

## पितृ-तर्पणम्
"उदीरताम् अवरे अङ्गिरसो नः पितरः आयन्तु नः पितरस्सोम्यासः" इति मन्त्रम्  
"अमुक-गोत्रान् अमुक-शर्मणः पितॄन् स्वधा नमस् तर्पयामि" इति त्रिः तर्पयित्वा  

"ऊर्जं वहन्तीः" "पितृभ्यः स्वधाविभ्यः" "ये चेह पितरः" इति तिसृभिः पितामहान्  
"मधुवाता" "मधुनक्तं" "मधुमान्न" इति त्रिभिः प्रपितामहांश् च  
त्रिः त्रिः तर्पयित्वा 

"अमुक-गोत्रा अमुक-नाम्नीर् मातॄः स्वधा नमस् तर्पयामि" इत्य्-आदिभिर् मातृ-पितामही-प्रपितामहींश् च मन्त्रवर्जं त्रिः तर्पयित्वा 

ज्ञातीन् ज्ञातिपत्नीश् च तर्पयित्वा  

## मातामहादीन्
पश्चिम-दर्भेषु पूर्वोक्त-मन्त्रैः मातामहान् मातुःपितामहान् मातुः प्रपितामहांश्च  
पूर्ववत् तत्तन्मन्त्रैः तर्पयित्वा  
मातामहीः मातुः पितामहीः मातुः प्रपितामहीश्च  
मात्रादिवत् तर्पयित्वा 

[[83]]

> पितृ-वंश्या मातृ-वंश्या ये च अन्ये मत्त उदकमर्हन्ति  
तान् स्वधा नमस् तर्पयामि 

इति उभय-दर्भैः त्रिः तर्पयित्वा  

"ऊर्जं वहन्तीः" इति तिलाञ्जलिना उदके त्रिः प्रदक्षिणं कृत्वा  
"तृप्यते"ति त्रिः तर्पयित्वा  

उत्थाय अञ्जलिं बद्ध्वा  
दक्षिणा-मुखः "तृप्यध्वम्" इति त्रिः उक्त्वा  

"नमो वः पितरो रसाय" इति "वसिष्ठो भूयासम्" इत्यन्तेन उपस्थाय 

> येषां न पिता न भ्राता  
न बन्धुर् नान्यगोत्रिणः  
ते तृप्तिम् अखिलां यान्तु  
मया त्यक्तैः कुशैस्तिलः 

इति दर्भानन्यत्र विसृज्य उपवीती आचस्य

## वस्त्र-निष्पीडनम्

> ये के च अस्मत्कुले जाता  
अपुत्रा गोत्रजा मृताः ।  
ते गृह्णन्तु मया दत्तं  
वस्त्रनिष्पीडनोदकम् 

इति स्नानवस्त्रं चतुर्-गुणीकृत्य  
निवीती, तीरे निष्पीड्य  
तद् वस्त्रं वाम-प्रकोष्ठे निक्षिप्य  
उपवीती द्विर् आचामेत्।  

