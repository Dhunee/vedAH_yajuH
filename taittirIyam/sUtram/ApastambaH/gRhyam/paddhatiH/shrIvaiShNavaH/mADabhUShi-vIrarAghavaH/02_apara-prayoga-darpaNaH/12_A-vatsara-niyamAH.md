+++
title = "१२ आ-वत्सर-नियमाः"

+++
…
ज्येष्ठ-भ्रातृव्य-मातामहादीनां संस्कर्ता  
षण्मासान् क्षौराभ्यङ्ग-ताम्बूल-मैथुनानि वर्जयेत् ।+++(4)+++

माता-पित्राचार्य--स्व-पत्नीनां यस्मिन् काले मरणं  
तद्-ऊर्ध्वं परेद्युः तत्-कालात् पूर्वं  
न भोजनं कुर्यात् ।

माता-पित्रोर् मृताहादि-वत्सरान्तं  
स-पिण्डी-करणान्तं वा  
तैलाभ्यङ्ग-ताम्बूल-क्षार-लवण--  
मधु--कांस्य-भोजन--परान्नाध्वगमन--  
दन्त-धावन--द्वि-भुक्ति--प्रतिग्रह-गन्ध-पुष्पाणि वर्जयेत् ।

वत्सरान्तम् अल्पाशनम् अधश्-शयनम्।

## मैथुनम्
ऋतु-कालेऽपि (मैथुनम्)  वर्जयेत् ।  
मैथुने कृते पितरो रेतःकर्दमाब्धौ निमज्जन्ति ।  
रेतः पिबन्ति च ।

+++(शुक्रोत्पत्ति-रहित-)+++मैथुने कृते कृच्छ्रं, शुक्रोत्पत्तौ कृच्छ्रत्रयं,  
गर्भधारणे ब्रह्महत्याप्रायश्चित्तम्।

## केश-धारणम्
इत्येतैः नियमैस् सह  
पुत्राणां केश-धारणम् ।  
ज्येष्ठस्यैवेत्येके ।  
नियमैर् विनापीत्य् एके ।
…

आब्दिकाद् ऊर्ध्वं शुभ-मासे दिने च वापयेत् ।

## ब्रह्मचारी
…
माता-पितृ-मातामह-मातामही,  
ज्येष्ठ-भ्रातृ--पितृव्य-मातुलाचार्योपाध्यायेभ्यः  
अन्येषां दाहादि--स-पिण्डी-करणान्त--प्रेत-कृत्य-करणे  
ब्रह्मचारिणः पुनर् उपनयनम् ।  
एक-देश-करणे कृच्छ्रम् ।

स-पिण्ड-मरणे ब्रह्मचारी नोदकं दद्यात् ।  
समावर्तने कृते  
तस्मिन् वत्सरे मृतानां सपिण्डानां त्रिरात्रम् अनुष्ठाय  
उदकं दत्वा  
अनन्तरम् उद्वाहं कुर्यात् ।

[[39]]



[[41]]


प्रयोगदर्पणं सम्पूर्णम्

प्रीयतां रामचन्द्रः

करकृतमपराधं क्षन्तुमर्हन्ति सन्तः

## सोद-कुम्भ-श्राद्धम्
मृताहाद् एका-दशाहात् द्वा-दशाहाद् वा आरभ्य वत्सरान्तं  
**सोदकुम्भ-श्राद्धं** प्रतिदिनं  
स-पिण्डी-करणात् पूर्वम् एकोद्दिष्ट-विधानेन  
तद्-ऊर्ध्वं त्रि-पुरुषोद्देशेन  
सङ्कल्प-विधानेन  
विश्वे-देव--विष्णु-वरणावाहन--  
होम--स्वधा-निनयन--विकिर--पिण्ड-प्रदान--वर्जं कुर्यात् ।

[[65]]

> अमुक-गोत्रस्य अमुक-शर्मणः प्रेत-लोक-वास-जनित-क्षुत्-तृष्णा-शान्त्य्-अर्थं  
सोदक-कुम्भ-श्राद्धं  
सङ्कल्प-विधानेन करिष्ये, 

इति सङ्कल्प्य,  
पितृ-पितामह-प्रपितामहार्थे ब्राह्मणं वृत्वा,  
पाद-प्रक्षालन--भुक्ति-देश-संस्कार--गन्ध-पुष्पादि--पात्र-स्पर्शादि-सहितं भोजयित्वा  
ताम्बूल-दक्षिणां जल-पूर्णं कुम्भं च दद्यात् ।

## ऊन-मासिकादि
द्वितीया-सप्तमी-द्वादशीनां  
भानु-भौम--शनैश्-चराणां  
कृत्तिका--पुनर्वसूत्तरफल्गुनी--विशाखा-उत्तराषाढ--पूर्व-प्रोष्ठपदानां  
तिथि-वार-नक्षत्राणां मध्ये द्वयोर् योगे **द्विपुष्करः** ।  
त्रयाणां योगे **त्रिपुष्करः** ।

… मृताहादि-सप्त-विंशति-दिनेभ्य ऊर्ध्वं  
त्रिषु त्रिषु दिनेषु **ऊन-मासिकं**,  
चत्वारिंशद्-दिनेभ्य ऊर्ध्वं पञ्चसु दिनेषु **त्रैपक्षिकं**  
सप्तत्य्-उत्तर-शत-दिनेभ्य ऊर्ध्वं दशसु दिनेषु **ऊन-षाण्मासिकं**  
चत्वारिंशद्-उत्तर-त्रिंशत-दिनेभ्य ऊर्ध्वं पञ्च-दशसु दिनेषु **ऊनाब्दिकं**,  
प्रथमा-षष्ठ्य्--एका-दशी--चतुर्-दशी--दर्श-  
कृत्तिका--भृगु-वासर--त्रि-पुष्कर--द्वि-पुष्कर--व्यतिरिक्तेषु दिनेषु कुर्यात् । 

… मृताहात् चत्वारिंशद् दिनेभ्यः ऊर्ध्वं  
पञ्चसु विषम-दिनेषु पञ्चसु विषम-दिनेषु **त्रैपक्षिकं** कुर्यात् ।  
प्रतिमासं मृत-तिथौ **द्वितीय-मासिकादीनि** कुर्यात् ।  
एकस्मिन् मासे तिथि-द्वय-सम्भवे  
पूर्वं, द्वितीय-तृतीयादिकम् उत्तरम्।  
अधिक-द्वितीयाधिक-तृतीयादिकं कुर्यात् ।  

<details><summary>षोडश-श्राद्धानि</summary>

छन्दोगपरिशिष्टम् -

> श्राद्धम् अग्निमतः कुर्य्यात्  
दाहाद् एकादशेऽहनि ।  
ध्रुवाणि तु प्रकुर्व्वीत
प्रमिताहनि सर्वदा ।  
द्वादश प्रतिमास्यानि,  
आद्यं, +++(२)+++ षाण्मासिके तथा ।  
सपिण्डीकरणञ् चैव  
इत्येव श्राद्ध-स्स्स्स्षोडशम् ।  
</details>


[[66]]

### आब्दिकम्
एवं द्वादशसु मृततिथिषु गतेषु  
त्रयोदश्यां मूत-तिथौ **आब्दिकं** कुर्यात् ।  
प्रत्य्-अब्दं तन्-मास-मृत-तिथौ प्रत्य्-आब्दिकं कुर्यात् ।  
तत्र तिथि-द्वय-सम्भवे  
सङ्क्रान्त्य्-उपरागादि-दोष-रहितायां कुर्यात् ।  
उभयोः दोष-राहित्ये दोष-दुष्टत्वे वा उत्तरतः कुर्यात् । 

### मृत-मास-पक्ष-तिथ्य्-अज्ञाने प्रत्याब्दिकविषयः

मृत-मासे मृत-तिथ्य्-अभावे  
पूर्वाब्द-मृत-तिथिम् आरभ्य द्वादशसु मृत-तिथिषु गतेषु  
त्रयो-दश्यां मृत-तिथौ प्रत्य्-आब्दिकं कुर्यात् ।  

मृत-मासाद्य्-अज्ञाने माघाषाढयोः अन्यतरस्मिन्  

पक्षाज्ञाने कृष्ण-पक्षे  

तिथ्य् अज्ञाने, तिथौ ज्ञाते दैवात् विघ्निते च कृष्णैकादश्याम् अमावास्यायां वा,  

प्रस्थान-तिथ्य्-अज्ञाने  
पूर्वोक्तयोः अन्यतरस्मिन् मासे,  
प्रस्थान-तिथौ प्रस्थान-तिथ्य्-अज्ञाने  
प्रस्थान-मासाज्ञाने - तस्मिन् मासे पूर्वोक्त-तिथ्योः अन्यतरस्यां+++(=??)+++ 

प्रस्थान-मास--प्रस्थान-तिथ्य्-अज्ञाने, मृति-श्रवण-मास-तिथ्योः 

तयोः अज्ञाने पुनस् संस्कार-मास-तिथ्योः  
तस्मिन् मासि दर्शे वा प्रत्याब्दिकं कुर्यात् ।

### आशौचान्तरित-श्राद्धविषयः

सूतकाशौचाभ्यां विघ्नितम् आब्दिकं तद्-अन्ते कुर्यात् ।  

तत्र प्रेत-कार्य-कर्ता द्वा-दश-दिने कुर्यात् ।  

स-पिण्डी-करण-सावकाशत्वात् त्रयो-दश-दिने कुर्यात् ।  
तत्रासम्भवे अमावास्यायां कुर्यात् ।  

मासिकं तु उत्तर-मासिकेन सह तन्त्रेण कुर्यात् ।

[[67]]

### रजस्वलाभर्तुः श्राद्धम्

रजस्वलायाः स्त्रिया भर्त्राद्य्-आब्दिकं पञ्चमेऽहनि कुर्यात् ।  

आशौच-दिनान्तरितम् ऊन-त्रयं त्रैपक्षिकं च द्वा-दश-मासिकं च  
कृष्णैकादश्याम् अमावास्यायां वा कुर्यात् ।  

मात्रादीनां मासिकाब्दिकादिषु पित्रादीन् एव आवाहयेत् । तेभ्य एव जुहुयात् ।

इति प्रयोगदर्पणे चतुर्दशः खण्डः
