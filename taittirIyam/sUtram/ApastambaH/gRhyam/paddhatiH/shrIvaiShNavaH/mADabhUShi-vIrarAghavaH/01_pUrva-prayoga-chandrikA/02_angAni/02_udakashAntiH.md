+++
title = "०२ उदकशान्तिः"

+++

अथोदकशान्तिः

गर्भाधानादिषु पूर्वेद्युः  
"उदकशान्ति-जप-कर्म करिष्य" इति सङ्कल्प्य  
गोमयेन चतुर्-अश्रम् उपलिप्य  

## रेखा-कर्षः
तत्र 'ब्रह्मजज्ञानम्' इति मध्ये,  
'नाके सुपर्णम्' इति दक्षिणतः,  
‘आप्यायस्वे’त्य् उत्तरतः  
प्राचीस् तिस्रो रेखाः  

<div class="js_include" includetitle="false" newlevelforh1="5" unfilled url="/vedAH_yajuH/vAjasaneyam/mAdhyandinam/saMhitA/vishvAsa-prastutiH/13/03_brahma_jajnAnam.md">
<details open><summary><h5>०३ ब्रह्म जज्ञानम् ...{Loading}...</h5></summary>

ब्रह्म॑ +++(=मन्त्रः ([सौरमण्डलयज्ञे]))+++ जज्ञा॒नं +++(=उत्पन्नम्)+++ प्र॑थ॒मं पु॒रस्ता॑द्  
वि सी॑म॒तस् सु॒रुचो॑ वे॒न आ॑वः ।  
स बु॒ध्न्या॑ +++(=मूले भवः ([खस्य सूर्यः]))+++ उप॒मा अ॑स्य वि॒ष्ठाः +++(=विस्थितः)+++,  
स॒तश्च॒ योनि॒म् +++(सूर्यम्)+++ अस॑तश्च॒ विवः॑ +++(=विवृतवान्)+++  ।

{{< figure src="/devaH/AryaH/hindukaH/classes/lokAntaram/images/venus_morning_star.jpg"  class="thumbnail">}}

</details>
</div>  

<div class="js_include" url="/vedAH_Rk/shAkalam/saMhitA/vishvAsa-prastutiH/10/123/06_nAke_suparNamupa.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/vishvAsa-prastutiH/01/091/17_A_pyAyasva.md"  newLevelForH1="5" includeTitle="false"> </div>  


'यो रुद्रो अग्नौ’ इति मध्ये,  
'इदं विष्णु'रिति पश्चात्,  
'इन्द्रं विश्वा अवीवृधन्' इति पुरस्ताद्  
उदीचीः तिस्रो रेखा विलिख्य 

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/5/09/38_yo_rudro.md">
<details open><summary><h4>विश्वास-प्रस्तुतिः ...{Loading}...</h4></summary>

यो रु॒द्रो अ॒ग्नौ , यो अ॒फ्सु ,  
य ओष॑धीषु॒, यो रु॒द्रो  
विश्वा॒ भुव॑ना वि॒वेश॒   
तस्मै॑ रु॒द्राय॒ नमो॑ अ॒स्तु ।
</details>
</div>

<div class="js_include" includetitle="true" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/01/022/17_idaM_viShNurvi.md">
<details open><summary><h2>१७ इदं विष्णुर्वि ...{Loading}...</h2></summary>


इ॒दव्ँ विष्णु॒र् +++(अग्नि-विद्युत्-सूर्यात्मना)+++ वि च॑क्रमे  
+++(पृथिव्याम् अन्तरिक्षे दिवि च)+++ त्रे॒धा नि द॑धे प॒दम् ।  
+++(तैर् आधारैर् जगत्)+++ सम् ऊ॑ढम् अस्य पाꣳसु॒रे +++(ले इति साम्नि, पांसुमति [पादे])+++ ॥

</details>
</div>

<div class="js_include" url="/vedAH_Rk/shAkalam/saMhitA/vishvAsa-prastutiH/01/011/01_indraM_vishvA.md"  newLevelForH1="5" includeTitle="false"> </div>  


## कुम्भः
अद्भिर् अवोक्ष्य  
व्रीहीन् तत्र निक्षिप्य  

तत्र ‘ब्रह्मजज्ञानम्' इति कुम्भं निधाय  

<div class="js_include" includetitle="false" newlevelforh1="5" unfilled url="/vedAH_yajuH/vAjasaneyam/mAdhyandinam/saMhitA/vishvAsa-prastutiH/13/03_brahma_jajnAnam.md">
<details open><summary><h5>०३ ब्रह्म जज्ञानम् ...{Loading}...</h5></summary>

ब्रह्म॑ +++(=मन्त्रः ([सौरमण्डलयज्ञे]))+++ जज्ञा॒नं +++(=उत्पन्नम्)+++ प्र॑थ॒मं पु॒रस्ता॑द्  
वि सी॑म॒तस् सु॒रुचो॑ वे॒न आ॑वः ।  
स बु॒ध्न्या॑ +++(=मूले भवः ([खस्य सूर्यः]))+++ उप॒मा अ॑स्य वि॒ष्ठाः +++(=विस्थितः)+++,  
स॒तश्च॒ योनि॒म् +++(सूर्यम्)+++ अस॑तश्च॒ विवः॑ +++(=विवृतवान्)+++  ।

{{< figure src="/devaH/AryaH/hindukaH/classes/lokAntaram/images/venus_morning_star.jpg"  class="thumbnail">}}

</details>
</div>  


तस्मिन् गायत्र्या तिरः-पवित्रं निधाय  

<div class="js_include" includetitle="true" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/03/062/10_tatsaviturvareNyaM_bhargo.md">
<details open><summary><h2>१० तत्सवितुर्वरेण्यं भर्गो ...{Loading}...</h2></summary>

तत् सवि॒तुर् वरे॑ण्य+++(णिय)+++म्  
भर्गो॑+++(=भर्जनम्)+++ दे॒वस्य॑ धीमहि+++(←धा धारणे/ ध्यै ध्याने / धी आराधने)+++ ।  
धियो॒ यो नः॑ प्रचो॒दया॑त् ॥  
(प॒रो-र॑जसे॒ ऽसाव॒द् ओ३म् ॥)

<details><summary>प्रचोदयात्-स्वरः</summary>

प्र + चुद् + णिच् उदात्तः + शप् अनुदात्तः पित्त्वात् + [लेट् → आट् + तिप् अनुदात्तः पित्त्वात्]।

प्रानुदात्तत्वं तिङन्तस्योदात्तवत्त्वात्। तच्च यत्कारसद्भावात्।
</details>
</details>
</div> 

‘आपो वा इदं सर्वम्' इत्यद्भिरापूर्य ऊर्ध्वाग्रं कूर्चं निधाय 

<div class="js_include" includetitle="true" newlevelforh1="3" unfilled url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/22_Apo_vA_idam/">
<details open><summary><h3>२२ आपो वा इदं सर्वम् ...{Loading}...</h3></summary>
<details open><summary>विश्वास-प्रस्तुतिः</summary>

आपो॒ वा इ॒दꣳ सर्वं॒  
विश्वा॑ भू॒तान्य् आपः॑  
प्रा॒णा वा आपः॑  
प॒शव॒ आपो, ऽन्न॒म् आपो, ऽमृ॑त॒म् आपः॑  
स॒म्राड् आपो॑, वि॒राड् आपः॑, स्व॒राड् आप॒श्  
छन्दा॒ꣳ॒स्य् आपो॒, ज्योती॒ꣳ॒ष्य् आपो॒, यजू॒ꣳ॒ष्य् आप॑स्,  
स॒त्यम् आप॒स्, सर्वा॑ दे॒वता॒ आपो॒,  
भूर् भुव॒स् सुव॒र् आप॒  
ॐ ॥
</details>
<details><summary>मूलम्</summary>

आपो॒ वा इ॒दꣳ सर्वं॒  
विश्वा॑ भू॒तान्यापः॑  
प्रा॒णा वा आपः॑  
प॒शव॒ आपो ऽन्न॒मापो ऽमृ॑त॒म् आपः॑  
स॒म्राडापो॑ वि॒राडापः॑ स्व॒राडाप॒श्  
छन्दा॒ꣳ॒स्यापो॒ ज्योती॒ꣳ॒ष्यापो॒ यजू॒ꣳ॒ष्याप॑स्  
स॒त्यमाप॒स् सर्वा॑ दे॒वता॒ आपो॒  
भूर्भुव॒स्सुव॒राप॒ ॐ ॥
</details>
</details>
</div>


'भूर् भुव॒स् सुव॒र् ओम्' इति अक्षतां निक्षिप्य  

गन्ध-पुष्पैर् अलङ्-कृत्य  

दूर्वा-पुष्प-फलैर् अवकीर्य 

दूर्वा-दर्भैः प्रच्छाद्य 

'शन्नो देवी'र् इत्य् अभिमृश्य 

<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/04_shaM_no.md">
<details open=""><summary><h4>०४ शं नो ...{Loading}...</h4></summary>


शं नो॑ दे॒वीर॒भिष्ट॑य॒  
आपो॑ भवन्तु पी॒तये॑ ।  
शं योर्+++(=[अ]मिश्रणाय)+++ अ॒भि स्र॑वन्तु नः ॥ ०४॥

</details>
</div>


चतुर्-दिक्षु आसनेषु निषण्णैश् चतुर्भिर् ब्राह्मणैस् सह  
कुम्भम् अन्वारभ्य 

गायत्रीं पच्छो ऽर्धर्चशो ऽनवानम् उक्त्वा 

<div class="js_include" includetitle="true" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/03/062/10_tatsaviturvareNyaM_bhargo.md">
<details open><summary><h2>१० तत्सवितुर्वरेण्यं भर्गो ...{Loading}...</h2></summary>

तत् सवि॒तुर् वरे॑ण्य+++(णिय)+++म्  
भर्गो॑+++(=भर्जनम्)+++ दे॒वस्य॑ धीमहि+++(←धा धारणे/ ध्यै ध्याने / धी आराधने)+++ ।  
धियो॒ यो नः॑ प्रचो॒दया॑त् ॥  
(प॒रो-र॑जसे॒ ऽसाव॒द् ओ३म् ॥)

<details><summary>प्रचोदयात्-स्वरः</summary>

प्र + चुद् + णिच् उदात्तः + शप् अनुदात्तः पित्त्वात् + [लेट् → आट् + तिप् अनुदात्तः पित्त्वात्]।

प्रानुदात्तत्वं तिङन्तस्योदात्तवत्त्वात्। तच्च यत्कारसद्भावात्।
</details>
</details>
</div> 


वेदादीन् जपित्वा 

<div class="js_include" url="/vedAH/vedAdayaH"  newLevelForH1="5" includeTitle="false"> </div>  


‘कृणुष्वपाज' इत्यनुवाकं 'मदेचिदस्य' इत्यर्धर्चम् अपोह्य, 

<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/04/004_kRNuShva_pAjaH/">
<details open><summary><h2>००४ कृणुष्व पाजः ...{Loading}...</h2></summary>



### परिचयः
- सायणः /- तैत्तिरीयभाष्ये [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_042_Krishna_Yajurvediya_Taittiriya_Samhita_Part_1_-_Kasinath_Sastri_Agase_1940#page/n325/mode/2up)। ऋग्भाष्ये [ऽत्र](https://archive.org/stream/RgVedaWithSayanasCommentaryPart2/rv_sayanabhasya_part2#page/n573/mode/2up)।
- तत्रैव 'मदे चिदस्य ’ इत्यर्धर्चम् एवोद्धृत्य। तैत्तिरीयभाष्ये [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_042_Krishna_Yajurvediya_Taittiriya_Samhita_Part_1_-_Kasinath_Sastri_Agase_1940#page/n327/mode/2up)।

### आह्वानम्
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/01_kRNuShva_pAjaH.md">
<details open><summary><h4>०१ कृणुष्व पाजः ...{Loading}...</h4></summary>


कृ॒णु॒ष्व पाजः॒ +++(=तेजः)+++ प्रसि॑ति॒न् +++(=जालं)+++ न पृ॒थ्वीं  
या॒हि राजे॒वाम॑वा॒ꣳ॒ +++(=सहवान्)+++ इभे॑न ।  
तृ॒ष्वीम् +++(=वेगम्)+++ अनु॒ प्रसि॑तिं +++(=सैन्यं)+++ द्रूणा॒नो  
ऽस्ता॑ऽसि॒ विध्य॑ र॒क्षस॒स् तपि॑ष्ठैः ॥

</details>
</div>

### युद्धप्रार्थना
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/02_tava_bhramAsa.md">
<details open><summary><h4>०२ तव भ्रमास ...{Loading}...</h4></summary>


तव॑ भ्र॒मास॑ आशु॒या प॑त॒न्त्य् अनु॑  
स्पृश धृष॒ता +++(=अभिभवता)+++ शोशु॑चानः ।  
तपूꣳ॑ष्य् अग्ने जु॒ह्वा॑ पत॒ङ्गान्  
अस॑न्दितो॒ +++(=अनिरुद्धः)+++ वि सृ॑ज॒ विष्व॑ग् उ॒ल्काः ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/03_prati_spasho.md">
<details open><summary><h4>०३ प्रति स्पशो ...{Loading}...</h4></summary>


प्रति॒ स्पशो॒ वि सृ॑ज॒ तूर्णि॑तमो॒  
भवा॑ पा॒युर् वि॒शो अ॒स्या अद॑ब्धः ।  
यो नो॑ दू॒रे अ॒घशꣳ॑सो यो अन्त्य् अग्ने॒  
माकि॑ष्टे॒ व्यथि॒र् +++(=बाधकः)+++ आद॑धर्षीत् ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/04_udagne_tiShTha.md">
<details open><summary><h4>०४ उदग्ने तिष्ठ ...{Loading}...</h4></summary>


उद् अ॑ग्ने तिष्ठ॒ प्रत्याऽऽत॑नुष्व॒  
न्य् अ॑मित्राꣳ॑ ओषतात् +++(=प्रदह)+++ तिग्म-हेते ।  
यो नो॒ अरा॑तिꣳ समिधान च॒क्रे  
नी॒चा तं ध॑क्ष्य् +++(=दह)+++ अत॒सं +++(=काष्ठविशेषः)+++ न शुष्क॑म् ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/05_Urdhvo_bhava.md">
<details open><summary><h4>०५ ऊर्ध्वो भव ...{Loading}...</h4></summary>


ऊ॒र्ध्वो भ॑व प्रति॑ विध्या-  
+ध्य् अ॒स्मद् आ॒विष् कृ॑णुष्व॒ दैव्या॑न्य् अग्ने ।  
अव॑ स्थि॒रा त॑नुहि यातु॒-जूनां॑+++(=प्रेरकाणां)+++  
जा॒मिम् +++(=ज्ञातिं)+++ अजा॑मिं॒ प्र मृ॑णीहि॒ +++(=जहि)+++ शत्रून्॑ ॥

</details>
</div>

### उपासकसौभाग्यम्
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/06_sa_te.md">
<details open><summary><h4>०६ स ते ...{Loading}...</h4></summary>


स ते॑ जानाति सुम॒तिं य॑विष्ठ॒  
य ईव॑ते॒+++(=गमनशीलाय)+++ ब्रह्म॑णे +++(=पुष्टाय)+++ गा॒तुम् ऐर॑त् +++(=प्रेरयति)+++ ।  
विश्वा॑न्य् अस्मै सु॒दिना॑नि रा॒यो  
द्यु॒म्नान्य्  अ॒र्यो वि दुरो॑ +++(=गृहान्)+++ अ॒भि द्यौ॑त् +++(=द्योतस्व)+++ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/07_sedagne_astu.md">
<details open><summary><h4>०७ सेदग्ने अस्तु ...{Loading}...</h4></summary>


सेद्+++(=स+इत्)+++ अ॑ग्ने अस्तु सु॒भग॑स् सु॒दानु॒र्  
यस् त्वा॒ नित्ये॑न ह॒विषा॒ य उ॒क्थैः ।  
पिप्री॑षति॒, स्व आयु॑षि दुरो॒णे +++(=गृहे)+++ +++(तिष्ठतु)+++  
विश्वेद् अ॑स्मै सु॒दिना॒ सा ऽस॑द्+++(=भूयात्)+++ इ॒ष्टिः ॥

</details>
</div>

### प्रतिज्ञा
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/08_archAmi_te.md">
<details open><summary><h4>०८ अर्चामि ते ...{Loading}...</h4></summary>


अर्चा॑मि ते सुम॒तिं, घोष्य् +++(=घोषवती)+++ अ॒र्वाक्+++(=पुरतः)+++  
सम्+ ते॑ वा॒वाता॑+++(=पुनः पुनः)+++ जरताम् +++(=स्तौतु)+++ इ॒यं गीः ।  
स्वश्वा॑स् त्वा सु॒रथा॑ मर्जयेमा॒+++(=अलङ्कुर्याम)+++  
ऽस्मे+++(=अस्मासु)+++ क्ष॒त्राणि॑ धारये॒र् अनु॒ द्यून् +++(=अन्वहम्)+++ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/09_iha_tvA.md">
<details open><summary><h4>०९ इह त्वा ...{Loading}...</h4></summary>


इ॒ह त्वा॒ भूर्या च॑रे॒द् उप॒ +++(आ)+++त्मन्  
दोषा॑वस्तर् +++(=रात्रावहः)+++ दीदि॒वाꣳस॒म् अनु॒ द्यून्+++(=अन्वहम्)+++ ।  
क्रीड॑न्तस् त्वा सु॒मन॑सस् सपेम+++(=परिचरेमा)+++   
+अ॒भि द्यु॒म्ना त॑स्थि॒वाꣳसो॒ जना॑नाम् ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/10_yastvA_svashvaH.md">
<details open><summary><h4>१० यस्त्वा स्वश्वः ...{Loading}...</h4></summary>


यस् त्वा॒ स्व्-अश्व॑स् सुहिर॒ण्यो अ॑ग्न  
उप॒याति॒ वसु॑मता॒ रथे॑न ।  
तस्य॑ त्रा॒ता भ॑वसि॒ तस्य॒ सखा॒  
यस् त॑ आति॒थ्यम् आ॑नु॒षग् +++(=अनुक्रमेण)+++ जुजो॑षत् ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/11_maho_rujAmi.md">
<details open><summary><h4>११ महो रुजामि ...{Loading}...</h4></summary>


म॒हो +++(=महद्राक्षसान्)+++ रु॑जामि +++(=भनज्मि)+++ ब॒न्धुता॒+++(~बन्धुतया)+++  
वचो॑भि॒स् तन् मा॑ पि॒तुर् गोत॑मा॒द् अन्वि॑याय ।  
त्वन् नो॑ अ॒स्य वच॑सश् चिकिद्धि॒  
होत॑र् यविष्ठ सुक्रतो॒ दमू॑नाः +++(=दान्तमनाः)+++॥

</details>
</div>

#### किरणकीर्तिः
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/12_asvapnajastaraNayaH_sushevA.md">
<details open><summary><h4>१२ अस्वप्नजस्तरणयः सुशेवा ...{Loading}...</h4></summary>


अस्व॑प्नजस् त॒रण॑यस् सु॒शेवा॒ +++(=सुमुखाः)+++  
अत॑न्द्रासो ऽवृ॒का+++(=अहिंसका)+++ अश्र॑मिष्ठाः ।  
ते +++(रश्मयः)+++ पा॒यव॑स् स॒ध्रिय॑ञ्चो +++(=सङ्गताः)+++  
नि॒षद्या+++(=उपविश्य)+++ऽग्ने॒ तव॑ नः पान्त्व् अमूर +++(=अमर्त्य)+++ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/13_ye_pAyavo.md">
<details open><summary><h4>१३ ये पायवो ...{Loading}...</h4></summary>



+++(उतथ्यभार्या ममता। तस्याम् बृहस्पतिर् रेतः स्थापयितुम् अयतत। तत्र वर्तमानं रेतोऽन्तरम् आक्षिपत्। बृहस्पतिर् अशपत् तम् दीर्घतमा भवेति। सोऽ अग्नेर् अलभत चक्षुः।)+++

ये पा॒यवो॑ मामते॒यन् ते॑ अग्ने॒  
पश्य॑न्तो अ॒न्धन् दु॑रि॒ताद् अर॑क्षन् ।  
र॒रक्ष॒ तान्त् सु॒कृतो॑ वि॒श्ववे॑दा॒  
दिप्स॑न्त॒ +++(दम्भितुकामाः)+++ इद् रि॒पवो॒ ना ह॑ दे॒भुः +++(=परिभवन्ति)+++ ॥

</details>
</div>

### प्रतिज्ञानुवर्तनम्
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/14_tvayA_vayaM.md">
<details open><summary><h4>१४ त्वया वयं ...{Loading}...</h4></summary>


त्वया॑ व॒यꣳ स॑ध॒न्य॑स् त्वोता॒स् +++(त्वया +अविताः=रक्षिताः)+++  
तव॒ प्रणी॑त्याऽश्याम॒ वाजान्॑ +++(=अन्नानि)+++ ।  
उ॒भा +++(पाप)+++शꣳसा॑ +++(शत्रू)+++ सूदय सत्यताते  
ऽनुष्ठु॒या कृ॑णुह्य् अह्रयाण +++(=अह्रीः)+++ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/04/004/15_ayA_te.md">
<details open><summary><h4>१५ अया ते ...{Loading}...</h4></summary>


अ॒या +++(=अनया)+++ ते॑ अग्ने स॒मिधा॑ विधेम॒  
प्रति॒ स्तोमꣳ॑ श॒स्यमा॑नं गृभाय +++(=गृहाण)+++ ।  
दहा॒ ऽशसो॑ +++(=अशंसो)+++ र॒क्षसः॑ पा॒ह्य॑स्मान्  
द्रु॒हो नि॒दो +++(=निन्दकात्)+++ मि॑त्रमहो +++(=मित्रपूज्य!)+++ अव॒द्यात्+++(=परिवादात्)+++ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/087/01_raxohaNaM_vAjinamA.md">
<details open><summary><h4>०१ रक्षोहणं वाजिनमा ...{Loading}...</h4></summary>


र॒क्षो॒हणं॑ वा॒जिन॒म् +++(=अन्नवन्तम्)+++ आऽऽजि॑घर्मि +++(=दीपयामि)+++  
मि॒त्रं प्रथि॑ष्ठ॒म् +++(=विस्तीर्णतमम्)+++ उप॑यामि॒ शर्म॑ ।  
शिशा॑नो +++(=तीक्ष्णः)+++ अ॒ग्निः क्रतु॑भि॒स् समि॑द्ध॒स्  
स नो॒ दिवा॒ स रि॒षः +++(=हिंसकात्)+++ पा॑तु॒ नक्त॑म् ॥

</details>
</div>

### रक्षोहाग्निध्यानम्
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/05/002/09_vi_jyotiShA.md">
<details open><summary><h4>०९ वि ज्योतिषा ...{Loading}...</h4></summary>


वि ज्योति॑षा बृह॒ता भा॑त्य् अ॒ग्निर्  
आ॒विर् विश्वा॑नि कृणुते महि॒त्वा +++(=महत्तया)+++ ।  
प्रादे॑वीर् मा॒यास् स॑हते दु॒रेवाः॒ +++(=दुरत्ययः)+++  
शिशी॑ते॒ +++(=तीक्ष्णीकरोति)+++ शृङ्गे॒ रक्ष॑से वि॒निक्षे॑ +++(=विनाशाय)+++ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/05/002/10_uta_svAnAso.md">
<details open><summary><h4>१० उत स्वानासो ...{Loading}...</h4></summary>


उ॒त स्वा॒नासो॑ +++(=सस्वनाः)+++ दि॒वि ष॑न्त्व् अ॒ग्नेस्  
ति॒ग्मायु॑धा॒ रक्ष॑से॒ हन्त॒ वा उ॑ ।  
[+++(अस्माकं)+++ मदे॑ +++(=मदाय)+++ चिदस्य॒ प्ररु॑जन्ति॒ +++(=भञ्जन्ति (अदेवीः))+++ भामा॒+++(=भासः रश्मयो)+++,  
न व॑रन्ते +++(अस्मान्)+++ परि॒बाधो॒ अदे॑वीः ॥ ]

</details>
</div>
</details>
</div> 

‘इन्द्रं वो विश्वतस्परि हवामहे' इत्यनुवाकं  

<div class="js_include" url="/vedAH_yajuH/taittirIyam/saMhitA/sarva-prastutiH/1/6_aiShTika-yAjamAnAdi/12_kAmyeShTi-mantrAH"  newLevelForH1="5" includeTitle="false"> </div>  


'यत इन्द्र'  

<div class="js_include" newlevelforh1="2" title="विश्वास-शाकल-प्रस्तुतिः" unfilled="" url="/vedAH_Rk/shAkalam/saMhitA/vishvAsa-prastutiH/08/061/13_yata_indra.md">
<details open><summary><h5>विश्वास-शाकल-प्रस्तुतिः ...{Loading}...</h5></summary>


यत॑ इन्द्र॒ भया॑महे॒  
ततो॑ नो॒ अभ॑यं कृधि ।  
मघ॑वञ् छ॒ग्धि +++(=शक्तो वर्तस्व)+++ तव॒ तन् न॑+++(ः)+++ ऊ॒तिभि॑र्+++(=रक्षाभिः, ऊ॒तये॒ इति तैत्तिरीयपाठः)+++  
वि द्विषो॒ वि मृधो॑+++(=सङ्ग्रामान्)+++ जहि ।।

</details>
</div>


'स्वस्तिदा' 

<div class="js_include" url="/vedAH_Rk/shAkalam/saMhitA/vishvAsa-prastutiH/10/152/02_svastidA_vishaspatirvRtrahA.md"  newLevelForH1="5" includeTitle="false"> </div>  


'महाँ इन्द्रो वज्रबाहुः'  

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/1/4_somAbhiShavAdi/42_ShoDashigrahaH/01_mahAM_indro.md">
<details open><summary><h4>विश्वास-प्रस्तुतिः ...{Loading}...</h4></summary>

म॒हाꣳ इन्द्रो॒ वज्र॑बाहुष्  
षोड॒शी **शर्म॑ यच्छतु** ।  
**स्व॒स्ति** नो॑ म॒घवा॑ **करोतु॒**  
**हन्तु॑** पा॒प्मान॒य्ँ यो᳚ऽस्मान् द्वेष्टि॑ ॥
</details>
</div>


'सजोषा' इति चतसृभिः+++(=??)+++, 

<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/03/047/02_sajoShA_indra.md">
<details open><summary><h5>०२ सजोषा इन्द्र ...{Loading}...</h5></summary>


स॒जोषा॑ इन्द्र॒ सग॑णो म॒रुद्भिः॒  
**सोमं॑ पिब** वृत्र॒हा शू॑र वि॒द्वान् ।  
**ज॒हि शत्रूँ॒र्** अप॒ मृधो॑ नुद॒स्व  
+**अथाभ॑यं कृणुहि** वि॒श्वतो॑ नः ॥

</details>
</div>


'ये देवाः पुरस्सदः' इति पञ्च, 

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/8_rAjasUyAdi/07_chAturmAsyeShu_shunAsIryaparva/ye_devAH_purassadaH.md"  newLevelForH1="5" includeTitle="false"> </div>  


‘अग्नये रक्षोघ्ने’ इति पञ्च 

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/8_rAjasUyAdi/07_chAturmAsyeShu_shunAsIryaparva/agnaye_raxoghne_5.md"  newLevelForH1="5" includeTitle="false"> </div>  


‘अग्निरायुष्मान्' इति पञ्च, 

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/2/3/10_AyuShkAmeShTimantrAH/agnir_AyuShmAn.md"  newLevelForH1="5" includeTitle="false"> </div>  

'यावामिन्द्रावरुणे'ति चतुरः,  
'यो वामिन्द्रावरुणा' इत्यष्टौ पर्यायान्, [[3]]

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/2/3/13_pApmanA_gRhItasyeShTiH/yA_vAm.md"  newLevelForH1="5" includeTitle="false"> </div>  


'अग्ने यशस्विन्' इति चतस्रः 

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/7/04/23_agne_yashasvin.md">
<details open><summary><h4>विश्वास-प्रस्तुतिः ...{Loading}...</h4></summary>

अग्ने॑ यशस्वि॒न्‌ यश॑से॒मम् +++(यजमानं)+++ **अ॑र्प॒य**  
+इन्द्रा॑वती॒म् अप॑चितीम्+++(=पूजां)+++ **इ॒हाव॑ह** ।
अ॒यम् मू॒र्धा प॑रमे॒ष्ठी सु॒वर्चाः᳚,  
समा॒नाना॑म् **उत्त॒मश्लो॑को अस्तु** ।
</details>
</div>

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/7/04/27_bhadram_pashyanta.md">
<details open><summary><h4>विश्वास-प्रस्तुतिः ...{Loading}...</h4></summary>

भ॒द्रम् **पश्य॑न्त॒ उप॑ सेदु॒र्** अग्रे॒  
तपो॑ +++(उपसल्-लक्षणां)+++ दी॒ख्षाम् ऋष॑यस् सुव॒र्-विदः॑ ।  
ततः॑ ख्ष॒त्रम् बल॒म् ओज॑श् च **जा॒तन्**  
तद् अ॒स्मै दे॒वा **अ॒भि सन्न॑मन्तु** ।
</details>
</div>

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/7/04/31_dhAtA_vidhAtA.md">
<details open><summary><h4>विश्वास-प्रस्तुतिः ...{Loading}...</h4></summary>

धा॒ता वि॑धा॒ता प॑र॒मोत स॒न्दृक्  
प्र॒जाप॑तिᳶ परमे॒ष्ठी वि॒राजा᳚ ।  
स्तोमा॒श् छन्दाꣳ॑सि नि॒विदो॑ म **आहुर्**  
ए॒तस्मै॑ रा॒ष्ट्रम् **अ॒भि सन्न॑माम** ।
</details>
</div>

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/7/04/35_abhyAvartadhvam_upa.md">
<details open><summary><h4>विश्वास-प्रस्तुतिः ...{Loading}...</h4></summary>

**अ॒भ्याव॑र्तध्व॒म्** उप॒ मेत॑ सा॒कम्  
अ॒यꣳ शा॒स्ता ऽधि॑पतिर् वो **अस्तु** ।  
अ॒स्य वि॒ज्ञान॒म् **अनु॒ सꣳ र॑भध्वम्**  
इ॒मम् प॒श्चाद् **अनु॑ जीवाथ॒** सर्वे᳚ ।
</details>
</div>

'ऋताषा'डिति सानुषङ्गम् अनुवाकं 

<div class="js_include" includetitle="true" newlevelforh1="2" unfilled url="/vedAH_yajuH/taittirIyam/saMhitA/sarva-prastutiH/3/4/07_rAShTrabhRnmantrAH">
<details open><summary><h2>०७ राष्ट्रभृन्मन्त्राः ...{Loading}...</h2></summary>


विश्वेदेवा ऋषयः


<details><summary>भास्करोक्त-विनियोगः</summary>

1अथ राष्ट्रकामादिभ्यो विहिता राष्ट्रभृतः ऋताषाडृतधामेत्यादयः द्विस्स्वाहाकारं होतव्याः ।
</details>
<details><summary>मूलम् (संयुक्तम्)</summary>

ऋ॒ता॒षाडृ॒तधा॑मा॒ऽग्निर्ग॑न्ध॒र्वस्तस्यौष॑धयोऽफ्स॒रस॒ ऊर्जो॒ नाम॒ स इ॒दम्ब्रह्म॑ ख्ष॒त्रम्पा॑तु॒ ता इ॒दम्ब्रह्म॑ ख्ष॒त्रम्पा᳚न्तु॒ तस्मै॒ स्वाहा॒ ताभ्य॒स्स्वाहा॑
</details>
<details><summary>सङ्क्षेपः</summary>

ऋ॒ता॒षाड् +++(=ऋतेन शाततीति)+++ ऋ॒तधा॑मा॒ ऽग्निर् ग॑न्ध॒र्वः। स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।  
तस्यौष॑धयोऽप्स॒रस॒ ऊर्जो॒ नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।

स॒ꣳ॒हि॒तो वि॒श्वसा॑मा॒ +++(=विश्वानि सामान्यवसितान्यस्मिन्)+++ सूर्यो॑ ग॑न्ध॒र्वः । … ।    
तस्य॒ मरी॑चयोऽप्स॒रस॒ आ॒युवो॒ नाम॑ । … ।

सु॒षु॒म्नः+++(=सुखम्)+++ सूर्य॑रश्मिश् च॒न्द्रमा॑ ग॑न्ध॒र्वः । … ।  
तस्य॒ नक्ष॑त्राण्यऽप्स॒रसो॑ बे॒कुर॑यो॒+++(=चित्तविकारहेतवः)+++ नाम॑ । … ।

भु॒ज्युस् +++(=पालयिता, यो भुनक्ति)+++ सु॑प॒र्णो य॒ज्ञो ग॑न्ध॒र्वः । … ।    
तस्य॒ दक्षि॑णा अप्स॒रस॑स् स्त॒वा  नाम॑ । … ।

प्र॒जाप॑तिर्वि॒श्वक॑र्मा॒ मनो॑ गन्ध॒र्वः । … ।  
तस्य॑र्क्सा॒मान्य् अप्स॒रसो॒ वह्ण॑यो॒ +++(सौन्दर्यं वहन्तीति)+++ नाम॑ । … ।

इ॒षि॒रो +++(इष्यमानवस्तुवत्त्वात्)+++ वि॒श्वव्य॑चा॒ +++(विश्वं वियातीति)+++ वातो॑ ग॑न्ध॒र्वः । … ।  
तस्यापो॑ऽप्स॒रसो॑ मु॒दा नाम॑ । … ।

भुव॑नस्य पते॒ यस्य॑ त उ॒परि॑ गृ॒हा इ॒ह च॑ ।
स नो॑ रास्व+++(=देहि)+++ +आज्या॑निꣳ+++(=दीर्घायुः)+++ रा॒यस्पोषाꣳ॑  
सु॒वीर्यꣳ॑ संवत्स॒रीणाꣳ॑ स्व॒स्तिꣳ स्वाहा॑ ।

प॒र॒मे॒ष्ठ्य् +++(=परमस्थानो)+++ अधि॑पतिर् मृ॒त्युर् ग॑न्ध॒र्वः । … ।  
तस्य॒ विश्व॑म् अप्स॒रसो॒ भुवो॑  नाम॑ । … ।

सु॒क्षि॒तिस् सुभू॑तिर् भद्र॒कृत् सुव॑र्वान् प॒र्जन्यो॑ ग॑न्ध॒र्वः । … ।  
तस्य॒ वि॒द्युतो॑ऽप्स॒रसो॒ रुचो॒  नाम॑ । … ।

दू॒रेहे॑तिर् अमृड॒यो मृ॒त्युर् ग॑न्ध॒र्वः । … ।  
तस्य॒ प्र॒जा अ॑प्स॒रसो॒ भी॒रुवो॒  नाम॑ । … ।

चारुः॑ कृपणका॒शी +++(कृपणेषु मनो दीपयतीति)+++ कामो॑ ग॑न्ध॒र्वः । … ।  
तस्या॒धयो॑ +++(=चित्तक्लेशाधिदेवताः)+++ ऽप्स॒रस॑श् शो॒चय॑तीर् नाम॑ । … ।

स नो॑ भुवनस्य पते॒ यस्य॑ त उ॒परि॑ गृ॒हा इ॒ह च॑।  
उ॒रु+++(=विपुल)+++ब्रह्म॑णे॒ ऽस्मै क्ष॒त्राय॒  
महि॒+++(=महत्)+++ शर्म॑ यच्छ॒ स्वाहा॑ ॥
</details>
<details open><summary>विश्वास-प्रस्तुतिः</summary>

ऋ॒ता॒षाड् +++(=ऋतेन शाततीति)+++ ऋ॒तधा॑मा॒ ऽग्निर् ग॑न्ध॒र्वः। स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।  
तस्यौष॑धयोऽप्स॒रस॒ ऊर्जो॒ नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।
</details>
<details><summary>मूलम्</summary>

ऋ॒ता॒षाडृ॒तधा॑मा॒ अग्निर्ग॑न्ध॒र्वः , तस्यौष॑धयोऽफ्स॒रसः॑  , ऊर्जो॒ नाम॒,  स इ॒दम्ब्रह्म॑ ख्ष॒त्रम्पा॑तु॒ ,ता इ॒दम्ब्रह्म॑ ख्ष॒त्रम्पा᳚न्तु॒,  तस्मै॒ स्वाहा॒ , ताभ्य॒स्स्वाहा॑
</details>
<details><summary>भट्टभास्कर-टीका</summary>

तस्मा इति गन्धर्वाय । ताभ्य इत्यप्सरोभ्यः । 'स इदं ब्रह्म क्षत्रं पातु' इति गन्धर्वेष्वनुषज्यते । 'ता इदं ब्रह्म क्षत्रं पान्तु' इत्यप्सरस्सु ।
भुवनस्य पते इति पञ्चपदा पङ्क्तिः । 'भुवनस्य पते ' इति प्रथमपादान्तः । इयं च पर्यायाणां सप्तमी, आहुतीनां त्रयोदशी ।
अथ 'स नो भुवनस्य्' इति न्यङ्कुसारिणी । द्वितीयः पादो द्वादशाक्षरः । इयं तु पर्या याणां द्वादशी, आहुतीनां द्वाविंशतिः ।

ऋताषाट् ऋतं सत्यं यज्ञं वा सहते अभिभवति अतःपरं नास्ति सत्यं यज्ञो वा । ऋतेन वा विश्वमभिभवति । 'छन्दसि सहः' इति ण्विः, 'अन्येषामपि दृश्यते' इति दीर्घत्वम्, 'सहेस्साढस्सः' इति षत्वम् ।

ऋतधामा ऋतं सत्यं यज्ञो वा धाम स्थानं तेजो वा यस्य स ऋतधामा । ईदृशत्वादग्निर्गन्धर्वः गान्धारबन्धं धारयति उदकं वा यागद्वारेणोत्पादयतीति गन्धर्वः, पृषोदरादिः । तस्य सम्बन्धिन्यः तेनाह्रियमाणा ओषधयः अप्सरस्त्वेन रूप्यन्ते, गन्धर्वाणामप्सरसो भार्याः, अपस्सारयन्ति अन्नं भूत्वा आहुतिद्वारेणादित्यं प्राप्नुवन्ति यथोक्तं 'अग्नौ प्रास्ताहुतिस्सम्यगादित्यमुपतिष्ठते' इत्यादि । ऊर्जो नामान्नाख्यः, अन्नं भूत्वेत्यर्थः ।

केचिदाहुः - दोग्धृस्थानीयोग्निः वत्सस्थानीयाभिरोषधीभिः गां पयो दुघे इति स तादृशोग्निः इदं ब्रह्म क्षत्रं च पात्विति अस्मानाहुतिद्वारेण, प्राधान्यात्तयोर्ग्रहणं सर्वस्थावरजङ्गमप्रदर्शनार्थम् । ताश्च तादृश्योप्सरसः इदं क्षत्रं च पातु, तस्मा अग्नये स्वा हुतं करोमि ताभ्यश्चाप्सरोभ्यः ।

एवं सर्वेषु पर्यायेषु द्रष्टव्यम् ॥
</details>
<details><summary>मूलम् (संयुक्तम्)</summary>

सꣳहि॒तो वि॒श्वसा॑मा॒ सूर्यो॑ गन्ध॒र्वस्तस्य॒ मरी॑चयोऽफ्स॒रस॑ आ॒युव॑स्
</details>
<details open><summary>विश्वास-प्रस्तुतिः</summary>

स॒ꣳ॒हि॒तो वि॒श्व-सा॑मा॒ सूर्यो॑ गन्ध॒र्वस् [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॒ मरी॑चयोऽफ्स॒रस॑ आ॒युवः॑  [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]


</details>
<details><summary>मूलम्</summary>

स॒ꣳ॒हि॒तो वि॒श्वसा॑मा॒ सूर्यो॑ गन्ध॒र्वस् [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॒ मरी॑चयोऽफ्स॒रस॑ आ॒युवः॑  [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]


</details>
<details><summary>भट्टभास्कर-टीका</summary>

2संहितः सन्धीयतेऽनेनेति संहितः करणे क्तः, नैशी सूर्यप्रवृत्तिर्लक्ष्यते दर्शनात्मिका । विश्वसामा विश्वं सामावसितमस्मिन्निति विश्वसासा । अनेनापि नैशी वृत्तिर्लक्ष्यते अदर्शनात्मिका । 'बहुव्रीहौ विश्वं संज्ञायाम्' इति विश्वशब्दोन्तोदात्तः । एवं अहोरात्रे प्रवर्तयन् सूर्यः गन्धर्वः व्याख्यातः मरीचयोप्सरसः मारयन्ति शोषयन्ति सलिलं दिवसविशेषेषु वर्षार्थमेवेति मरीचयः । अपां सारयितारोप्सरसः । आविष्टलिङ्गत्वादप्सरश्शब्दस्स्त्रीलिङ्गेनैवोच्यते । वत्सस्थानीया वा पूर्ववत् ।

आयुवः गमनशीलाः विश्वव्यापिनः । एतेः 'छन्दसीणः' इत्युण्प्रत्ययः, 'जसादिषु वा वचनं प्राङ्णौ चङ्युपधायाः' इति जसि गुणाभावः, 'तन्वादीनां छन्दसि बहुलम्' इत्युवङ् । नामेत्यादिस्सर्वत्रानुषङ्गः ॥
</details>
<details><summary>मूलम् (संयुक्तम्)</summary>

सुषु॒म्नस्सूर्य॑रश्मिश्च॒न्द्रमा॑ गन्ध॒र्वस्तस्य॒ नख्ष॑त्राण्यफ्स॒रसो॑ बे॒कुर॑यः
</details>
<details open><summary>विश्वास-प्रस्तुतिः</summary>

सु॒-षु॒म्नस् सूर्य॑-रश्मिश् च॒न्द्रमा॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॒ नख्ष॑त्राण्य् अफ्स॒रसो॑ बे॒कुर॑यः [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>मूलम्</summary>

सु॒षु॒म्नस्सूर्य॑रश्मिश्च॒न्द्रमा॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॒ नख्ष॑त्राण्यफ्स॒रसो॑ बे॒कुर॑यः [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>भट्टभास्कर-टीका</summary>

3सुषुम्नः सुसूते शोभनं सुखं यो न इति । 'नञ्सुभ्याम्' इत्युत्तरपदान्तोदात्तत्वम् । चन्द्रो ह्यमृताद्देवपितृमनुष्यान् सुखयति । सूर्यरश्मिरेव रश्मिः यस्य अमृतात्मकत्वात् चन्द्रस्य । यथाऽऽहुः -
सूर्योग्निमयो गोलः
चन्द्रोम्बुमयस्स्वभाक्तस्स्वच्छः ।
तस्मात्स्वतो रश्म्यभावात् सूर्यरश्मिभिरेवायं दीप्यते इति । तदप्याहुः -
भूग्रहभानां गोलार्धानि स्वच्छायया विवर्णानि ।
अर्धानि यथासारं सूर्याभिमुखानि दीप्यन्ते ॥ इति ॥

एतदुक्तं भवति । यदस्यैवान्तस्थस्य चन्द्रबिम्बस्यार्धमेकं सर्वदा भास्वरं भवति, अर्धं तद्व्यतिरिक्तवर्णं दृश्यते । तत्रेदं कारणं - सूर्याभिमुखं यदर्वं तत्सूर्यरश्मिभिरादीप्यते, अन्यत्स्वामेव छायामवलम्बति । किमिति तर्हि चन्द्रमसो बिम्बार्धं सर्वदा न चकास्ति चकास्त्येव । किमिति नोपलभ्यते । उच्यते - अमावास्यायां चन्द्रमस उपर्यादित्यः तदासौ तस्य चन्द्रमसः उपरि यद्बिम्बार्धं तदशेषमवभासयति । ततश्चन्द्रस्यामावास्ययोपलक्षितोपरिबिम्बे केन्द्रात् यथा यथा पश्चादादित्योवलम्बते तथा तथा चन्द्रमसो बिम्बं केन्द्रस्य परतोवलम्बते तत्केन्द्रवशाच्चन्द्रमसो बिम्बार्धं यावदेवामावास्योपलक्षिते बिम्बस्यार्धादधोवलम्बते तावच्चन्द्रमसो बिम्बं अस्माभिरुपलभ्यते । शेषमुपरिस्थितत्वात् सूर्याभिमुखं दीप्यमानमपि नोपलभ्यते । तस्माद्यावद्यावत्सवितृकराश्लिष्टमवलम्बते तावत्तावच्छुक्लश्चन्द्रमा उपलभ्यते । तेनमी ज्योत्स्त्नावितानावभासिनश्चन्द्रकराः सूर्य मरीचय एव । केन तर्हि सवितृमरीचयोम्बुमयस्वभावे च श्यामे चन्द्रबिम्बे सम्मूर्छिता नैशं ध्वान्तमुपध्वंसयन्ति । उच्यते - यथा दर्पणे जले वा दिवाकरकरास्सम्मूर्छितास्सन्तो गृहान्तर्गर्तं तमः क्षपयन्ति एवं तदिति द्रष्टव्यम् । अन्यच्च यो यः चन्द्रबिम्बप्रदेशः सवितृमार्गे ऋजुत्वेन व्यवस्थितः स एव शुक्ल उपलक्ष्यते नेतर इत्यवगन्तव्यम् । एवं च निरुक्ते पठ्यते - 'तस्यैको रश्मिः चन्द्रमसं प्रतिदीप्यते तेनोत्प्रेक्षितव्यमादित्योस्य दीप्तिर्भवति' इति । तादृशः चन्द्रमा गन्धर्वः नक्षत्राण्यप्सरसः वृष्टिहेतुत्वात् । बेकुरयः वर्णव्यावृत्तिश्छान्दसी, भेकुरयः । वाजसनेयिनामेष एव पाठः । भयं यक्ष्माख्यं चन्द्रस्य कृतवत्यः इत्यर्थः । बिभेतेर्व्यत्ययेन भावे विन्, करोतेरौणादिके किप्रत्यये छान्दसमुत्वम् । अन्य आहुः - वृष्ट्यादिकरणशीलाः बेकुरयः । वेरुपसर्गस्य स्वरव्यञ्जनयोर्वृत्तिरिति ॥
</details>
<details><summary>मूलम् (संयुक्तम्)</summary>

भु॒ज्युस्सु॑प॒र्णो य॒ज्ञो ग॑न्ध॒र्वस्तस्य॒ दख्षि॑णा अफ्स॒रस॑स्स्त॒वाः
</details>
<details open><summary>विश्वास-प्रस्तुतिः</summary>

भु॒ज्युस्सु॑प॒र्णो य॒ज्ञो ग॑न्ध॒र्वस्, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॒ दख्षि॑णा अफ्स॒रस॑स् स्त॒वाः [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>मूलम्</summary>

भु॒ज्युस्सु॑प॒र्णो य॒ज्ञो ग॑न्ध॒र्वस्, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॒ दख्षि॑णा अफ्स॒रस॑स् स्त॒वाः [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>भट्टभास्कर-टीका</summary>

4भुज्युः भुनक्ति पालयति विश्वमिति भुज्युः, भुजेरौणादिकः क्युप्रत्ययः । सुपर्णः शोभनपतनः शोभनगमनः । पूर्वपदान्तोदात्तत्वम् । ईदृशो यज्ञः गन्धर्वो भवति । दक्षिणा अप्सरसः । दक्षिणा, दक्ष वृद्धौ, दक्षिणेति कल्याण्यः दक्षिणावृद्ध्यै भवन्ति । तामेव कल्याणतामाह - स्तवा इति । स्तूयन्त इति स्तवाः । यद्वा - स्तूयते पुरुषो याभिस्ताः स्तवाः यो भूरि ददाति सः स्तूयते हि लोके न कर्मणैव । ऋदोरप् । उञ्छादिर्द्रष्टव्यः ॥
</details>
<details><summary>मूलम् (संयुक्तम्)</summary>

प्र॒जाप॑तिर्वि॒श्वक॑र्मा॒ मनः॑ [19] ग॒न्ध॒र्वस्तस्य॑र्ख्सा॒मान्य॑फ्स॒रसो॒ वह्न॑यः
</details>
<details open><summary>विश्वास-प्रस्तुतिः</summary>

प्र॒जाप॑तिर्वि॒श्वक॑र्मा॒  मनो॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॑र्ख्सा॒मान्य॑फ्स॒रसो॒ वह्न॑यः  [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>मूलम्</summary>

प्र॒जाप॑तिर्वि॒श्वक॑र्मा॒  मनो॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॑र्ख्सा॒मान्य॑फ्स॒रसो॒ वह्न॑यः  [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>भट्टभास्कर-टीका</summary>

5प्रजापतिः प्रजानां पालयिता । 'पत्यावैश्वर्ये' इति पूर्वपदप्रकृतिस्वरत्वम् । विश्वकर्मा विश्वं करणीयं यस्य स विश्वकर्माः ; मनोनिबन्धनत्वात्सर्वप्रवृत्तीनाम् । पूर्ववद्विश्वशब्दस्य अन्तादोत्तत्वम् । उभयत्रापि लिङ्गव्यत्ययः । यद्वा - प्रजापतिर्वीश्वकर्मभावेन स्तूयते तत्कार्यभावेन प्रवणार्थं, लुप्तोपमा वा । मनो गन्धर्वः सम्यग्यागनिवृत्तेः । ऋक्सामान्यप्सरसः. यजुषामप्युपलक्षणम् । वह्नयः ऋगादयः यज्ञं वहन्ति मनसा गृहीतत्वात्ताः ॥
</details>
<details><summary>मूलम् (संयुक्तम्)</summary>

इषि॒रो वि॒श्वव्य॑चा॒ वातो॑ गन्ध॒र्वस्तस्यापो᳚ऽफ्स॒रसो॑ मु॒दा
</details>
<details open><summary>विश्वास-प्रस्तुतिः</summary>

इ॒षि॒रो  वि॒श्वव्य॑चा॒ वातो॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्यापो᳚ऽफ्स॒रसो॑ मु॒दाः [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>मूलम्</summary>

इ॒षि॒रो  वि॒श्वव्य॑चा॒ वातो॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्यापो᳚ऽफ्स॒रसो॑ मु॒दाः [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>भट्टभास्कर-टीका</summary>

6इषिरः सरणशीलस्सदागतिः । इष गतौ, औणादिकः किरच्प्रत्ययः । विश्वव्यचा विष्वग्भागं व्यचति पुरोवातादिरूपेण व्याप्नोति, विपूर्वादञ्चतेः 'गतिकारकयोरपि' इत्यसुन्, पूर्वपदप्रकृतिस्वरत्वस्य च बहुव्रीहिस्वरस्योपलक्षणत्वात् 'बहुव्रीहौ विश्वम्' इत्येतद्भवति । वातो गन्धर्वः, आपोप्सरसः व्याप्तिमत्यः वर्ष्या आपः मुदा नाम मोदयित्र्यः प्रजानां, ताभिर्हि सर्वे मोदन्ते, इगुपधात्कः ॥
</details>
<details open><summary>विश्वास-प्रस्तुतिः</summary>

भुव॑नस्य पते॒ यस्य॑ त उ॒परि॑ गृ॒हा इ॒ह च॑ ।   
स नो॑ रा॒स्वाज्या॑निꣳ रा॒यस्पोषꣳ॑ सु॒वीर्यꣳ॑ सव्ँवथ्स॒रीणाꣳ॑ स्व॒स्तिम् ।
</details>
<details><summary>मूलम्</summary>

भुव॑नस्य पते॒ यस्य॑ त उ॒परि॑ गृ॒हा इ॒ह च॑ ।   
स नो॑ रा॒स्वाज्या॑निꣳ रा॒यस्पोषꣳ॑ सु॒वीर्यꣳ॑ सव्ँवथ्स॒रीणाꣳ॑ स्व॒स्तिम् ।
</details>
<details><summary>भट्टभास्कर-टीका</summary>

7भुवनस्येत्यादि ॥ भुवनस्य भूतजातस्य पते पालयितः उपरि द्युलोक्तान्तरिक्षयोः इह च पृथिव्यां ग्रहाः ग्रहवासिनः । ते स्वभूताः स त्वं नोस्मभ्यं रास्व देहि । व्यत्ययेनात्मनेपदम् ॥ अज्यानिं अहानिं अहानिनिमित्तम् । क्तिनो निष्ठावद्भावात् 'ल्वादिभ्यश्च' इति नत्वम् । रायो धनस्य पोषं सुवीर्यं शोभनवीर्यकम् । 'वीरवीर्यौ च' इत्युत्तरपदान्तादोत्तत्वम् । संवत्सरीणां च स्वस्तिं अविनाशं संवत्सरभावीति । 'संपरिपूर्वात्ख च' इति खः ॥
</details>
<details><summary>मूलम् (संयुक्तम्)</summary>

प॒र॒मे॒ष्ठ्यधि॑पतिर्मृ॒त्युर्ग॑न्ध॒र्वस्तस्य॒ विश्व॑मफ्स॒रसो॒ भुव॑स्
</details>
<details open><summary>विश्वास-प्रस्तुतिः</summary>

प॒र॒मे॒ष्ठ्य् अधि॑पतिर् मृ॒त्युर् ग॑न्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॒ विश्व॑मफ्स॒रसो॒ भुवः॑   [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>मूलम्</summary>

प॒र॒मे॒ष्ठ्यधि॑पतिर्मृ॒त्युर्ग॑न्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॒ विश्व॑मफ्स॒रसो॒ भुवः॑   [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>भट्टभास्कर-टीका</summary>

8परमेष्ठी परमे स्वभावे तिष्ठतीति प्रत्यये 'तत्पुरुषे कृति बहुलम्' इति सप्तम्या अलुक् । अधिपतिः स्वामी मृत्युः गन्धर्वः विश्वं भूतजातं अप्सरसः सम्यङ्नीयमानं विश्वस्थितिहेतुरिति । भुवो नाम भवन्तीति भुवः । मध्यस्थतामादाय भूतानि धारयन्तीति ॥
</details>
<details><summary>मूलम् (संयुक्तम्)</summary>

सुख्षि॒तिस्सुभू॑तिर्भद्र॒कृथ्सुव॑र्वान्प॒र्जन्यो॑ गन्ध॒र्वस्तस्य॑ वि॒द्युतो᳚ऽफ्स॒रसो॒ रुचो॑
</details>
<details open><summary>विश्वास-प्रस्तुतिः</summary>

सु॒ख्षि॒तिस्सुभू॑तिर्भद्र॒कृथ्सुव॑र्वान् ,   प॒र्जन्यो॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॑ वि॒द्युतो᳚ऽफ्स॒रसो॒ +++('ता इदं ब्रह्म क्षत्रं पान्तु') +++ रुचो॑ [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>मूलम्</summary>

सु॒ख्षि॒तिस्सुभू॑तिर्भद्र॒कृथ्सुव॑र्वान् ,   प॒र्जन्यो॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॑ वि॒द्युतो᳚ऽफ्स॒रसो॒ +++('ता इदं ब्रह्म क्षत्रं पान्तु') +++ रुचो॑ [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>भट्टभास्कर-टीका</summary>

9सुक्षितिः शोभनक्षितिकः । पूर्ववत्स्वरः । सुभूतिः शोभनभूतिः सम्पत् प्रजानाम् । प्रादिसमासे अव्ययपूर्वपदप्रकृतिस्वरत्वम् । भद्रकृत् कल्याणकरी सर्वेषां सुवर्वान् द्युलोकवान् सस्यनिष्पत्त्यादिना तद्धारणात् । आदित्यवान्वा ; तदधीनप्रवृत्तित्वात् । 'छन्दसीरः' इति मतुपो वत्वम् । शोभनारणवान्वा । तन्वादित्वादुवङ् । पर्जन्यो गन्धर्वः । विद्युतोप्सरसः । रुचः रुचमानाः नभसि दीप्यमानाः ।
</details>
<details><summary>मूलम् (संयुक्तम्)</summary>

दू॒रेहे॑तिरमृड॒यः [20]  मृ॒त्युर्ग॑न्ध॒र्वस्तस्य॑ प्र॒जा अ॑फ्स॒रसो॑ भी॒रुवः
</details>
<details open><summary>विश्वास-प्रस्तुतिः</summary>

दू॒रेहे॑तिरमृड॒यो  मृ॒त्युर्ग॑न्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॑ प्र॒जा अ॑फ्स॒रसो॑ भी॒रुवः॑ [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>मूलम्</summary>

दू॒रेहे॑तिरमृड॒यो  मृ॒त्युर्ग॑न्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्य॑ प्र॒जा अ॑फ्स॒रसो॑ भी॒रुवः॑ [+नाम॑। ता इ॒दं ब्रह्म॑क्ष॒त्रं पा॑न्तु। ताभ्यः॒ स्वाहा॑ ।]

</details>
<details><summary>भट्टभास्कर-टीका</summary>

10दूरेहेतिः दूरेऽपि हेतिर्हननं यस्य, दूरेऽप्येतच्छ्रवणेन म्रियते इति कृत्वा । 'ऊतियूति' इत्यादौ हेतिशब्दो निपात्यते, 'तत्पुरुषे कृति बहुलम्' इत्यलुक् । अमृडयः दुःखयिता श्रवणमात्रेणैव भीतिजनकत्वात् । मृडेर्ण्यन्ताच्छान्दसः शः । मृत्युः श्रोतॄणां मारयिता त्रासनयत्नः गन्धर्वः प्रजा अप्सरसः ; तदर्थत्वात्तत्प्रवृत्तेः । भीरुवः भयशीलाः पुष्याभाया ? ॥
</details>
<details><summary>मूलम् (संयुक्तम्)</summary>

चारु॑ᳵ कृपणका॒शी कामो॑ गन्ध॒र्वस्तस्या॒धयो᳚ऽफ्स॒रस॑श्शो॒चय॑न्ती॒र्नाम॒ स इ॒दम्ब्रह्म॑ ख्ष॒त्रम्पा॑तु॒ ता इ॒दम्ब्रह्म॑ ख्ष॒त्रम्पा᳚न्तु॒ तस्मै॒ स्वाहा॒ ताभ्य॒स्स्वाहा
</details>
<details open><summary>विश्वास-प्रस्तुतिः</summary>

चारु॑ᳵ कृपण-का॒शी कामो॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्या॒धयो᳚ऽफ्स॒रसः॑ शो॒चय॑न्ती॒र्नाम॒  स इ॒दम्ब्रह्म॑ ख्ष॒त्रम्पा॑तु॒ ता इ॒दम्ब्रह्म॑ ख्ष॒त्रम्पा᳚न्तु॒ ताभ्य॒स्  +++(अप्सरोभ्यः)+++  स्वाहा॑॥
</details>
<details><summary>मूलम्</summary>

चारु॑ᳵ कृपणका॒शी कामो॑ गन्ध॒र्वः, [स इ॒दं ब्रह्म॑क्ष॒त्रं पा॑तु। तस्मै॒ स्वाहा॒ ।]  
तस्या॒धयो᳚ऽफ्स॒रसः॑ शो॒चय॑न्ती॒र्नाम॒  स इ॒दम्ब्रह्म॑ ख्ष॒त्रम्पा॑तु॒ ता इ॒दम्ब्रह्म॑ ख्ष॒त्रम्पा᳚न्तु॒ तस्मै॒ स्वाहा॒, ताभ्य॒स् स्वाहा॑
</details>
<details><summary>भट्टभास्कर-टीका</summary>

11चारुः चरणशीलः वीषयमवगाहत इति कृपणकाशी कृपणेष्विन्द्रियाथेर्षु मनः काशयतीति 'सुप्यजातौ' इति णिनिः । कामो गन्धर्वः । तेन हि यागादिद्वारेण वृत्तिरुत्पाद्यते । तस्याधयोप्सरसः आधीयन्ते ऋद्धावित्याधयः काम्या इन्द्रियार्था उच्यन्ते । 'उपसर्गे घोः किः' । शोचयन्तीः शोचयन्त्यः, तेषामलाभेन हि प्रजाः शोचन्ते । 'वा छन्दसि' इति पूर्वसवर्णदीर्घत्वम् । नामेत्यादि पुनराम्नायते अनुषङ्गसमाप्तिं द्योतयितुम् ॥
</details>
<details open><summary>विश्वास-प्रस्तुतिः</summary>

स नो॑ भुवनस्य पते॒ यस्य॑ त उ॒परि॑ गृ॒हा इ॒ह च॑ ।   
उ॒रु ब्रह्म॑णे॒ऽस्मै ख्ष॒त्राय॒ महि॒ शर्म॑ यच्छ ॥ [21]
</details>
<details><summary>मूलम्</summary>

स नो॑ भुवनस्य पते॒ यस्य॑ त उ॒परि॑ गृ॒हा इ॒ह च॑ ।   
उ॒रु ब्रह्म॑णे॒ऽस्मै ख्ष॒त्राय॒ महि॒ शर्म॑ यच्छ ॥ [21]
</details>
<details><summary>भट्टभास्कर-टीका</summary>

12स न इत्यादि ॥ व्याख्यातमर्धर्चम् ।

-  {भुवनस्येत्यादि ॥ भुवनस्य भूतजातस्य पते पालयितः उपरि द्युलोक्तान्तरिक्षयोः इह च पृथिव्यां ग्रहाः ग्रहवासिनः । ते स्वभूताः स त्वं नोस्मभ्यं रास्व देहि । व्यत्ययेनात्मनेपदम् ॥ }

स त्वं नोस्माकं सम्बन्धिने अस्मै ब्रह्मणे अस्मै क्षत्राय उरु विस्तीर्णं महि महनीयं च शर्म सुखं यच्छ देहि । अन्ये आहुः - स न इति काम उच्यते । यस्य ते उपरि गृहाः इह च । स त्वं हे भुवनस्य पते काम ब्रह्मणे क्षत्राय च अस्मै उरु महनीयं च शर्म यच्छेति ॥


इति तृतीये चतुर्थे सप्तमोनुवाकः ॥
</details>
</details>
</div> 

'नमो अस्तु सर्पेभ्य' इति चतस्रः, 

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/05_namo_astu.md">
<details open><summary><h2>०५ नमो अस्तु ...{Loading}...</h2></summary>


नमो॑ अस्तु स॒र्पेभ्यो॑  
ये के च पृथि॒वीम् अनु॑।  
ये अ॒न्तरि॑क्षे दि॒वि  
तेभ्य॑स् स॒र्पेभ्यो॒ नमः॑॥

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/06_ye-do_rochane.md">
<details open><summary><h2>०६ येऽदो रोचने ...{Loading}...</h2></summary>



ये॑ऽदो, रो॑च॒ने दि॒वो,  
ये वा॒ सूर्य॑स्य र॒श्मिषु॑ ।  
येषा॑म् अ॒प्सु सदः॑ कृ॒तं  
तेभ्यः॑ स॒र्पेभ्यो॒ नमः॑ ॥

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/07_yA_iShavo.md">
<details open><summary><h2>०७ या इषवो ...{Loading}...</h2></summary>


या इष॑वो यातु॒धाना॑नां॒  
ये वा॒ वन॒स्पती॒ꣳ॒र् अनु॑ ।  
ये वा॑ऽव॒टेषु॒+++(→बिलेषु)+++ शेर॑ते॒  
तेभ्यः॑ स॒र्पेभ्यो॒ नमः॑ ॥

</details>
</div>

‘अयं पुरो हरिकेश' इति पञ्च पर्यायान्, 

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/4/4/03_choDAkhyeShTakopadhAnam/ayaM_puro_harikeshaH.md"  newLevelForH1="5" includeTitle="false"> </div>  


'आशुश्शिशानः' 

<div class="js_include" url="/vedAH_yajuH/taittirIyam/saMhitA/sarva-prastutiH/4/6/04_agni-praNayanAngam_apratiratha-sUktam"  newLevelForH1="5" includeTitle="false"> </div>  


'शञ्च मे’, 

<div class="js_include" url="/vedAH_yajuH/taittirIyam/saMhitA/sarva-prastutiH/4/7/03_vasordhArA_shaM_cha_me/"  newLevelForH1="5" includeTitle="false"> </div>  


‘ममाग्ने’, 

<div class="js_include" url="/vedAH_yajuH/taittirIyam/saMhitA/sarva-prastutiH/4/7/14_vihavyAkhyeShTakopadhAnam"  newLevelForH1="5" includeTitle="false"> </div>  


‘अग्नेर्मन्वे’ इत्यनुवाकान्, 

<div class="js_include" includetitle="true" newlevelforh1="2" unfilled url="/vedAH_yajuH/taittirIyam/saMhitA/sarva-prastutiH/4/7/15_ashvamedha-yAjyAnuvAkyAH_mRgAram_agner_manve/">
<details open><summary><h2>अग्नेर्मन्वे ...{Loading}...</h2></summary>

### अग्निः
अ॒ग्नेर्म॑न्वे प्रथ॒मस्य॒ प्रचे॑तसो॒  
यं पाञ्च॑जन्यं +++(=पञ्चभ्यो जनेभ्यो हितं)+++ ब॒हव॑स्समि॒न्धते॑।  
विश्व॑स्यां वि॒शि प्र॑विविशि॒वाꣳस॑म् ईमहे॒  
स नो मुञ्च॒त्वꣳह॑सः ॥

यस्ये॒दं प्रा॒णन् नि॑मि॒षद्+++(=?)+++ यद् एज॑ति॒ +++(=कम्पते)+++  
यस्य॑ जा॒तं जन॑मानं च॒ केव॑लम् +++(जगत्)+++।  
स्तौम्य॒ग्निं ना॑थि॒तो +++(=फलयाच्ञावान्)+++ जो॑हवीमि॒  
स नो॑ मुञ्च॒त्वꣳह॑सः ॥

### इन्द्रः
इन्द्र॑स्य मन्ये प्रथ॒मस्य॒ प्रचे॑तसो वृत्र॒घ्नः  
स्तोमा॒ +++(=स्तोत्राणि)+++ उप॒ मामु॒पागुः॑+++(=प्राप्ताः)+++।  
यो दा॒शुषः॑ सु॒कृतो॒ हव॒मुप॒ गन्ता॒  
स नो॑ मुञ्च॒त्वꣳह॑सः ॥

यः सं॑ग्रा॒मं नय॑ति॒ संव॒शी यु॒धे  
यः पु॒ष्टानि॑ सꣳसृ॒जति॑ त्र॒याणि॑ +++(गावश्वपुरुषाः)+++।  
स्तौमीन्द्रं॑ नाथि॒तो जो॑हवीमि॒  
स नो॑ मुञ्च॒त्वꣳह॑सः ॥

### मित्रावरुणौ
म॒न्वे वां॑ मित्रावरुणा॒ तस्य॑ +++(वैरिणो)+++ वित्त॒ꣳ॒  
सत्यौ॑जसा दृꣳहणा॒+++(=स्तम्भयन्तौ)+++ यन् नु॒देथे॑।  
या राजा॑नꣳ +++(आदित्यं)+++ स॒रथं॑ या॒थ +++(वृष्ट्यै)+++ उ॑ग्रा॒  
ता नो॑ मुञ्चत॒माग॑सः ॥

यो वा॒ꣳ॒ रथ॑ ऋजुर॑श्मिः स॒त्यध॑र्मा॒  
मिथु॒श्+++(=मिथ्या)+++ चर॑न्तम् उप॒याति॑ दू॒षयन्॑ ।  
स्तौमि॑ मि॒त्रावरुणा॒ नाथि॒तो जो॑हवीमि॒
तौ नो॑ मुंचत॒माग॑सः ।

### वायुः, सविता च
वा॒योस् स॑वि॒तुर् वि॒दथा॑नि+++(=वेदनानि)+++ मन्महे  
यावा॑त्म॒न्वद् बि॑भृ॒तो यौ च॒ रक्ष॑तः ।  
यौ विश्व॑स्य परि॒भू ब॑भूवतुस्  
तौ नो॑ मुञ्चत॒माग॑सः ॥

उप॒ श्रेष्टा॑ न आ॒शिषो॑ दे॒वयो॒र्  
धर्मे॑+++(=कर्मणि)+++ अस्थिरन्+++(√स्था)+++।  
स्तौमि॑ वा॒युꣳ स॑वि॒तारं॑ नाथि॒तो जो॑हवीमि॒  
तौ नो॑ मुंचत॒माग॑सः ॥

### अश्विनौ
र॒थीत॑मौ रथी॒नाम॑ह्व+++(=आह्वे)+++  
ऊ॒तये॒ शुभं॒ गमि॑ष्ठौ सु॒यमे॑भि॒रश्वैः॑ ।   
ययो॑र्वां॒ देवौ दे॒वेष्व् अनि॑शित॒मोज॒स्  
तौ नो॑ मुञ्चत॒माग॑सः ॥

यदया॑तं वह॒तुꣳ सू॒र्याया॑स्+++(=तन्मातुः)+++  
त्रिच॒क्रेण॑ स॒ꣳ॒ सद॑मि॒च्छमा॑नौ ।  
स्तौमि॑ दे॒वाव॒श्विनौ॑ नाथि॒तो जो॑हवीमि॒  
तौ नो॑ मुञ्चत॒माग॑सः ॥

### मरुतः
म॒रुतां॑ मन्वे॒ अधि॑ नो ब्रुवन्तु॒  
प्रेमां वाचं॒ विश्वा॑मवन्तु॒ विश्वे॑ ।  
आ॒शून् हु॑वे सु॒यमा॑न् ऊ॒तये॒+++(√अव्)+++  
ते नो॑ मुञ्च॒न्त्वेन॑सः ॥

ति॒ग्मम् आयु॑धं वीडि॒तꣳ+++(=दृढम्)+++ सह॑स्वद्  
दि॒व्यꣳ शर्द्धः॒+++(=बलं)+++ पृत॑नासु जि॒ष्णु ।  
स्तौमि॑ दे॒वान्म॒रुतो॑ नाथि॒तो जोह॑वीमि॒  
ते नो॑ मुञ्च॒न्त्वेन॑सः ॥

### विश्वे देवाः
दे॒वानां॑ मन्वे॒ अधि॑ नो ब्रुवन्तु॒  
प्रेमां वाचं विश्वा॑मवन्तु विश्वे॑ ।  
आ॒शून् हु॑वे सु॒यमा॑न् ऊ॒तये॒+++(√अव्)+++  
ते नो॑ मुञ्च॒न्त्वेन॑सः ॥

यदि॒दं मा॑ऽभि॒शोच॑ति॒  
पौरु॑षेयेण॒ दैव्ये॑न ।  
स्तौमि॒ विश्वा॑न् दे॒वान् न॑थि॒तो जोह॑वीमि॒  
ते नो॑ मुञ्च॒त्वेन॑सः ॥
</details>
</div> 

'समीची नाम' इति षट्पर्यायान्, 

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/14_samIchI_nAmAsi.md">
<details open><summary><h2>१४ समीची नामासि ...{Loading}...</h2></summary>


स॒मीची॒ नामा॑सि॒ प्राची॒ दिक्। तस्या॑स् ते॒ ऽग्निर् अधि॑पतिर्, असि॒तो र॑क्षि॒ता।  
यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/15_-19_ojasvinI_nAmAsi.md">
<details open><summary><h2>१५ -१९ ओजस्विनी नामासि ...{Loading}...</h2></summary>

### मन्त्रः


ओ॒ज॒स्विनी॒ नामा॑सि दक्षि॒णा दिक्।  
तस्या॑स् त॒ इन्द्रोऽधि॑पतिः, पृदा॑कू र॑क्षि॒ता  
यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।

प्राची॒ नामा॑सि प्र॒तीची॒ दिक्।  
तस्या॑स् ते॒ सोमोऽधि॑पतिः स्व॒जो र॑क्षि॒ता  
यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।

अ॒व॒स्थावा॒ नामा॒स्युदी॑ची॒ दिक्।  
तस्या॑स् ते॒ वरु॑णोऽधि॑पतिस् ति॒रश्च॑राजी र॑क्षि॒ता  
यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।


अधि॑पत्नी॒ नामा॑सि बृह॒ती दिक्।  
तस्या॑स् ते॒ बृह॒स्पति॒र् अधि॑पतिः श्वि॒त्रो र॑क्षि॒ता  
यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।

व॒शिनी॒ नामा॑सी॒यं दिक्।  
तस्या॑स् ते॒ य॒मो ऽधि॑पतिः क॒ल्माष॑-ग्रीवो र॑क्षि॒ता  
यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ॥

</details>
</div>

'हेतयो नामस्थ' इति षट्पर्यायान् 

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/20_-25_hetayo_nAmastha.md">
<details open><summary><h2>२० -२५ हेतयो नामस्थ ...{Loading}...</h2></summary>


हे॒तयो॒ नाम॑ स्थ॒, तेषां॑ वः पु॒रो गृ॒हा, अ॒ग्निर् व॒ इष॑वः, सलि॒लो वा॑त-ना॒मम्।  
+++(वाताशिनो हि सर्पाः। तस्य वातस्य नमयिता = उपस्थापयिता। नपुंसकलिङ्गं सामान्यविवक्षायाः।)+++  
तेभ्यो॑ वो॒ नम॒स्, ते नो॑ मृडयत॒, ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि।

नि॒लि॒म्पा नाम॑ स्थ॒, तेषां॑ वो दक्षि॒णा गृ॒हा, पि॒तरो॑ व॒ इष॑वः॒, सग॑रो वात-ना॒मम्।  
तेभ्यो॑ वो॒ नम॒स्, ते नो॑ मृडयत॒, ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।

व॒ज्रिणो॒ नाम॑ स्थ॒, तेषां॑ वः प॒श्चाद् गृ॒हा, स्वप्नो॑ व॒ इष॑वो॒, गह्व॑रो वात-ना॒मम्।  
तेभ्यो॑ वो॒ नम॒स्, ते नो॑ मृडयत॒, ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।

अ॒वस्थावा॑नो॒ नाम॑ स्थ॒, तेषां॑ व उत्त॒रद् गृ॒हा, आपो॑ व॒ इषवः॒, समु॒द्रो वा॑तना॒मम्।  
तेभ्यो॑ वो॒ नम॒स्, ते नो॑ मृडयत॒, ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।

अधि॑पतयो॒ नाम॑ स्थ॒, तेषां॑ व उ॒परि॑ गृ॒हा, व॒र्षं व॒ इष॒वो, ऽव॑स्वान् वात-ना॒मम्।  
तेभ्यो॑ वो॒ नम॒स्, ते नो॑ मृडयत॒, ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।

क्र॒व्या नाम॑ स्थ॒ पार्थि॑वास्, तेषां॑ व इ॒ह गृ॒हा, अन्नं॑ व॒ इष॑वो, निमि॒षो वा॑तना॒मम्।  
तेभ्यो॑ वो॒ नम॒स्, ते नो॑ मृडयत॒, ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।

</details>
</div>

'शतायुधाय' इति पञ्च,

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/7/02/34_shatAyudhAya_shatavIryAya.md">
<details open><summary><h4>विश्वास-प्रस्तुतिः ...{Loading}...</h4></summary>

श॒तायु॑धाय श॒तवी᳚र्याय  
श॒तोत॑ये ऽभिमाति॒-षाहे᳚ +++(नमः)+++।
श॒तय्ँ यो न॑श् श॒रदो॒ **अजी॑ता॒न्**  
इन्द्रो॑ **नेष॒द्** अति॑ दुरि॒तानि॒ विश्वा᳚ ।
</details>
</div>

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/7/02/38_ye_chatvArapH.md">
<details open><summary><h4>विश्वास-प्रस्तुतिः ...{Loading}...</h4></summary>

ये च॒त्वारᳶ॑ प॒थयो॑+++(=पन्थानो)+++ देव॒याना॑  
अन्त॒रा द्यावा॑-पृथि॒वी **वि॒यन्ति॑** ।  
तेषा॒य्ँ यो अ-ज्या॑नि॒म्+++(←ज्या जरायां)+++ अ-जी॑तिम् **आ॒वहा॒त्** -  
तस्मै॑ नो देवाᳶ **परि॑ दत्ते॒ह** सर्वे᳚ ।
</details>
</div>

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/7/02/42_grIShmo_hemanta.md">
<details open><summary><h4>विश्वास-प्रस्तुतिः ...{Loading}...</h4></summary>

ग्री॒ष्मो हे॑म॒न्त उ॒त नो॑ वस॒न्तश्  
श॒रद् व॒र्षास् सु॑वि॒तन्+++(←सू)+++ नो॑ **अस्तु** ।  
तेषा॑म् ऋतू॒नाꣳ श॒त-शा॑रदानान्  
निवा॒त ए॑षा॒म् अभ॑ये **स्याम** ।
</details>
</div>


<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/7/02/46_iduvathsarAya_parivathsarAya.md">
<details open><summary><h4>विश्वास-प्रस्तुतिः ...{Loading}...</h4></summary>

इ॒दु॒व॒थ्स॒राय॑+++(=संवत्सर+२)+++ परिवथ्स॒राय॑+++(=संवत्सर+१)+++  
सव्ँवथ्स॒राय॑ **कृणुता** बृ॒हन् नमः॑ ।   
तेषा᳚व्ँ व॒यꣳ सु॑म॒तौ य॒ज्ञिया॑ना॒ञ्  
ज्योग् अजी॑ता॒ अह॑तास् **स्याम** ।
</details>
</div>

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/5/7/02/50_bhadrAn_nash.md">
<details open><summary><h4>विश्वास-प्रस्तुतिः ...{Loading}...</h4></summary>

भ॒द्रान् न॒श् श्रेय॒स् **सम॑नैष्ट** देवा॒स्!  
त्वया॑ ऽव॒सेन॒+++(←अव=रक्षणे)+++ **सम॑शीमहि** त्वा +++(सोम!)+++।   
स नो॑ मयो॒-भूᳶ पि॑तो+++(=अन्न)+++ **आ वि॑शस्व॒**  
शन् तो॒काय॑ त॒नुवे᳚ स्यो॒नः ।
</details>
</div>


'भूतं भव्यं भविष्यत्' 

<div class="js_include" includetitle="true" newlevelforh1="2" unfilled url="/vedAH_yajuH/taittirIyam/saMhitA/sarva-prastutiH/7/3/11_ashvamedhaH/12_paryAptihomamantrAH/">
<details open><summary><h2>१२ पर्याप्तिहोममन्त्राः ...{Loading}...</h2></summary>
<details open><summary>विश्वास-प्रस्तुतिः</summary>

भू॒तं भव्यं॑ भवि॒ष्यद् वष॒ट्थ् स्वाहा॒ नमः॑।  
ऋक् साम॒ यजु॒र् वष॒ट्थ् स्वाहा॒ नमः॑।  
गा॒य॒त्री त्रि॒ष्टुब् जग॑ती॒ वष॒ट्थ् स्वाहा॒ नमः॑।  
पृ॒थि॒व्य् अ॑न्तरि॑क्षम् द्यौर् वष॒ट्थ् स्वाहा॒ नमः॑।  
अ॒ग्निर् वा॒युः सूर्यो॒  वष॒ट्थ् स्वाहा॒ नमः॑।  
प्रा॒णो व्या॒नो॑ऽपा॒नो  वष॒ट्थ् स्वाहा॒ नमः॑।  
अन्नं॑ कृ॒षिर् वृष्टि॒र् वष॒ट्थ् स्वाहा॒ नमः॑।  
पि॒ता पु॒त्रः पौत्रो॒  वष॒ट्थ् स्वाहा॒ नमः॑।  
भूर् भुवः॒ सुव॒र् वष॒ट्थ् स्वाहा॒ नमः॑ ।
</details>
</details>
</div> 

'इन्द्रो दधीचो अस्थभिः' इत्यनुवाकौ  

<div class="js_include" url="/vedAH_Rk/taittirIyam/brAhmaNam/sarva-prastutiH/1/5/08_atharva-shira-iShTakAH_indro_dadhIcho/"  newLevelForH1="5" includeTitle="false"> </div>  


'चक्षुषो हेत' इत्यारभ्य ‘भ्रातृव्यं पादयामसि' इत्यन्तं 

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/2/4/aMshAH/chaxuSho_hete">
<details open><summary><h2>चक्षुषो हेते ...{Loading}...</h2></summary>

### मेनिवारणम्
<details open><summary>विश्वास-प्रस्तुतिः - ऋक्</summary>

चक्षु॑षो हेते॒ मन॑सो हेते,  
वाचो॑ हेते॒ ब्रह्म॑णो हेते ।  
यो मा॑ ऽघा॒युर् अ॑भि॒दास॑ति+++(=अभिचरति)+++,  
तम् अ॑ग्ने मे॒न्या+++(=मन्युना)+++ ऽमे॒निं कृ॑णु ।
</details>
<details><summary>मूलम्</summary>

चख्षु॑षो हेते॒ मन॑सो हेते ।
वाचो॑ हेते॒ ब्रह्म॑णो हेते ।
यो मा॑ऽघा॒युर॑भि॒दास॑ति ।
तम॑ग्ने मे॒न्या मे॒निङ्कृ॑णु ।
</details>
<details><summary>सायण-टीका</summary>

1अभिचारेष्ट्यां 'अग्रये यविष्ठाय' इत्यादौ उपहोमाः - चक्षुषो हेत इति बृहतीप्रकारः ॥ चक्षुरादीनां ज्ञानेन्द्रियाणां शत्रुसंबन्धिनां हे! हेते! विनाशहेतो! मनसस्चान्तःकरणस्य हेते! वागादीनां च कर्मेन्द्रियाणां हेते! ब्रह्मणो मन्त्रस्य कर्मणो वा हेते! यो मामघायुः अघं पापं वधादिकं ममेच्छन् 'छन्दसि परेच्छायामपि' इति क्यच् । 'अश्वाघस्स्यात्' इत्यात्वम् । अभिदासति क्षपयति 'दमु उपक्षये' वर्णविकारश्छान्दसः । हे! अग्ने! तदीयचक्षुरादिविनाशक! तं मेन्या वज्ज्रेणायुधेन अमेनिं अशरीरं कृणु कुरु । अमनस्कमित्येके । मारयेति यावत् ॥
</details>
<details open><summary>विश्वास-प्रस्तुतिः - ऋक्</summary>

यो मा॒ चक्षु॑षा॒ यो मन॑सा,  
यो वा॒चा ब्रह्म॑णा ऽऽघा॒युर् अ॑भि॒दास॑ति ।  
तया॑ऽग्ने॒ त्वं मे॒न्या,   
अ॒मुम् अ॑मे॒निं कृ॑णु ।
</details>
<details><summary>मूलम्</summary>

यो मा॒ चख्षु॑षा॒ यो मन॑सा ।
यो वा॒चा ब्रह्म॑णाऽघा॒युर॑भि॒दास॑ति ।
तया᳚ऽग्ने॒ त्वम्मे॒न्या ।
अ॒मुम॑मे॒निङ्कृ॑णु ।
</details>
<details><summary>सायण-टीका</summary>

2यो मेति बृहतीविशेषः ॥ यो मां चक्षुरादिना अघायुः चक्षुरादिविनाशरूपं ममेच्छन् मामभिदासति अमुं अमुकशर्माणं मेन्या तया अमेनिं कृणु हे! अग्ने! ॥
</details>



### अभिचार-प्रतीकारः
<details open><summary>विश्वास-प्रस्तुतिः - ऋक्</summary>

यत् किञ्चा॒सौ मन॑सा॒ यच् च॑ वा॒चा,  
य॒ज्ञैर् जु॒होति॒ यजु॑षा ह॒विर्भिः॑ ।  
तन् मृ॒त्युर् निरृ॑त्या संविदा॒नः+++(=समाहितः)+++,   
पु॒रा दि॒ष्टाद्+++(=दैवात् तदनुकूलाद्)+++ आहु॑तीर् अस्य हन्तु ।
</details>
<details><summary>मूलम्</summary>

यत्किञ्चा॒सौ मन॑सा॒ यच्च॑ वा॒चा ।
य॒ज्ञैर्जु॒होति॒ यजु॑षा ह॒विर्भिः॑ ॥12॥  
तन्मृ॒त्युर्निर्ऋ॑त्या सव्ँ विदा॒नः ।
पु॒रादि॒ष्टादाहु॑तीरस्य हन्तु ।
</details>
<details><summary>सायण-टीका</summary>

3यत्किंचेति त्रिष्टुप् ॥ असौ अमुकनामा मम मरणार्थं यत्किंचिन्मनसा वाचा च यज्ञैर्जुहोति हविर्भिस्माधनैः, तत् तदा अस्य आहुतीर्हन्तु मृत्युः । निर्ऋत्या कृच्छ्रवत्या संविदानः ऐकमत्यं गतः आदिष्टात्पुरा प्रागेव देवतादेशात् प्रागेव हन्तु उत्तरकाले हन्तुमशक्यत्वात् ॥
</details>
<details open><summary>विश्वास-प्रस्तुतिः - ऋक्</summary>

या॒तु॒धाना॒ निरृ॑ति॒र् आदु॒+++(=अनु)+++ रक्षः॑,  
ते अ॑स्य घ्न॒न्त्व् अनृ॑तेन स॒त्यम् ।  
इन्द्रे॑षिता॒ आज्य॑मस्य मथ्नन्तु,  
मा तत् समृ॑द्धि॒ यद् अ॒सौ क॒रोति॑ ।
</details>
<details><summary>मूलम्</summary>

या॒तु॒धाना॒ निर्ऋ॑ति॒रादु॒रख्षः॑ ।
ते अ॑स्य घ्न॒न्त्वनृ॑तेन स॒त्यम् ।
इन्द्रे॑षिता॒ आज्य॑मस्य मथ्नन्तु ।
मा तथ्समृ॑द्धि॒ यद॒सौ क॒रोति॑ ।
</details>
<details><summary>सायण-टीका</summary>

4यातुधाना इति त्रिष्टुप् ॥ दक्षिणादिग्वासिनी निर्ऋतिरुक्ता । रक्षः प्रसिद्धम् । ते यज्ञविद्वेषिणः सर्वे अस्य मदीयस्य शत्रोः सत्यं यागफलं आदु अनन्तरमेव घ्नन्तु अनृतेन विपरीतसाधनेन । पुंसश्शेषश्छान्दसः । किंच ते सर्वेऽपि इन्द्रेषिता इन्द्रेण प्रेषिताः आज्यं आज्यादिकं हविः मथ्नन्तु । मा तत्समृद्धि तत्कर्म संगतर्द्धिकं समृद्धं मा भूत् । यदसौ यज्ञशर्मा करोति साधयति । यद्वा - तत्कर्म मा समृद्धिं यत्करोति कर्म अमुकः । च्लेः वर्णविकारः ॥
</details>



### प्रतिज्ञा
<details open><summary>विश्वास-प्रस्तुतिः - ऋक्</summary>

हन्मि॑ ते॒ऽहं  कृ॒तꣳ ह॒विः,  
यो मे॑ घो॒रम् अची॑कृतः+++(=अकार्षीः)+++ ।  
अपां॑चौ त उ॒भौ बा॒हू,  
अप॑नह्याम्य् (=बध्नामि) आ॒स्य॑म् ।
</details>
<details><summary>मूलम्</summary>

हन्मि॑ ते॒ऽहङ्कृ॒तꣳ ह॒विः ।
यो मे॑ घो॒रमची॑कृतः ।
अपा᳚ञ्चौ त उ॒भौ बा॒हू ।
अप॑नह्याम्या॒स्य᳚म् ॥13॥
</details>
<details><summary>सायण-टीका</summary>

5हन्मि त इत्याद्या अनुष्टुभः ॥ शत्रो! त्वदीयं कृतं हविः अहं हन्मि नाशयामि यस्त्वं मे घोरं क्रूरं आयुरादिकं अचीकृतः कृन्तासि । 'कृती छेदने' । किंच तव ते उभावपि बाहू अपाञ्चौ अपगतौ आस्यं च अपनह्यामि ॥
</details>
<details open><summary>विश्वास-प्रस्तुतिः - ऋक्</summary>

अप॑नह्यामि ते बा॒हू,  
अप॑नह्याम्य् आ॒स्य॑म् ।  
अ॒ग्नेर् दे॒वस्य॒ ब्रह्म॑णा,  
सर्वं॑ तेऽवधिषं कृ॒तम् ।
</details>
<details><summary>मूलम्</summary>

अप॑नह्यामि ते बा॒हू ।
अप॑नह्याम्या॒स्य᳚म् ।
अ॒ग्नेर्दे॒वस्य॒ ब्रह्म॑णा ।
सर्व॑न्तेऽवधिषङ्कृ॒तम् ।
</details>
<details><summary>सायण-टीका</summary>

6अपनह्यामीत्याद्यर्धर्चो गतः । अग्नेर्देवस्य दीप्तिमतः ब्रह्मणा तेजसा कर्मणा वा ते त्वदीयं कृतं सर्वमपि कर्म अवधिषं हतवानेवास्मि ॥
</details>



### अभिचार-प्रतीकारः
<details open><summary>विश्वास-प्रस्तुतिः - ऋक्</summary>

पु॒रा ऽमुष्य॑ वषट्का॒रात्,  
य॒ज्ञं दे॒वेषु॑ नस् कृधि ।  
स्वि॑ष्टम् अ॒स्माकं॑ भ्यूयात्,  
माऽस्मान् प्राप॒न्न् अरा॑तयः ।
</details>
<details><summary>मूलम्</summary>

पु॒राऽमुष्य॑ वषट्का॒रात् ।
य॒ज्ञन्दे॒वेषु॑ नस्कृधि ।
स्वि॑ष्टम॒स्माक॑म्भूयात् ।
माऽस्मान्प्राप॒न्नरा॑तयः ।
</details>
<details><summary>सायण-टीका</summary>

7पुराऽमुष्येति ॥ अमुष्य यज्ञशर्मणो वषट्कारात्पुरैव अस्माकं यज्ञं देवेषु कृधि कुरु स्थापय । अस्य यज्ञः छिनत्तु । अस्माकं स्विष्टं भूयात् । अस्मान् मा प्रापन् अप्राप्यैव विनश्यन्तु ॥
</details>
<details open><summary>विश्वास-प्रस्तुतिः - ऋक्</summary>

अन्ति॑ दू॒रे स॒तो अ॒ग्ने,  
भ्रातृ॑व्यस्याऽऽभि॒दास॑तः ।  
व॒ष॒ट्का॒रेण॒ वज्रे॑ण,  
कृ॒त्याꣳ ह॑न्मि कृ॒ताम् अ॒हम् ।
</details>
<details><summary>मूलम्</summary>

अन्ति॑ दू॒रे स॒तो अ॑ग्ने ।
भ्रातृ॑व्यस्याभि॒दास॑तः ॥14॥  
व॒ष॒ट्का॒रेण॒ वज्रे॑ण ।
कृ॒त्याꣳ ह॑न्मि कृ॒ताम॒हम् ।
</details>
<details><summary>सायण-टीका</summary>

8अन्ति दूर इत्यादि ॥ अन्तिके दूरे वा सतः भ्रातृव्यस्य शत्रोः 'कादिलोपो बहुलम्' इत्यन्तिकस्य लोपः । अभिदासतः मामुपक्षयितुं प्रवृत्तस्य संबन्धिनीं तेन कृतां कृत्यां वज्रस्थानीयेन वषट्कारेण अहं हन्मि त्वत्प्रसादात् ॥
</details>
<details open><summary>विश्वास-प्रस्तुतिः - ऋक्</summary>

यो मा॒ नक्तं॒ दिवा॑ सा॒यम्,  
प्रा॒तश् चाह्नो॑ नि॒पीय॑ति+++(=बाधते)+++ ।  
अ॒द्या तम् इ॑न्द्र॒वज्रे॑ण,  
भ्रातृ॑व्यं पादयामसि+++(=पातयामि)+++ ।
</details>
<details><summary>मूलम्</summary>

यो मा॒ नक्त॒न्दिवा॑ सा॒यम् ।
प्रा॒तश्चाह्नो॑ नि॒पीय॑ति ।
अ॒द्या तमि॑न्द्र॒ वज्रे॑ण ।
भातृ॑व्यम्पादयामसि ।
</details>
<details><summary>सायण-टीका</summary>

9यो मा नक्तमिति ॥ नक्तं दिवा च अह्नोपि सायं प्रातश्च अविरतं यो मां निपीयति नियमेन पिबति शोषयति अद्य अस्मिन् कर्मणि अप्रतिहतशक्त्या तं भ्रातृव्यं पादयामसि गमयामः मनुष्यलोकात् हे! इन्द्र! त्वत्प्रसादात् ॥
</details>
</details>
</div> 


'प्राणो रक्षति', 



'सि ँहे व्याघ्रे' 'अहमस्मि', ‘ता सूर्या चन्द्रमसा’, ‘अग्निर्नःपातु', ‘ऋद्ध्यास्म', 'नवोनवो भवति' इत्यनुवाकान् ‘अग्नये स्वाहा कृत्तिकाभ्यः स्वाहाः', इत्याद्युपहोमान्, 'दधिक्राव्ण्ण' इत्यृचम्, 'आपो हिष्ठा मयोभुव' इति त्रिस्रः, 'उदुत्तमं वरुण’, ‘अस्तभ्नाद्यां’ ‘यत्किञ्चेदं’, ‘कितवासो', ‘अवते हेडः,' 'तत्त्वायामि' इति वरुणसूक्तं ‘हिरण्यवर्णाः’ ‘पवमानः’ ‘तच्छंयोः' इत्यनुवाकान्, 'यो ब्रह्मा ब्रह्मण' इति घृतसूक्तं च जपित्वा, 'नमो ब्रह्मण' इति परिधानीयां त्रिः जपित्वा प्रणवेन कुम्भम् उत्थाप्य 'देवस्य' इत्यादिव्याहृतिभिश्च यजमानं प्रोक्षयेत् । अथ यजमानः पुरस्तादुपविशते हिरण्यं, दक्षिणत उपविशते रजतं, पश्चादुपविशते कांस्यमुत्तरत उपविशते वासश्च दक्षिणां दत्वा कुम्भजलेन स्नायात् ॥

॥ इति प्रयोगचन्द्रिकायां द्वितीयः खण्डः ॥
