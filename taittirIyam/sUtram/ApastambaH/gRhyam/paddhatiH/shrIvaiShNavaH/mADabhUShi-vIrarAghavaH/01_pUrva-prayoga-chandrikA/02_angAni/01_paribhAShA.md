+++
title = "०१ परिभाषा"

+++

अथ परिभाषा

## उपवेशनान्तम्
सर्वत्र कर्मादौ स्नातः  
शुद्ध-वस्त्र-धरो धृतोर्ध्वपुण्ड्रः सोत्तरीयः बद्ध-शिखः  
पादौ प्रक्षाल्य  
द्विराचम्य  
ब्राह्मणैर् अनुज्ञातः  
प्राग्-अग्रेषु दर्भेषु प्राङ्-मुख उपविश्य  

## विष्वक्सेनार्चना
भगवन्तं ध्यात्वा  
करिष्यमाणस्य कर्मणः निर्विघ्नेन परिसमाप्त्यर्थं  
सपरिवारं विष्वक्सेनम् आवाह्य  
आसनादि-नैवेद्य-वीटिकान्तैः+++(=ताम्बूलान्तैर्)+++ अभ्यर्च्य  

## सङ्कल्पान्तम्
त्रिः-प्राणान् आयम्य  
"हरिर् ओम्" इत्य् उपक्रम्य  
गोविन्दं त्रिः सङ्कीर्त्य  

दक्षिणे जानुनि दक्षिणोत्तरौ पाणी कुर्यात्।  
तत्र च सव्यस्य पाणेः अङ्गुष्ठतर्जनी-मध्ये  
दक्षिणस्य पाणेः अङ्गुष्ठ-वर्जिताः चतस्रोऽङ्गुलीः कृत्वा  
सव्याङ्गुष्ठं दक्षिणाङ्गुष्ठेन आवेष्ट्य अस्येत्याद्युच्चार्य  
संवत्सरायनर्तु-मास-पक्ष-तिथि-वार-नक्षत्र-योग-करणानि +उक्त्वा  
"श्री-भगवद्-आज्ञया भगवत्-प्रीत्यर्थं, भगवत्-कैङ्कर्य-रूपं"   
+++(इति)+++ करिष्यमाणं कर्म सङ्कल्प्य  

क्रिया-फलस्यात्म-गामित्वे करिष्य इति सङ्कल्पयेत्,  
उद्वाहकर्म करिष्य इत्यादि ।  
अन्यगामित्वे करिष्यामीति - जातकर्मणा संस्करिष्यामीत्यादि ।  
क्वचित् चोदनानुसारेण सङ्कल्पयेत्,  
नाम धास्यावहे, उपनेष्ये, समिध आधास्यामीत्यादि ।

[[1]]

## सात्त्विकत्यागान्तम्
बल-मन्त्रम् अनुसन्धाय  
"भगवानेव मयैतत् कर्म कारयती"ति बुद्ध्या  
कर्म कृत्वा  
अन्ते भगवदर्पणं कुर्यात्।  
"भगवान्...... स्वशेषतैकरसेन मये"ति मन्त्र-द्वयं  
कर्मणाम् आदावन्ते च क्रमेणानुसन्दध्यात्।  


जातकर्मादीनां स्व-स्व-कालेषु +अकरणे  
प्राजापत्य-कृच्छ्रं कृत्वा  
लौकिकाग्निं प्रतिष्ठाप्य  
परिस्तीर्य  
आज्यं दर्वीं च संस्कृत्य  
परिषिच्य  

व्यस्ताभिः, समस्ताभिर् व्याहृतिभिः 

<div class="js_include" url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/05_pAhi_no_agne/"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/vishvAsa-prastutiH/08/060/09_pAhi_no.md"  newLevelForH1="5" includeTitle="false"> </div>  

> स्वाहा 

इति पाहिपञ्चकेन,  
पुनर् व्यस्ताभिः समस्ताभिः व्याहृतिभिः इति एतैः  
पाहित्रयोदशकैः +++([अत्रेक्षताम्](../08_pAhitrayodashakahomaH))+++  
त्वं नो अग्ने, स त्वन्नो अग्ने, त्वमग्ने अयासि, उदुत्तमं, ये ते शतं, इत्येतैश्च हुत्वा सर्वप्रायश्चित्तम् अनाज्ञातादिभिश्च हुत्वा परिषिच्य अतीतं कर्म कृत्वा तात्कालिकं कर्म कुर्यात् । प्रायश्चित्तस्य सर्वस्य प्रतिनिमित्तमावृत्तिः । पुंसुवनसीमन्ताकरणे स्त्रियां प्रसूतायां प्राजापत्यकृच्छ्रं पाहित्रयोदशकहोमं कृत्वा तस्या अङ्के शिशुं निधाय पुंसुवनं सीमन्तं च कुर्यात् । गर्भिण्या स्त्रिया भर्तरि देशान्तरं लोकान्तरं वा गते पतिते वा तस्याः पिता भ्राता वा अन्यो बन्धुः श्रोत्रियागारादाहृतेऽग्नौ पुंसुवनं सीमन्तं च कुर्यात् । अन्नप्राशनचौलोपनयनोद्वाहेषु अङ्कुरार्पणम्, एतेषु पुंसुवनसीमन्तयोश्च प्रतिसरबन्धं, सीमन्तान्नप्राशनचौलोपनयनेषु अभ्युदयं पुण्याहवाचनं चादौ गर्भाधानपुंसुवनजातकर्मनामकरणोपाकर्मव्रतसमावर्तनोद्वाहगृहप्रवेशेषु अन्ते अभ्युदयं पुण्याहवाचनं च कुर्यात् । द्वयोः बहूनां वा कर्मणां सहकरणे अङ्कुरादीनि सकृदेव कुर्यात् । प्रवृत्तकर्मादौ मध्ये अन्यथा कृतं चेत् यत आरभ्य अन्यथाकृतं तत आरभ्य यथावत् कुर्यात् । एकदेशान्यथाकरणे तावदेव यथावत् कुर्यात् । प्रधानविस्मरणे साङ्गं पुनः कुर्यात् । अङ्गविस्मरणे सर्वप्रायश्चित्तं जुहुयात्, 'इदं विष्णु'रिति मन्त्रं वा जपेत् । सर्वत्र वाग्यमनादिनियमलोपे एतमेव मन्त्रं जपेत् ॥

आधाने चोदितेन स्वाहाकारो होमद्रव्यानुक्तौ आज्येन जुहुयात् । सर्वत्र गव्यं ग्राह्यम् । तदभावे माहिषं, तदभावे आजं, तदभावे तैलम् ।

[[2]]

मन्त्राज्ञाने प्रणवो व्याहृतिर्वा । मुख्यद्रव्याभावे रूपेण, वर्णेन, क्षीरेण, पुष्पेण, फलेन, गन्धेन वा तत्सदृशम् । पूर्वपूर्वाभावे परं परं ग्राह्यम् । पालाशखदिराश्वत्थौदुम्बरवैकङ्कतबिल्वशम्यर्कवेतसापामार्गदर्भाः पूर्वपूर्वाभावे पराः पराः प्रादेशमात्राः सत्वचः कीटवर्जिताः असुषिराः अवृक्णाः परुट्पराः समिधो ग्राह्याः । जीर्णाः स्वयंपतिताश्च समिधो वर्जयेत् । क्रयक्रीतैः शूद्राहृतैः वा समिद्दर्भादिभिः कर्म कुर्वन् पतितः स्यात् । माषस्थूलाः चतुरङ्गुलदीर्घधाराः आज्याहुतयः । आर्द्रामलकमात्रा अन्नाहुतयः । द्वादशपर्वपूरिताः पाण्याहुतयश्च कार्याः ॥

॥ इति प्रयोगचन्द्रिकायां प्रथमः खण्डः ॥
