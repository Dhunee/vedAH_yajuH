+++
title = "०५ अभ्युदयश्राद्धम्"

+++

अथाभ्युदयश्राद्धम्

## कालः
यत्रादौ विहितं  
तत्र प्रातःकाले कृत्वा  
अनन्तरं कर्म कुर्यात् ।  
यत्र अन्ते विहितं  
तत्र पूर्वं कर्म कृत्वा  
परेद्युः प्रातःकाले कुर्यात् । 

## ब्रह्म-वरणान्तम्
तत्रोपवीती प्राङ्मुखो  
दक्षिणं जान्व् आच्य  
प्रागग्रैः ऋजुभिः युग्मैः दर्भैः  
तिलार्थे यवैः  
देवतीर्थेन प्रदक्षिणं सर्वं कुर्यात् ।  

सङ्कल्पावाहनादौ  
नान्दी-मुख-शब्देन पितरो विशेष्याः,  
(सत्य-वसु-संज्ञक) वसु-सत्याख्या विश्वे-देवाः ।  

> अमुक-गोत्रस्य अमुक-शर्मणः अमुक-कर्माङ्गम्  
> अभ्युदय-श्राद्धं करिष्यामि 

इति सङ्कल्प्य  
पार्वणवद् अग्निमुखान्ते  
वर्ग-द्वय-पितॄन् आवाह्य  
वर्ग-द्वय-पितृभ्यो जुहुयात् । 

[[6]]

वरणे तु प्रतिवर्गं विश्वे-देवार्थे  
द्वौ द्वौ विप्रौ +++(→४)+++,  
पित्रादीनाम् +++(=पितृ-पितामह-प्रपितामहेभ्यः)+++  
मात्रादीनां +++(=मातृ-पितामही-प्रपितामहीभ्यः)+++  
मातामहादीनां +++(=मातामह--मातुः-पितामह--मातुः-प्रपितामहेभ्यः)+++ च नवानाम्  
एकैकस्य द्वौ द्वौ +++(→१८)+++,  
विष्ण्व्-अर्थम् एकम्  
एवं पञ्च-विंशति-ब्राह्मणान् वृणुयात् ।  
द्रव्यस्य ब्राह्मणस्य वा अभावे  
वर्ग-द्वस्य विश्वेदेवार्थे द्वौ,  
प्रतिवर्गं द्वौ द्वौ ,  
विष्ण्वर्थम् एकम्,  
एवं नव ब्राह्मणान् वृणुयात् ।  

## श्रावणम् - उपास्मै …
‘मधु वाता' इत्यृचां स्थाने  
'उपास्मै गायतानरः' इति मधुमतीः पञ्च श्रावयेत् ।  

<div class="js_include" url="/vedAH_Rk/shAkalam/saMhitA/vishvAsa-prastutiH/09/011_1-5_upAsmai_madhumatIH"  newLevelForH1="5" includeTitle="false"> </div>  


## पिण्ड-प्रदानम्
पिण्ड-प्रदानेषु  
चतुर्धा प्राग्-अग्रान् दर्भान् संस्तीर्य  
तेषु पृषद्-आज्य-बदरी-फल-मिश्रान् चतुर्-विंशति-पिण्डान् (एकैकस्य द्वौ द्वौ पिण्डौ) दद्यात् ।  
अन्यत् सर्वं पार्वणवत् कुर्यात् ।  

## आम-श्राद्धम्
एवं मुख्यकल्पस्य असम्भवे  
द्वि-गुणेन तण्डुलेन आम-श्राद्धं कुर्यात् ।  

अथ वा 

> अभ्युदय-श्राद्धम् आमरूपेण हिरण्यरूपेण वा करिष्यामि  

इति **सङ्कल्प्य**,  
वरणादि गन्ध-दानादि च **कृत्वा**  
ब्राह्मणानां पुरतः अन्न-श्राद्ध-चतुर्गुणं हिरण्यं **निधाय**  
'यज्ञेश्वरो हव्य' ‘एको विष्णु'रिति मन्त्रद्वयम् **उच्चार्य** 


## हिरण्य-श्राद्धम्
> अनेन हिरण्य-रूपेण अभ्युदय-श्राद्धेन  
(सत्य-वसु-संज्ञक) वसु-सत्याख्य--विश्वे-देव-रूपी,  
नान्दी-मुख-मातृ-पितामहि-प्रपितामहि-स्वरूपी नान्दी-मुख--पितृ-पितामह-प्रपितामह-स्वरूपी,  
(प्रपितामहि-पितामहि-मातृस्वरूपी,  
प्रपितामह-पितामह-पितृ-स्वरूपी +++(इति क्रमे व्यत्यासः)+++),  
नान्दी-मुख--सपत्नीक-मातामह--मातुः-पितामह--मातुःप्रपितामह-स्वरूपी नान्दी-श्राद्ध-संरक्षक--श्री-महा-विष्णु-स्वरूपी भगवान् जनार्दनः प्रीयताम्  

इति यवोदकम् उत्सृज्य ताम्बूलदक्षिणादानानि कुर्यात् ॥
