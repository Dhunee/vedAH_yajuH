+++
title = "०१ अभ्युदयम्"

+++

परेद्युः प्रातःकालिकनित्यकर्माणि औपासनान्तं कृत्वा, पत्न्या सह प्राणानायम्य, गर्भाधानकर्माङ्गमभ्युदयश्राद्धं करिष्य इति सङ्कल्प्य, अन्नेन आमेन हिरण्येन वा कुर्यात् । हिरण्यपक्षे - 

<div class="js_include" url="/vedAH_yajuH/taittirIyam/sUtram/ApastambaH/gRhyam/paddhatiH/shrIvaiShNavaH/mantrAdi/hiraNya-garbha-garbhasthaM_sampradade/"  newLevelForH1="5" includeTitle="false"> </div>  


इत्युक्त्वा, वसुसत्याख्यविश्वेभ्यो देवेभ्यः नान्दीमुखाभ्यः मातृपितामहीप्रपितामहीभ्यः, नान्दीमुखेभ्यः पितृपितामहप्रपितामहेभ्यः, नान्दीमुखेभ्यः मातामहमातुःपितामहमातुःप्रपितामहेभ्यः, नान्दीश्राद्धसंरक्षकश्रीमहाविष्णवे च इदं हिरण्यम् इति हिरण्यं निधाय । 

> यज्ञेश्वरो हव्यसमस्तकव्यभोक्ता अव्ययात्मा हरिरीश्वरोऽत्र ।  
तत्सन्निधानादपयान्तु सद्यः रक्षांस्यशेषाण्यसुराश्च सर्वे ॥ 

> एको विष्णुः महद्भूतं पृथग्भूतान्यनेकशः ।  
त्रीन् लोकान् व्याप्य भूतात्मा भुङ्क्ते विश्वभुगव्ययः ॥ 

अनेन नान्दीमुखेन (सत्यवसुसंज्ञयक) वसुसत्याख्यविश्वदेवरूपी, नान्दीमुख (प्रपितामहि-पितामहि-मातृस्वरूपि, प्रपितामह-पितामह-पितृस्वरूपी) मातृपितामहीप्रपितामहीरूपी, नान्दीमुखपितृपितामहप्रपितामहरूपी, नान्दीमुखसपत्नीकमातामहमातुःपितामहमातुःप्रपितामहरूपी, नान्दीश्राद्धसंरक्षकश्रीमहाविष्णुस्वरूपी, सर्वाकारो भगवान् स एव श्रीजनार्दनः प्रीयतामिति साक्षतं जलं हिरण्योपरि निनीय इदं हिरण्यं नानागोत्रेभ्यः श्रीवैष्णवेभ्यस्तेभ्यः तेभ्यः सम्प्रददे न मम इति साक्षतं जलं निस्राव्य, ब्राह्मणेभ्यो दद्यात् ॥
