+++
title = "+११ उपनयनम्"

+++

अथोपनयनम्

## कालः
पञ्चम-षष्ठ-सप्तम-वर्षेषु वसन्तेषु कुर्यात् ।  

## प्राक्तन-कर्माणि
चौलवत् कुमारं दक्षिणत उपवेश्य  

> अमुक-गोत्रम् अमुक-शर्माणं कुमारम् उपनेष्ये 

इति सङ्कल्प्य

[[16]]

### उपवीतम्
'यज्ञोपवीतं परमम्' इति मन्त्रं स-र्षि-च्छन्दो-दैवतम् उच्चरन् धारयित्वा  
मन्त्रं वाचयित्वा  

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/baudhAyanaH/gRhyam/mantraH/Rk/vishvAsa-prastutiH/yajnopavItam_paramam.md">
<details open><summary><h5>यज्ञोपवीतं परमं पवित्रं ...{Loading}...</h5></summary>

य॒ज्ञो॒प॒वी॒तं प॑र॒मं प॒वित्रं॑  
प्र॒जाप॑ति॒र् यत् स॑ह॒जं पु॒रस्ता᳚त् ।  
आ॒यु॒ष्य॑म् अ॒ग्र्यं॑ प्रति॑मुञ्च शु॒भ्रं  
य॑ज्ञोपवी॒तं बल॑म् अस्तु॒ तेजः॑ ॥

<details><summary>छन्द-आदि (द्रष्टुं नोद्यम्)</summary>

> यज्ञोपवीत-धारण-महा-मन्त्रस्य  
ब्रह्म र्षिः,  
त्रिष्टुप् च्छन्दः  
त्रयी विद्या देवता ।  
यज्ञोपवीतधारणे विनियोगः । 

</details>
</details>
</div>

### भोजनम्
आचमय्य  
परिषेचनापोऽशन-प्राणाहुति-सहितं क्षार-लवण-वर्जं कुमारं भोजयित्वा  

चौलवत् दिग्-वपनं कृत्वा  
क्षौरं कारयित्वा  
स्नातं कुमारं दक्षिणत उपवेश्य  

## वस्त्रादि
### वस्तु-सादनम्
अग्नि-प्रतिष्ठादि--पात्र-सादनान्ते  
अश्मानं, सद्यः-कृत्तं वासो,  
मौञ्जीम्, अजिनं,  
दर्भान्, उदकं,  
कूर्चं, दण्डं च सादयित्वा  

### समिद्-होमः
आज्यभागान्ते  
कुमारस्य हस्ते पालाशीं समिधं प्रदाय  
'आयुर्दादेवे'ति मन्त्रम् उच्चरन्  
आधेहीत्य् उक्त्वा  
कुमारेण समिधम् आधाप्य 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_02/01_AyurdA_deva.md">
<details open><summary><h2>०१ आयुर्दा देव ...{Loading}...</h2></summary>


आ॒यु॒र्दा दे॑व ज॒रसं॑ गृणा॒नो  
घृ॒त+++(√ क्षरणदीप्त्यो)+++-प्र॑तीको+++(=अवयवो)+++ घृ॒त-पृ॑ष्ठो अग्ने ।  
घृ॒तं पिब॑न्न् अ॒मृत॒ञ् चारु॒ गव्यं॑  
पि॒तेव॑ पु॒त्रञ् ज॒रसे॑ नये॒मम् ।

</details>
</div>  

### अश्मनि स्थापनम्
‘आतिष्ठेमम्' इति मन्त्रम् उच्चरन्  
अग्नेर् उत्तरतो ऽश्मानं ‘दक्षिणेन पदा तिष्ठ' इति ब्रूयात् । 

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_05/01_AtiShThemamashmAnamashmeva_tva2m.md">
<details open><summary><h2>०१ आतिष्ठेममश्मानमश्मेव त्व२म् ...{Loading}...</h2></summary>

आति॑ष्ठे॒मम् अश्मा॑न॒म्  
अश्मे॑व॒ त्व२ꣳ स्थि॒रा+++(रो पुंसि)+++ भ॑व ।  
अ॒भिति॑ष्ठ पृतन्य॒तस्+++(=पृतनाकामान्)+++  
सह॑स्व पृतनाय॒तः+++(=पृतनाकामान्)+++ ।+++(र५)+++  

</details>
</div>


कुमारः दक्षिणेन पदा अश्मानम् आस्थाय  
तत्रैवाधस्तात् तिष्ठेत् । 

### वस्त्रम्
आचार्यो 'रेवतीस्त्वा' इति द्वाभ्यां वस्त्रमभिमन्त्र्य 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_02/03-04_revatIstvA_vyaxNankRttikAshchAkRnta2m.md">
<details open><summary><h2>०३-०४ रेवतीस्त्वा व्यक्ष्णन्कृत्तिकाश्चाकृन्त२म् ...{Loading}...</h2></summary>

+++(नक्षत्रेषु)+++ रे॒वती॑स् त्वा॒ **व्य॑क्ष्ण॒न्**+++(=व्यध्वंसयन् [मेषादिभ्यः])+++  
कृत्ति॑का॒श् **चाकृ॑न्त२ꣳस्** त्वा ।  
धियो॑ **ऽवय॒न्न्**, अव॒ ग्न+++(=देवता)+++ **आ॑वृञ्जन्त्**  
स॒हस्र॒म् अन्ताꣳ॑+++(=दशासूत्राणि)+++ अ॒भितो॑ **अयच्छन्न्** ।  


दे॒वीर् दे॒वाय॑ +++(वस्त्र)+++परि॒धी+++(धौ)+++ स॑वि॒त्रे ।  
म॒हत् तद् आ॑साम् **अभवन्** महित्व॒नम्+++(=महत्वम्)+++ ।+++(र४)+++  

</details>
</div>  


‘परीदं वास' इति तिसृभिः परिधाप्य 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_02/05_yA_akRntannavayan.md">
<details open><summary><h2>०५ या अकृन्तन्नवयन् ...{Loading}...</h2></summary>


या **अकृ॑न्त॒न्न् अव॑य॒न्॒** या **अत॑न्वत॒**  
याश् च॑ दे॒वीर् +++(वस्त्रस्य)+++ अन्ता॑न् अ॒भितो॑ **ऽददन्त**+++(←दद् दाने)+++ ।  
तास् त्वा॑ दे॒वीर् ज॒रसे॒ **संव्य॑य॒न्त्व्**  
आयु॑ष्मान् इ॒दं **परि॑धत्स्व॒** वासः॑ ।  

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_02/06_paridhatta_dhatta.md">
<details open><summary><h2>०६ परिधत्त धत्त ...{Loading}...</h2></summary>


**परि॑धत्त धत्त॒** वास॑सैनꣳ  
श॒तायु॑षं **कृणुत** दी॒र्घम् आयुः॑ ।  
बृह॒स्पतिः॒ **प्राय॑च्छ॒द्** वास॑ ए॒तत्  
सोमा॑य॒ राज्ञे॒ **परि॑धात॒वा** उ॑ ।  

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_02/07_jarA~N_gachChAsi.md">
<details open><summary><h2>०७ जराङ् गच्छासि ...{Loading}...</h2></summary>


ज॒रां **ग॑च्छासि॒, परि॑धत्स्व॒** वासो॒  
**भवा॑** कृष्टी॒नाम्+++(=मनुष्याणां)+++ अ॑भिशस्ति॒-पावा॑+++(ता)+++ ।  
श॒तञ् च॑ **जीव** श॒रद॑स् सु॒वर्चा॑  
रा॒यश् च॒ पोष॒म् उप॒ **संव्य॑यस्व** +++(वासो यथा रायस्पोषं भवति तथा)+++।  

</details>
</div>


"परी॒दं वासो॒" ~~'या अकृन्तन्'~~ इत्येतया कुमारम् अभिमन्त्रयेत् । 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_02/08_parIdaM_vAso.md">
<details open><summary><h2>०८ परीदं वासो ...{Loading}...</h2></summary>


परी॒दं वासो॒ **अधि॑+++(+अ)+++धास्** स्व॒स्तये  
**ऽभू॑र्** आपी॒नाम्+++(=आप्तानां)+++ अ॑भिशस्ति॒-पावा॑+++(ता!)+++ ।  
श॒तञ् च॑ **जीव** श॒रदः॑ पुरू॒चीर्+++(=बहुगतीः)+++  
वसू॑नि चा॒र्यो **वि॑भजासि॒ जीवन्न्॑** ।  

</details>
</div>

### मेखला

‘इयं दुरुक्तात्’ ‘मित्रस्य चक्षुः’ ‘आगन्त्रा', 'समुद्रादूर्मिः' ‘उदायुषे'त्य् एतान् मन्त्रान्  
स्वयम् उच्चरन्  
तत्-तत्-क्रियां कृत्वा  
पश्चात् कुमारं वाचयेत् । 


‘इयं दुरुक्तात्’ ‘ऋतस्ये'त्येताभ्यां त्रिवृतां मौञ्जीं कटि-देशे त्रिः प्रदक्षिणं परिधाय  
नाभिदेशे ब्रह्मग्रन्थिं कृत्वा 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_02/09_iyan_duruktAtparibAdhamAnA.md">
<details open><summary><h2>०९ इयन् दुरुक्तात्परिबाधमाना ...{Loading}...</h2></summary>


इ॒यं दुरु॑क्तात् **परि॒बाध॑माना॒**  
शर्म॒ वरू॑थं+++(=वरणीयं)+++ **पुन॒ती** न॒ **आगा॑त्** ।  
प्रा॒णा॒पा॒नाभ्यां॒ बल॑म् **आ॒भर॑न्ती**  
प्रि॒या दे॒वानाꣳ॑ सु॒भगा॒ मेख॑ले॒यम् ।  

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_02/10_Rtasya_goptrI.md">
<details open><summary><h2>१० ऋतस्य गोप्त्री ...{Loading}...</h2></summary>

ऋ॒तस्य॑ **गो॒प्त्री**, तप॑सः **पर॒स्+++(=प्र)+++पी**+++(=पात्री)+++  
घ्न॒ती रक्ष॒स् **सह॑माना॒** अरा॑तीः ।  
सा न॑स् सम॒न्तम् अनु॒ **परी॑हि** भ॒द्रया॑  
भ॒र्तार॑स्+++(=बिभ्राणाः)+++ ते मेखले॒ मा रि॑षाम ।

</details>
</div>  


### अजिनम्
'मित्रस्य चक्षुः' इत्येतया अजिनमुत्तरलोम धारयित्वा 

<div class="js_include bg-light-yellow" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_02/11_mitrasya_chaxurdharuNam.md">
<details open><summary><h2>११ मित्रस्य चक्षुर्धरुणम् ...{Loading}...</h2></summary>


मि॒त्रस्य॒ चक्षु॒र्, धरु॑णं॒ बली॑य॒स्  
तेजो॑ यश॒स्वि स्थवि॑र॒ꣳ॒ समि॑द्धम् ।  
अ॒ना॒ह॒न॒स्यं+++(=अधूर्तयोग्यं)+++ वस॑नञ् जरि॒ष्णु  
परी॒दं वा॒ज्य्+++(=अन्नवत्)+++ अजिन॑न् **दधे॒** ऽहम् ॥ (२)

</details>
</div>

## अवस्थापनादि
### अवस्थापनम्

अग्नेर् उत्तरतो दर्भान् संस्तीर्य  
तेषु ‘आगन्त्रा’ इत्य् एतया  
कुमारं प्रत्यङ्-मुखम् अवस्थाप्य 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/01_AgantrA_samaganmahi.md">
<details open><summary><h2>०१ आगन्त्रा समगन्महि ...{Loading}...</h2></summary>



आ॒ग॒न्त्रा +++(छात्रेण)+++ **सम॑गन्महि॒**  
प्र सु॑ मृ॒त्युं **यु॑योतन**+++(←यौतिः पृथग्भावे)+++ ।  
अरि॑ष्टा॒स् **सञ्च॑रेमहि** स्व॒स्ति,  
+++(ब्रह्मचर्यं)+++ **च॑रताद्** इ॒ह स्व॒स्त्य् आ गृ॒हेभ्यः॑+++(→आगृहस्थाश्रमम्)+++ ।+++(५)+++  

</details>
</div>

प्राङ्मुखः तिष्ठन्  

### प्रोक्षणम्

अन्यावर्जितं स्वोदकाञ्जलिं  
तस्य अञ्जलाव् आनीय  
तेनोदकेन 'समुद्राद् ऊर्मिः' इत्य् एतया  
कुमारं त्रिः प्रोक्ष्य 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/02_samudrAdUrmirmadhumAM_udAradupAMshunA.md">
<details open><summary><h2>०२ समुद्रादूर्मिर्मधुमां उदारदुपांशुना ...{Loading}...</h2></summary>


स॒मु॒द्राद् ऊ॒र्मिर् मधु॑मा॒ꣳ॒ **उदा॑रद्** +++(=उदागमद् [एतैः प्रोक्षणबिन्दुभिः])+++  
उपा॒ꣳ॒शुना॒+++(=उपांशैः →अंशुनिभैः)+++ सम् अ॑मृत॒त्वम् **अ॑श्याम्** ।  
इ॒मे नु ते र॒श्मय॒स् सूर्य॑स्य॒  
येभि॑स् सपि॒त्वं+++(=समानपानं)+++ पि॒तरो॑ न॒ **आय॑न्** ।  

</details>
</div>

### हस्त-ग्रहणम्
‘अग्निष्टे हस्तम् अग्रभीत्' इत्य्-आदिभिः दशभिः  
तस्य साङ्गुष्ठमुत्तानं दक्षिणं हस्तं गृहीत्वा 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/03-12_agniShTe_hastamagrabhItsomaste.md">
<details open><summary><h2>०३-१२ अग्निष्टे हस्तमग्रभीत्सोमस्ते ...{Loading}...</h2></summary>


अ॒ग्निष् टे॒ हस्त॑म् **अग्रभी+++(ही)+++त्**।  
सोम॑स् ते॒ हस्त॑म् **अग्रभीत्**।  
स॒वि॒ता ते॒ हस्त॑म् **अग्रभीत्।**  
सर॑स्वती ते॒ हस्त॑म् **अग्रभीत्।**  
पू॒षा ते॒ हस्त॑म् **अग्रभीत्।**  
अ॒र्य॒मा ते॒ हस्त॑म् **अग्रभीत्।**  
अꣳशु॑स् ते॒ हस्त॑म् **अग्रभीत्।**  
भग॑स् ते॒ हस्त॑म् **अग्रभीत्।**  
मि॒त्रस् ते॒ हस्त॑म् **अग्रभीत्।**  
मि॒त्रस् त्वम् **अ॑सि॒** धर्म॑णा॒,  
ऽग्निर् आ॑चा॒र्यस् तव॑ ।+++(५)+++ 

</details>
</div>

### परिदानम्
'अग्नये त्वा परिददामि' इत्य् एकादशभिः  
प्रतिमन्त्रम् अग्न्य्-आदि-देवताभ्यो रक्षणार्थं  
किञ्चित् हस्तं प्रसार्य दत्वा 


<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/13_-23_agnaye_tvA.md">
<details open><summary><h2>१३ -२३ अग्नये त्वा ...{Loading}...</h2></summary>


+++(असौशब्दस्य स्थाने माणवकस्य नाम निर्देशः संबुद्ध्या, स्वरं विना ॥)+++  

अ॒ग्नये॑ त्वा॒ परि॑ददाम्य्+++(→रक्षार्थे दानं परिदानम्)+++ असौ।  
सोमा॑य त्वा॒ परि॑ददाम्य् असौ।  
स॒वि॒त्रे त्वा॒ परि॑ददाम्य् असौ।  
सर॑स्वत्यै त्वा॒ परि॑ददाम्य् असौ।  
मृ॒त्यवे॑ त्वा॒ परि॑ददाम्य् असौ।  
य॒माय॑ त्वा॒ परि॑ददाम्य् असौ।  
ग॒दाय॑ त्वा॒ परि॑ददाम्य् असौ।  
अन्त॑काय त्वा॒ परि॑ददाम्य् असौ।  
अ॒द्भ्यस् त्वा॒ परि॑ददाम्य् असौ।  
ओष॑धीभ्यस् त्वा॒ परि॑ददाम्य् असौ।  
पृ॒थि॒व्यै त्वा॒ सवै॑श्वान॒रायै॒+++(←उदात्तद्वयम्??)+++ परि॑ददाम्य् असौ ।  

</details>
</div>

### उपनयनम्

'देवस्य त्वा' इति हस्ताभ्याम् आलिङ्ग्य  
आत्मनः समीपं नीत्वा  

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/24_devasya_tvA.md">
<details open><summary><h2>२४ देवस्य त्वा ...{Loading}...</h2></summary>


दे॒वस्य॑ त्वा सवि॒तुः प्र॑स॒व+++(=अनुज्ञायाम्)+++ उप॑नये॒ ऽसौ +++(←नामनिर्देशः पूर्ववत् । केचित्तु - अन्तोदात्तस्य पाठात् आचार्यस्य नाम्नः प्रथमया निर्देशं मन्यन्ते ॥ )+++ ।  

</details>
</div>


यथास्थानम् उपवेश्य  
'सुप्रजाः प्रजया' इति दक्षिणे कर्णे जपित्वा  

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/25_suprajAH_prajayA.md">
<details open><summary><h2>२५ सुप्रजाः प्रजया ...{Loading}...</h2></summary>


सु॒प्र॒जाः प्र॒जया॑ **भूयास्**,  
सु॒वीरो॑ वी॒रैस्,  
सु॒वर्चा॒ वर्च॑सा,  
सु॒पोषः॒ पोषैः॑ ।  
+++(→सूपसर्ग-बहुव्रीहाव् उत्तरपदादिर् उदात्तः। )+++  

</details>
</div>

### आचार्य-कुमारयोः प्रश्न-प्रतिवचने

'ब्रह्मचर्यम् आगाम्' इति तं वाचयित्वा  


<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/26_brahmacharyamAgAmupa_mAnayasva.md">
<details open><summary><h2>२६ ब्रह्मचर्यमागामुप मानयस्व ...{Loading}...</h2></summary>


ब्र॒ह्म॒चर्य॒म् आगा॒म्, उप॒ माऽऽन॑यस्व, दे॒वेन॑ सवि॒त्रा प्रसू॑तः+++(=अनुज्ञातः)+++ ।  

</details>
</div>

"को नामासि" इति पृच्छेत् ।  
"असौ नामास्मी"ति प्रति ब्रूयात् ।  
"कस्य ब्रह्मचार्य् अस्य् असाव्" इति पृष्टे  
"प्राणस्य ब्रह्मचारी अस्मी"ति प्रत्युक्ते ~~असौ~~  

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/27_ko_nAmAsi.md">
<details open><summary><h2>२७ को नामासि ...{Loading}...</h2></summary>


+++(आचार्यः-)+++ को नामा॑सि?  
+++(ब्रह्मचारी-)+++ अ॒सौ+++(←नामनिर्देशः प्रथमया)+++ नामा॑ऽस्मि।  
+++(आचार्यः-)+++ कस्य॑ ब्रह्मचा॒र्य॑सि असौ+++(←नामनिर्देशस्संबुद्ध्या)+++?  
+++(ब्रह्मचारी-)+++ "प्रा॒णस्य॑ ब्रह्मचा॒र्य् अ॑स्मि अ॒सौ"+++(←स्वनामनिर्देशः प्रथमया)+++।

</details>
</div>



"एष ते देव सूर्य" इति जपित्वा  

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/28_eSha_te.md">
<details open><summary><h2>२८ एष ते ...{Loading}...</h2></summary>


+++(आचार्यः-)+++ ए॒ष ते॑ देव सूर्य ब्रह्मचा॒री।  
तं गो॑पाय, स॒ मा मृ॑त।  
ए॒ष ते॑ सूर्य पु॒त्रस्, स दी॑र्घा॒युस्, स॒ मा मृ॑त ।  
याꣳ स्व॒स्तिम् अ॒ग्निर् वा॒युस् सूर्य॑श् च॒न्द्रमा॒ आपो ऽनु॑ **स॒ञ्चर॑न्ति॒**,  
ताꣳ स्व॒स्तिम् अनु॒ **सञ्च॑रासौ**+++(←नामनिर्देशस्संबुद्ध्या)+++ ।

</details>
</div>


'अध्वनाम् अध्वपत' इति तं वाचयित्वा 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_03/29_addhvanAmaddhvapate_shreShThasyAddhvanaH.md">
<details open><summary><h2>२९ अद्ध्वनामद्ध्वपते श्रेष्ठस्याद्ध्वनः ...{Loading}...</h2></summary>


+++(ब्रह्मचारी सूर्यम् प्रति-)+++ अध्व॑नाम् अध्वपते॒ +++(सूर्य)+++ श्रेष्ठ॒स्याऽध्व॑नः॒ +++(ब्रह्मचर्यामार्गस्य)+++ पा॒रम् अ॑शीय ॥ (3)

</details>
</div>

## प्रधान-होमः

[[17]]

'योगे योग' इत्य्-आदिषु एकादशसु मन्त्रेषु  
द्वितीय-चतुर्थौ स्वयम् उक्त्वा  
स्वाहेति कुमारं वाचयन् हावयेत् ।  
अन्यान् नव मन्त्रान् कुमारम् एव वाचयन् हावयित्वा 

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_04/01_yogeyoge_tavastaram.md">
<details open><summary><h2>०१ योगेयोगे तवस्तरम् ...{Loading}...</h2></summary>
<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/030/07_yogeyoge_tavastaraM.md">
<details open><summary><h4>०७ योगेयोगे तवस्तरं ...{Loading}...</h4></summary>


+++(रथादि)+++योगे॑योगे त॒वस्+++(=गति[वत्])+++त॑र॒व्ँ  
वाजे॑वाजे हवामहे ।  
+++(वयं स्तोतृत्वेन)+++ सखा॑य॒+++(ः)+++ इन्द्र॑म् ऊ॒तये᳚ ।+++(५)+++

</details>
</div>
</details>
</div>


(इन्द्राय इदन्न मम ।) 

+++(आचार्यो वदति, शिष्यो जुहोति - )+++

<div class="js_include bg-light-yellow" includetitle="true" newlevelforh1="3" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_04/02_imamagna_AyuShe.md">
<details open><summary><h3>०२ इममग्न आयुषे ...{Loading}...</h3></summary>

इ॒मम् अ॑ग्न॒ आयु॑षे॒ वर्च॑से **कृधि**  
ति॒ग्मम् ओजो॑ वरुण॒ **सꣳशि॑शाधि** ।  
मा॒तेवा᳚स्मा अदिते॒ शर्म॑ **यच्छ॒**  
विश्वे॑ देवा॒ जर॑दष्टि॒र् यथा **ऽस॑त्** +++(जनः)+++॥ 

(अग्नि-वरुण-सोमादिति-विश्वेभ्यः देवेभ्यः इदन्न मम ।)
</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_04/03_shataminnu_sharado.md">
<details open><summary><h2>०३ शतमिन्नु शरदो ...{Loading}...</h2></summary>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/089/09_shataminnu_sharado.md">
<details open><summary><h4>०९ शतमिन्नु शरदो ...{Loading}...</h4></summary>


श॒तम् इन् नु श॒रदो॒ अन्ति॑+++(कं)+++ देवा॒,  
यत्रा॑ नश् **च॒क्रा**+++(क्रुः)+++ ज॒रस॑न् त॒नूना॑म् ।  
पु॒त्रासो॒ यत्र॑ पि॒तरो॒ **भव॑न्ति॒**  
+++(तादृशे काले)+++ **मा** नो॑ म॒ध्या **री॑रिष॒ताऽऽयु॒र्** +++(आ स्वतो)+++गन्तोः॑+++(=गमनात्)+++ ।+++(४)+++  

</details>
</div>

(दे॒वेभ्यः॒ इद॒न्न मम॑ । )
</details>
</div>


+++(आचार्यो वदति, शिष्यो जुहोति - )+++

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_04/04_agniShTa_AyuH.md">
<details open><summary><h2>०४ अग्निष्ट आयुः ...{Loading}...</h2></summary>


अ॒ग्निष् ट॒ आयुः॑ प्र+++(कृष्ट)+++त॒रां **द॑धात्व्**  
अ॒ग्निष् टे॒ पुष्टिं॑ प्रत॒रां **कृ॑णोतु** ।  
इन्द्रो॑ म॒रुद्भि॑र् ऋतु॒-धा +++(पुष्टिं)+++ **कृ॑णोत्व्**  
आदि॒त्यैस् ते॒ वसु॑भि॒र् **आ द॑धातु** ।  

(अग्नीन्द्र-मरुद्-आदित्य-वसुभ्य इदन्न मम ।)
</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_04/05_medhAm_mahyamangiraso.md">
<details open><summary><h2>०५ मेधाम् मह्यमङ्गिरसो ...{Loading}...</h2></summary>


मे॒धां मह्य॒म् अङ्गि॑रसो  
मे॒धाꣳ स॑प्तऋ॒षयो॑ **ददुः** ।  
मे॒धां मह्यं॑ प्र॒जाप॑तिर्  
मे॒धाम् अ॒ग्निर् **द॑दातु** मे ।  

(अङ्गिरस्-सप्तर्षि-प्रजापति+अग्निभ्यः इदन्न मम । )

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_04/06_apsarAsu_yA.md">
<details open><summary><h2>०६ अप्सरासु या ...{Loading}...</h2></summary>


अ॒प्स॒रासु॒ या मे॒धा  
ग॑न्ध॒र्वेषु॑ च॒ यद् यशः॑ ।  
दैवी॒ या मा॑नु॒षी मे॒धा  
सा मामा वि॑शतादि॒ह ।  

(मेधायशोभ्याम् इदन्न मम ।)
</details>
</div>
<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/01/025/19_imaM_me.md">
<details open><summary><h2>१९ इमं मे ...{Loading}...</h2></summary>

इ॒मं मे॑ वरुण श्रुधी॒ +++(=श्रुणु)+++  
हव॑म्+++(=आह्वानम्)+++ अ॒द्या च॑ मृळय +++(=सुखय)+++।  
त्वाम् अ॑व॒स्युर् आ च॑के +++(=अवदन्)+++॥  

</details>
</div>
<details><summary>तमिऴ्</summary>

ஆநயஸ்வ, தேவேந, ஸவித்ரா - ப்ரஸுத:' என்கிற மந்திரத்தைக் குமாரன் சொல்ல வேண்டும். "கோநாமாஸி" என்று ஆசார்யன் குமாரனைக் கேட்க வேண்டும். “சர்மா நாமாஸ்மி” என்று குமாரன் பதில் சொல்ல வேண்டும். ஆசார்யன் “கஸ்ய ப்ரம்ம சர்மந்" என்று கேட்க, குமாரன் "ப்ராணஸ்ய ப்ரம்மசார்யஸ்மி" என்று பதில் சொல்ல வேண்டும். ஆசார்யன் "சர்மா ஏஷதே அநுஸஞ்சர சர்மந்" என்கிற மந்திரத்தைச் சொல்ல வேண்டும். "அத்வநாம் + பாரமசீய" என்கிற மந்திரத்தைக் குமாரன் சொல்ல வேண்டும். [[TODO::परिष्कार्यम्??]]
</details>

[[79]]

<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/01/024/11_tattvA_yAmi.md">
<details open><summary><h2>११ तत्त्वा यामि ...{Loading}...</h2></summary>


तत् त्वा॑ **यामि॒** ब्रह्म॑णा॒ **वन्द॑मान॒स्**  
तद् **आ शा॑स्ते॒** यज॑मानो ह॒विर्भिः॑ ।  
अहे॑ळमानो +++(=अक्रुध्यन्)+++ वरुणे॒ह **बो॒ध्य्** उरु॑शंस॒  
मा न॒ आयुः॒ **प्र मो॑षीः** ॥

</details>
</div>
<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/04/001/04_tvaM_no.md">
<details open><summary><h2>०४ त्वं नो ...{Loading}...</h2></summary>

त्वन् नो॑ अग्ने॒ वरु॑णस्य वि॒द्वान्  
दे॒वस्य॒ हेडो+++(=क्रोधो )+++ ऽव॑ यासिसीष्ठाः+++(=यक्षीष्ठाः)+++ ।  
यजि॑ष्ठो॒ +++(हविर्)+++वह्नि॑तम॒श् शोशु॑चानो॒+++(=देदीप्यमानः)+++  
विश्वा॒ द्वेषाँ॑सि॒ प्र मु॑मुग्ध्य् अ॒स्मत् ।
</details>
</div>

(अग्नि-वरुणाभ्यां इदन्न मम ।)

<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/04/001/05_sa_tvaM.md">
<details open><summary><h2>०५ स त्वं ...{Loading}...</h2></summary>

स त्वन् नो॑ अग्ने ऽव॒मो+++(=मूलभूतो)+++ **भ॑व॒**+ऊ॒ती+++(त्या)+++  
+++(“अग्निरवमो देवतानां विष्णुः परमः” इति ब्राह्मणम्)+++  
नेदि॑ष्ठो+++(=अन्तिकतमो)+++ अ॒स्या उ॒षसो॒ व्यु॑ष्टौ+++(=व्युष्टायाम्)+++ ।  
**अव॑ यक्ष्व** नो॒ वरु॑णँ॒, **ररा॑णो**  
**वी॒हि**+++(=खाद)+++ मृ॑डी॒कँ+++(=सुखयितारं [हविः])+++ सु॒हवो॑ न **एधि** ।

+++(अग्नीवरुणाभ्याम् इदं न मम)+++
</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_04/16_tvamagne_ayA-syayA.md">
<details open><summary><h2>१६ त्वमग्ने अयाऽस्यया ...{Loading}...</h2></summary>


त्वम् अ॑ग्ने अ॒या+++(=एतव्यः/ प्रत्येता)+++ **ऽस्य्**  
अ॒या **सन्** मन॑सा **हि॒तः** ।  
अ॒या **सन्** ह॒व्यम् **ऊ॑हिषे॒**  
ऽया नो॑ **धेहि** भेष॒जम् ॥ (4)

</details>
</div>


जयादि-सँस्रावान्तं कृत्वा 


'भुवः स्वाहा' इति हुत्वा  
प्रायश्चित्तपरिषेचनप्रणीतावोक्षणानि कृत्वा सदस्यान् प्रणम्य दक्षिणां दत्वा अनुज्ञाप्य अग्नेः पश्चात् कुमारनिहिते कूर्चे 'राष्ट्रभृदसीति' प्राङ्मुखः उपविशेत् । ततः कुमार आचार्यं प्रणम्य अभिवाद्य तस्य पुरस्तात् प्रत्यङ्मुखः आसीनो दक्षिणेन पाणिना दक्षिणं पादं सव्येन सव्यमुपसङ्गृह्य 'सावित्री भो अनुब्रूहि' इति प्रार्थयेत् । अथ आचार्यः पादादौ प्रणवादिव्याहृतित्रयम्, अर्धर्चादौ प्रथमद्वितीये व्याहृती अनवानादौ तृतीयां व्याहृतिं च संयोज्य गायत्रीं तस्य दक्षिणे कर्णे जपित्वा तथैव तं वाचयित्वा 'अवृधमसौ सौम्ये'ति दक्षिणहस्तेन उत्तरमोष्ठम् उपस्पर्शयित्वा आचामयेत् । नात्र अदश्शब्दे शर्मनिर्देशः । 'ब्रह्मण आणीस्थ' इति हस्ताभ्यां युगपत् कर्णौ उपस्पर्शयित्वा ‘सुश्रवः सुश्रवसम्' इति पालाशं बैल्वं वा दण्डं धारयित्वा ‘स्मृतं च मे' इत्यादि 'सर्वव्रतो भूयासम्' इत्यन्तं वाचयेत् । कुमारो वरं ते ददामि इति गुरवे गां दद्यात् । अथाचार्यो दक्षिणनासिकया वायुं सप्तदशकृत्वः आरोप्य 'देवस्ये'त्युक्त्वा 'राजा त्वा वरुणो नयतु देवि दक्षिणे रुद्राय गाम्’ इत्यादि ‘आङ्गीरसः प्रतिगृह्णातु' इत्यन्तम् उक्त्वा प्रतिगृह्य 'उदायुषे'ति कुमारमुत्थाप्य 'तच्चक्षुरि'त्यादिभिः आदित्योपस्थानं कारयित्वा दक्षिणतो निषादितं ब्राह्मणं सम्पूज्य आसमावर्तनान्मत्तोऽयं न विप्रयुज्येतेति यं कुमारं कामयते तस्य दक्षिणं हस्तं 'यस्मिन् भूतं च' इत्येतया दक्षिणहस्तेन गृह्णीयात् । ततोऽग्निमुपतिष्ठेत् । ततः कुमारः त्रिः प्राणानायम्य समिध आधास्यामीति सङ्कल्प्य उल्लिख्यावोक्ष्य अग्निं प्रतिष्ठाप्य प्रज्वाल्य ‘परित्वाग्ने' इति परिसमूह्य परिषिच्य ‘अग्नये समिधमाहार्षम्' इत्याद्यैः द्वादशभिः मन्त्रैः द्वादश समिध आधाय तूष्णीं परिसमूह्य परिषिच्य 'यत्ते अग्ने' इति त्रिभिः ‘मयि मेधाम्' इति त्रिभिश्च अग्निमुपतिष्ठेत । एतमग्निं त्र्यहं धारयेत् । अस्मिन् अग्नौ सायं प्रातः समिधः आदध्यात् ।

[[18]]

त्र्यहादूर्ध्वमासमावर्तनात् लौकिकाग्नौ समिदाधानं सायमेवेत्येके । अथ आचार्यः कुमारं ब्रह्मचार्यसीत्यादि षडर्थान् श्रावयेत् । प्रतिसंशासनं बाढमिति ब्रूयात् । आचार्यः तस्मै अरिक्तं पात्रं प्रयच्छन् मातरमेव भिक्षस्व भगिनीं वेति ब्रूयात् । स च 'भवति भिक्षां देहि' इति मातरमेवाग्रे भिक्षेत भगिनीं च । तत्समाहृत्य उपनिधाय भैक्षमिदमाहृतमिति आचार्याय ब्रूयात् । तत्सुभैक्षमित्याचार्यः प्रतिगृह्णीयात् । कुमारः त्र्यहं क्षारलवणवर्जं भुञ्जीत । मन्त्रवद्धृतमेव वस्त्रं धारयेत् । चतुर्थेऽहनि तद्वस्त्रं विस्रस्य अन्यद्वस्त्रं परिधाय गुरो वस्त्रं ते दादामीति पूर्वधृतं वस्त्रम् आचार्याय दद्यात् । अथ आचार्यः वायुं पूर्ववत् आरोप्य 'यस्य ते प्रथमवास्याँ हराम' इत्येतया तत् प्रतिगृह्णीयात् । मातरि गर्भिण्यां रजस्वलायां वा उपनयनं न कुर्यात् ।
