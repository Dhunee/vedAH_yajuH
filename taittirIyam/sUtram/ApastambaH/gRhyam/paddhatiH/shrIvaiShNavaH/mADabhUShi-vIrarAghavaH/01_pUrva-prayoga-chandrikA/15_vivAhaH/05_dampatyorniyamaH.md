+++
title = "०५ दम्पत्योर्नियमः"

+++

विवाहादिशेषहोमान्तं द्वितीयादिविवाहेष्वपि दम्पत्योः क्षारलवणमधुदन्तधावनाञ्जनाभ्यञ्जनगन्धपुष्पताम्बूलखट्वादिशयनस्मरणकीर्तनकेलीप्रेक्षणगुह्यभाषणसङ्कल्पाध्यवसायक्रियानिर्वृतिरूपाष्टाङ्गमैथुनवर्जम् आग्नेयस्थालीपाकादिचतूरात्रं तयोरेकस्मिन् कटे शयनं कार्यम् । शयने च तयोर्मध्ये नैयग्रोधौदुम्बराश्वत्थप्लाक्षेष्वन्यतमदण्डं गन्धपुष्पालङ्कृतं वाससा सूत्रेण वा परिवेष्टितं निधाय तस्मिन् विश्वावसुं गन्धर्वं भावयेत् ।

[[31]]
