+++
title = "०३"

+++
अथाग्न्याधेयिके विहारे गार्हपत्यादाहवनीयस्यायतनम् । विज्ञाय-तेऽष्टषु प्रक्रमेषु ब्राह्मणोऽग्निमादधीतैकादशसु राजन्यो द्वादशसु वैश्य इति १
आयामतृतीयेन त्रीणि चतुरश्राण्यनूचीनानि कारयेत् । अपर-स्योत्तरस्यां श्रोण्यां गार्हपत्यः । तस्यैव दक्षिणेंऽसेऽन्वाहार्यपचनः पूर्वस्योत्तरेंऽस आहवनीयः २   
अपि वा गार्हपत्याहवनीययोरन्तरालं पञ्चधा षोढा वा सम्भुज्य षष्ठं सप्तमं वा भागमागन्तुकमुपसमस्य समं त्रैधं विभज्य पूर्वस्मादन्ताद् द्वयोर्भागयोर्लक्षणं करोति । गार्हपत्या-हवनीययोरन्तौ नियम्य लक्षणेन दक्षिणापायम्य लक्षणे शङ्कुं निहन्ति । तद्दक्षिणाग्नेरायतनं भवति ३   
अपि वा प्रमाणं पञ्चमेन वर्धयेत् । तत्सर्वं पञ्चधा सम्भुज्यापरस्मादन्ताद्द्वयोर्भागयोर्लक्षणं करोति । पृष्ठ्यान्तयोः पाशौ प्रतिमुच्य लक्षणेन दक्षिणापायम्य लक्षणे शङ्कुं निहन्ति । तद्दक्षिणाग्नेरायतनं भवति ४   
विपर्यस्तैतेनोत्करो व्याख्यातः ५   
अपरेणाहवनीयं यजमानमात्री भवतीति दर्शपौर्णमासिकाया वेदेर्विज्ञायते ६   
तस्यास् त्रिभागोनं पश्चात् तिरश्ची ।  
तस्या एवार्धं पुरस्तात्तिरश्ची । एवं दीर्घचतुरश्रम् एकतोऽणिमद् विहृत्य  
स्रक्तिषु शङ्कून् निहन्यात् ७   
यावती पार्श्वमानी द्विरभ्यस्ता  
तावतीं रज्जुमुभयतः पाशां कृत्वा  
मध्ये लक्षणं करोति ।  
दक्षिणयोः पार्श्वयोः पाशौ प्रतिमुच्य  
लक्षणेन दक्षिणापायम्य लक्षणे शङ्कुं निहन्यात् ।  
तस्मिन्पाशौ प्रतिमुच्य लक्षणेन दक्षिणं पार्श्वं परिलिखेत् ।  
एतेनोत्तरं पार्श्वं व्याख्यातम् ।  
पूर्वं पार्श्वं तया द्विरभ्यस्तया परिलिखेत् ।  
एवमपरम् ८   
दशपदा पश्चात्तिरश्ची द्वादशपदा प्राच्यष्टापदा पुरस्तात्तिरश्चीति पाशुबन्धिकाया वेदेर्विज्ञायते । मानयोगस्तस्या व्याख्यातः । रथसम्मितेत्येकेषाम् । विराट्सम्पन्ने-त्येकेषाम् ९
शम्यामात्री चतुःस्रक्तिर्भवतीत्युत्तरवेदेर्विज्ञायते । समचतुरश्राविशेषात् १०   
वितृतीया वेदिर्भवतीति पैतृक्या वेदेर्विज्ञायते । महावेदेस्तृतीयेन समचतुरश्रकृतायास्तृतीयकरणी भवतीति । नवमस्तु भूमेर्भागो भवति । यजमानमात्री चतुःस्रक्तिर्भवतीत्येकेषाम् । दिक्षु स्रक्तयो भवन्ति ११
वेदितृतीये यजेतेति सौत्रामणिकीं वेदिमभ्युपदि-शन्ति । महावेदेस्तृतीयेन समचतुरश्रकृताया अष्टादशपदा पार्श्वमानी भवति । तस्यै दीर्घकरण्यामेकतोऽणिमत्करण्यां च यथाकामीति १२
