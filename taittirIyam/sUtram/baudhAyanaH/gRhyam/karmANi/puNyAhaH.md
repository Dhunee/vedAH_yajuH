---
title: पुण्याह-प्रयोगः

unicode_script: devanagari
---

## मूलोपदेशः
- बोधायनीयविधौ [अत्र](https://archive.org/stream/bodhayana/bodhayana%20grihya%20sutra#page/n143/mode/2up)।

यद्-देवत्यं भवति  
तस्य पुण्याहं वाचायष्यन् नाम गृह्णात्य् -  
असौ प्रीयतामिति ॥  
पुण्याहं वाचयिष्यन्  
ब्राह्मणान् संपूजयति ॥  

अरिक्त-पाणयः प्राङ्-मुखा  
युग्मास् तिष्ठन्ति ।  
तेषां दक्षिणत उदङ्मुखो  
ऽपिहितम् उदकुम्भं धारयन्  
वाचायत तिष्ठति ॥  
तस्य दक्षिणबाहुम् अन्व् इतरस् तिष्ठति ॥

अथैनान् संपूजयति --  
- **‘मनस्समाधीयताम्'** इति ॥ **‘समाहितमनसः स्मः'** इतीतरेषां प्रतिवचनम् ॥ ९ 
  - मनो वै चन्द्रमा, ब्राह्मणा नक्षत्राणि। तस्माद् ब्राह्मणेषु मनस्समादधाति ॥ 
- **'प्रसीदन्तु भवन्तः'** इति । **'प्रसन्नास् स्मः'** इतीतरेषां प्रतिवचनम् ॥ 
  - तथैवास्य प्रसन्ना भवन्ति ॥  
- **'शान्तिरस्तु । पुष्टिरस्तु । तुष्टिरस्तु । ऋद्धिरस्तु । अविघ्नमस्तु । आयुष्यमस्तु । आरोग्यमस्तु । शिवं कर्मास्तु'** इत्याशिषम् एवैताम् आशास्ते ॥ तथैवेतरेषां प्रतिवचनम् ॥ 
- ओम् इति ब्रह्म । ओम् इतीदं सर्वम्।  
  तस्माद् **ओम्** इति सन्धाय **‘पुण्याहं भवन्तो ब्रुवन्तु'** इत्य् एतेनाहश् च नक्षत्रं च पूते भवतस्, ते एवैनं पूते पुनीतः ॥ ।  
- **‘ओं स्वस्ति भवन्तो ब्रुवन्तु'** इत्येतेन गोब्राह्मणस्याशीरुक्ता भवति । त एवैनमाशिषा समर्धयन्ति ॥ १६ 
- **‘ऋद्धिं भवन्तो ब्रुवन्तु'** इत्येतेन ऋग्-यजुस्-साम्नाम् ऋद्धिर् उक्ता । तैरेव ऋद्धिमान् भवति । 

य एवं विद्वान् पुण्याहं वाचयति, नास्य कर्मोपहतं भवति ॥  



## व्याख्या
- बोधायनीय-गृह्य-शेषे [अत्र](https://archive.org/stream/bodhayana/bodhayana%20grihya%20sutra#page/n143/mode/2up)।

<div class="js_include" url="/vedAH_yajuH/taittirIyam/sUtram/baudhAyanaH/gRhyam/gRhya-sheSha-sUtrANi/1/10_puNyAhaH.md" newLevelForH1="5" includeTitle="false"> </div>



## देवताः
<div class="js_include" url="/vedAH_yajuH/taittirIyam/sUtram/baudhAyanaH/gRhyam/gRhya-sheSha-sUtrANi/1/09_puNyAha-devatAH" newLevelForH1="5" includeTitle="false"> </div>
