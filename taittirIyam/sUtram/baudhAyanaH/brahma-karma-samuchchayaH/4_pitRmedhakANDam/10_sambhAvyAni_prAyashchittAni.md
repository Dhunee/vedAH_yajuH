+++
title = "१० सम्भाव्यानि प्रायश्चित्तानि"

+++
॥ अत्र संभाव्यानि प्रायश्चित्तानि ॥

## शिलास्थाल्यादिनाशे

शिलास्थाल्यादिनाशे द्रव्यवस्त्रादिविपर्यासे च अन्यद्गृहीत्वा पूर्वदत्ताञ्जलीन् पुनर्दद्यात् ।।

## उत्तरीयशिला-पात्र-कर्तृ-द्रव्यविपर्यये

।। उत्तरीयशिलापात्रकर्तृद्रव्यविपर्यये-

> पूर्वदत्ताञ्जलीन् पिंडान् पुनरित्याह गौतमः 

इत्यादि वैद्यनाथीयवचनात् ॥ तत्क्रमश्चोक्तः कुंभकोणप्रयोगे । शिलानाशेऽन्यच्छिलात्रयं पूर्ववत्प्रतिष्ठाप्यावाह्य स्पृष्ट्वा जपेत् -

> आयातु देवः सुमनाभिरूतिभिर्यमो हवेह प्रयताभिरक्ता । आसीदताँसुप्रयतेहबर्हिष्यूर्जाय जात्यै मम शत्रुहत्यै
[[TODO: परिष्कार्यम्]]

 इति ॥ 

पूर्वदत्तान्वासोदकतिलोदकपिंडांश्च पुनर्दद्यात् ॥ ततो नष्टशिलानां पुनर्लाभे ता अप्यत्रैव संस्थाप्य उभयं स्पृष्ट्वा जपेत्-

> यमे इव यतमाने यदैतं प्रंवा भरन्मानुषादेवयन्तः॥ आसीदतँस्वमुलोकं विदाने स्वासस्थे भवतमिन्दवे नः 
[[TODO: परिष्कार्यम्]]
इति ।। 

शिलानां नाशे पुनर्दर्शने च लौकिकाग्नावाज्यं संस्कृत्य-


> यमाय सोमँसुनुत यमाय जुहुता हविः । यमँह यज्ञो गच्छत्यग्निदूतो अरंकृतः स्वाहा ॥ यमाय घृतवद्धविर्जुहोत प्र च तिष्ठत । स नो देवेष्वायमद्दीर्घमायुः प्रजीवसे स्वाहा ॥ यमाय मधुमत्तमँराज्ञे हव्यं जुहोतन ॥ इदं नम ऋषिभ्यः पूर्वजेभ्यः पूर्वेभ्यः पथिकृद्भ्यः स्वाहा
[[TODO: परिष्कार्यम्]]

इति तिस्रः युवाहुतीर्जुहोति ॥ यमायेदं० ॥ 
पिंडद्रव्यचरुस्थाल्योर्विपर्यासेऽन्यद्गृहीत्वा पूर्वदत्तपिंडान्वलींश्च पुनर्दद्यात् ॥ वस्त्रविपर्यासे पूर्वदत्तवासोदकादि सर्वं पुनर्दद्यात् ।। इति ॥

## दहनकाले श्मशानाऽग्निविनाशे

॥ दहनकाले श्मशानाग्निनाशे--

> दह्यमाने शवे वह्निर्नष्टो वर्षाभवेद्यदि । चितिकाष्ठं तु निर्मथ्य तेन प्रेतं पुनर्दहेत् ।। अभावे चितिकाष्ठानां प्रायश्चित्ते कृतेऽग्निना । दाहयेत्तानि शिष्टानि शेषं वाप्सु विनिक्षिपेत् ॥

## अस्थिनाशे

॥ अस्थिनाशे – 

> पूर्णे दग्धे तथा कुर्याज्ज्वालौघेनास्थिनाशने ।  
नदीतीरे सरित्तीरे तन्मन्त्रांस्तु जपेद्बुधः ।।  
अस्थिसञ्चयनात्पूर्वं प्रमादापहृतं यदि ।  
अस्थिप्रतिकृतिं कृत्य तद्देशान्मृदमाहरेत् ॥  
अस्थिवच्चिनुयाद्विद्वान्लोष्ठं वा भस्म वा ततः ।  
प्रमाणमस्थिवत्कृत्वा तन्मन्त्रांस्तु जपेद्बुधः ॥  

इत्यादि वचनैरस्थिनाशेऽग्न्यनुगतप्रायश्चित्तं कृत्वा तिस्रोऽवसर्जनीयाश्च हुत्वा भस्मादि सञ्चिनुयात् ॥ भस्माद्यभावे केवलं मन्त्रजपः ॥

## अस्थिसञ्चयात्पूर्वं श्मशानाग्नावनुगते

अथास्थिसंचयनात्पूर्वं श्मशानाग्नावनुगते प्रायश्चित्तम् ।। 

> अमुक० प्रेतस्यास्थिसंचयनात्पूर्वं श्मशानाग्न्यनुगतप्रायश्चित्तं करिष्ये 

इति संकल्प्य, 

> अपहता असुरा रक्षाँसि पिशाचाये क्षयन्ति पृथिवीमनु ॥ अन्यत्रेतो गच्छन्तु यत्रास्य गतं मनः इत्यद्भिश्चितां प्रोक्ष्य 
[[TODO: परिष्कार्यम्]]

> अयं ते योनिर्ऋत्वियो यतो जातो अरोचथाः । तं जानन्नग्न आरोहाथा नो वर्धया रयिम् 
[[TODO: परिष्कार्यम्]]

इति तद्भस्म समिधि समारोप्य दहनदेशाद्दक्षिणतः उद्धत्यावोक्ष्य लौकिकाग्निं प्रतिष्ठाप्य तां समिधमादधाति -

> आजुह्वानः सुप्रतीकः पुरस्तादग्ने स्वां योनिमासीद साध्या । अस्मिन्त्सधस्थे अध्युत्तरस्मिन्विश्वेदेवा यजमानश्च सीदत ॥ उद्बुध्यस्वाग्ने प्रतिजागृह्येनमिष्टापूर्ते सँ सृजेथामयं च । पुनः कृण्वँस्त्वा पितरं युवानमन्वाताँसीत्त्वयितन्तुमेतम् 
[[TODO: परिष्कार्यम्]]

इति द्वाभ्याम् ।। 

अथैनमुपसमाधाय- 

> प्रायश्चित्त होमः कर्म, पैतृकं तन्त्रं, चित्तिर्नामाग्निः, अग्न्यादयो देवताः, आज्यं हविः, सद्यो यक्ष्ये 

इत्यादि संकल्प्यान्वाधानादि स्रुक्संमार्जनान्तं कृत्वाऽग्निमपसव्यं परिषिच्यालंकृत्य समिधमाधायाज्याहुतीर्जुहोति- 


> अयाश्चाग्नेस्यनभिशस्तीश्च सत्यमित्वमया असि। अयसा मनसा घृतोऽयसा हव्यमूहिषेयानो धेहि भेषजँ स्वाहा ॥
[[TODO: परिष्कार्यम्]]

अग्नये अयस इदं० । स्रुचि चतुर्ग्रहीत गृहीत्वा जुहोति 


> अग्निर्होता। अश्विनाध्वर्यू । त्वष्टाग्नीत् । मित्र उपवक्ता । सोमः सोमस्य पुरोगाः। शुक्रः शुक्रस्य पुरोगाः । श्रातास्त इन्द्र सोमाः। वातापेर्हवन श्रुतः स्वाहा ॥ 
[[TODO: परिष्कार्यम्]]

वाचस्पतये ब्रह्मण इदं० ॥ ततः स्रुवेण- 

> ब्राह्मण एकहोता । स यज्ञः। स मे ददातु प्रजां पशून्पुष्टिं यशः । यज्ञश्च मे भूयात्स्वाहा ॥ ब्रह्मण इदं० ॥ अग्निर्द्विहोता। स भर्ता । स मे ददातु० यशः। भर्ता च मे भूयात्स्वाहा । अग्नय इदं० ॥ पृथिवी त्रिहोता। स प्रतिष्ठा । स मे ददातु० यशः। प्रतिष्ठा च मे भूयात्स्वाहा ॥ पृथिव्या इदं० ॥ अन्तरिक्षं चतुर्होता । स विष्ठाः । स मे० यशः । विष्टाश्च मे भूयात्स्वाहा ॥ अन्तरिक्षायेदं० ॥ वायुः पञ्चहोता । स प्राणः। स मे० यशः। प्राणश्च मे भूयात् स्वाहा ॥ वायव इदं० ॥ चन्द्रमाः षढ्ढोता । स ऋतून्कल्पयाति । स मे० यशः। ऋतवश्च मे कल्पन्ता स्वाहा । चन्द्रमस इदं० ।। अन्नँ सप्तहोता । स प्राणस्य प्राणः। स मे० यशः। प्राणस्य च मे प्राणो भूयात्स्वाहा ॥ अन्नायेदं० ॥ द्यौरष्टहोता। सोऽनाधृष्यः । स मे० यशः । अनाधृष्यश्च भूयासग्ं स्वाहा ।। दिव इदं। आदित्यो नवहोता। स तेजस्वी। स मे० यशः। तेजस्वी च भूयासँ स्वाहा ॥ आदित्यायेदं० । प्रजापतिर्दशहोता। स इद सर्वम् । स मे० यशः । सर्वं च मे भूयात्स्वाहा । प्रजापतय इदं०
[[TODO: परिष्कार्यम्]]

मनस्वती, मिन्दाहुती, महाव्याहृतीः, व्याहृतीश्च हुत्वा ।। भूर्भुवः सुवः स्वाहा ॥ इति सर्वप्रायश्चित्तं हुत्वा पुनरपसव्यं परिषिच्य होमशेषं समापयेत् ॥
