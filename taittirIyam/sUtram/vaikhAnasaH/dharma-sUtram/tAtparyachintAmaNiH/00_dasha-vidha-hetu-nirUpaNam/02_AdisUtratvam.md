+++
title = "०२ आदिसूत्रत्वम्"

+++
अथ द्वितीय-हेतु-निरूपणम्  
अथास्य वैखानससूत्रस्य सर्वसूत्राणाम् आदित्वं निरूप्यते। तथा हि-  
    
## वैखानससूत्रस्य सर्वसूत्रापेक्षया आदित्वम्
    
ब्रह्मकैवर्ते- " यथा मुनीनां विखना आदिभूत उदाहृतः ।  
सूत्राणां तत्प्रणीतन् तु तथा श्रेष्टतमं स्मृतम् ॥"[^६०२] इति [ब्रह्म-कैवर्त-पुराणम् ]  
पुरातन्त्रे भृगु- "वेदानां व्यासनाद् अर्वाक् प्राग्रूपं मिलितन् तु यत् ।  
तान् तु वैखानसीं शाखाम् इति वेदविदो विदुः ॥"[^६०३] इत्य् आरभ्य [पुरातन्त्र]  
"वैष्णवं सूत्रम् एतद् धि सर्वसिद्धिकरं परम् ।  
आद्यत्वात् सर्वसूत्राणां वैष्णवत्वाच् च तत् तु वै ॥ [पुरातन्त्र]  
मयानुवर्तितं तद्वत् काश्यपात्रिमरीचिभिः ॥"[^६०४] इति [पुरातन्त्र]  
स्कान्दे च- "वैखानसीं महाशाखां स्वसूत्रे विनियुक्तवान् ।  
पद्मभूः परमो धाता तस्मिन्न् आराधनत्रयम् ॥[^६०५]  
उक्तवान् निगमार्थानाम् आचारं प्रविभागशः[^६०६] ॥" इति [स्कन्दप् ]  
    
## आदौ चतुरश्रस्य रविमण्डलस्य कालान्तरे वर्तुलत्वम्
    
सूत्रार्थपर्यालोचनयापि सर्वसूत्रादित्वम् अस्यावगम्यते। यथा -"मुख्याद् इन्द्रश् चाग्निश् चे" ति भगवन्मुखाद् अग्निसृष्टिः श्रूयते। तथा-  
आश्वमेधिके - भगवद्वचनम्-  
"प्रथमं मन्मुखात् सृष्टो लोकार्थे पचनः प्रभुः । [महाभारतम् १४, अप्प्। ४।२५७२]  
सृष्टमात्रो जगत्सर्वम् अत्तुम् ऐच्छत् पुरा खलु ॥[^६०७] [महाभारतम् १४, अप्प्। ४।२५७३]  
ततः प्रशमितस् सो ऽयम् उपासीनो मया पुरा ।[^६०८] [महाभारतम् १४, अप्प्। ४।२५७४]  
सततोपासनात् सो ऽयम् औपासन इति स्मृतः ॥" इति [महाभारतम् १४, अप्प्। ४।२५७५]  
एवं परमपुरुषमुखाज् जातस्यौपासनाग्नेः कुण्डविधानादिकम् अत्रैव सूत्रे प्रतिपादितम्।  
किञ् च नवग्रहमखे सवितृमण्डलस्य चतुरश्रत्वम् उच्यते "चतुरश्रं वृत्तम् इत्यादिना (सूत्रे)। आदौ चतुरश्रस्य सतो रविमण्डलस्य कालान्तरे वृत्तत्वकल्पनं प्रमाणैर् अवगम्यते। यथा-  
    

[^६०२]: दिएसेर् वेर्स् इस्त् औछ् ज़ितिएर्त् अल्स् "ब्रह्मकैवर्तपुराण" इन् दशविधहेतुनिरूपणम्[द्] ४२।९-१०।  
[^६०३]: दिएसेर् वेर्स् इस्त् अल्स् "पुरातन्त्र" äह्न्लिछ् ज़ितिएर्त् इन् दशविधहेतुनिरूपणम्[द्] ३३।२१-२२।  
[^६०४]: दिएसे द्रेइ हल्ब्वेर्से सिन्द् औछ् ज़ितिएर्त् अल्स् "पुरातन्त्र" इन् दशविधहेतुनिरूपणम्[द्] ३५।२०-२२।  
[^६०५]: दिएसेर् वेर्स् इस्त् äह्न्लिछ् अल्स् "पुरातन्त्र" ज़ितिएर्त् इन् ३४।९-१०।  
[^६०६]: दिएसे द्रेइ हल्ब्वेर्से सिन्द् अल्स् "स्कन्दपुराण" औछ् ज़ितिएर्त् इन् दशविधहेतुनिरूपणम्[द्] ३९।२५-४०।२।  
[^६०७]: महाभारतम्- उत्तमैच्छत् पुरा खलु।  
[^६०८]: महाभारतम्- ततः प्रशमितः सो ऽग्निर् उपास्यैव मया पुरा।   


विष्णुपुराणे- "तेजसश् शमनञ् चास्य विश्वकर्मा चकार ह ।  
भ्रमिमारोप्य सूर्यन् तु तस्य तेजो ऽवशातनम् ॥ [विष्णु-पुराणम् ]  
कृतवान् अष्टमं भागं स व्यशातयद् अव्ययम् ।  
यत्सूर्याद् वैष्णवं तेजश् शातितं विश्वकर्मणा ॥ [विष्णु-पुराणम् ]  
जाज्ज्वल्यमानम् अपतत् तद्भूमौ मुनिसत्तम ॥"इति [विष्णु-पुराणम् ]  
एवं च सूर्यसावर्णिकमन्वन्तरमारभ्य रविमण्डलस्य वृत्ताकारप्रतीतिः।  
तद् अनुसारेण बोधायनादिभिः वृत्ताकारत्वं रविममण्डलस्योक्तम्। ततः पूर्वं चतुरश्रत्वम् व। तद् एवास्मिन् सूत्रे प्रतिपादितम्।  
एवं "वानप्रस्थो वैखानशास्त्रसमुदाचारो वैखानस"[^६०९] इति वैखानससूत्रम् अनुस्मृत्य तृतीयाश्रमधर्मान् बोधायनः प्रतिपादयति। [बौधायन-धर्म-सूत्रम् २।६।११।१४]  
तथा आग्निवैश्यसूत्रे "अथातस् सूत्रगणनां व्याख्यास्यामः। बोधायनम् आपस्तम्बं सत्याषाठं द्राह्यायणम् आगस्त्यं शाकल्यम् आश्वलायनं शाम्भवीयं कात्यायनम् इति नवानि पूर्वसूत्राणि। वैखानसं शौनकीयं भारद्वाजम् आग्निवैश्यं जैमिनीयं [^६१०] वाधूलं माध्यन्दिनं हिरण्यकेशीयं कौषीतकम् इति नवान्य् अपरसूत्राणि। एवम् अष्टादशसूत्राण्य् अष्टादशसूत्रकाराश् च। एतानि चतुर्वेदमूलानि। पूर्वसूत्राणि शारीराणि सामान्यानि भवन्ति। उत्तरसूत्राणि वैखानसादीनि विष्णुसम्बन्धीनि दैविकानी" ति वैखानससूत्रस्यादित्वं वैष्णवत्वञ् चोच्यते।  
अस्य सूत्रस्याधिक्यं च "ये वैखानससूत्रेण संस्कृतास् द्विजातय"[^६११] इत्यादिना पूर्वम् एव प्रतिपादितम्।  
अतः सर्वसूत्राणाम् आदिर् इदं सूत्रम् इति सिद्धम्। ततः सर्वसूत्रोत्तमत्वञ् चास्योपपद्यते इति निरूपितो द्वितीयो हेतुः।  
इति द्वितीयहेतुनितूपणम्।  
    

[^६०९]: बौधायन-धर्म-सूत्रम्- वानप्रस्थो वैखानसशास्त्रसमुदाचारः।  
[^६१०]: अन्म्। देस् हेरौस्गेबेर्स्- अत्र वाधूलस्थाने माधुर्यम् इति हिरण्यकेशीयस्थाने कौण्डिन्यम् इति च पाठान्तरम् उपलभ्यते।  
[^६११]: दिएसेर् हल्ब्वेर्स् इस्त् अल्स् "पुरातन्त्र" ज़ितिएर्त् इन् दशविधहेतुनिरूपणम्[द्] ३६।१०।   

