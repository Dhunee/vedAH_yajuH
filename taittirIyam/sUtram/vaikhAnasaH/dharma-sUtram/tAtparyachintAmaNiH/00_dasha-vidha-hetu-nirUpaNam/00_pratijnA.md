+++
title = "०० प्रतिज्ञा"

+++
## मङ्गलाचरणम्
    
श्रीमद्विखनस महागुरवे नमः ।  
श्री श्रीनिवास परब्रह्मणे नमः ॥  
श्री श्रीनिवासमखिकृते श्रीवैखानस-गृह्य-सूत्र-तात्पर्य-चिन्तामणौ दशविध-हेतु-निरूपणम्  

वैखानस-कुलोद्भूतं  
वेङ्कटेशार्चनारतम्[^३] ।  
वेदान्तदेशिकं वन्दे  
श्रीनिवासार्यदीक्षितम् ॥  

श्रीवेङ्कटेशम् अखिलेशम् अनन्तम् आद्यं  
कारुण्यवारिधिम् अशेषसुरैस् सुवन्द्यम् ।  
वन्दे समस्तजगतां स्थिति-सृष्टि-हेतुं  
मान्यान् गुरूंश् च शतशो[^४] भृगु-कश्यपादीन् ॥  

श्रुतिस्मृतिनदीपूर्णं शास्त्रकल्लोलसङ्कुलम् ।  
विष्णुभक्त्युदकं शुद्धं वन्दे वैखानसार्णवम् ॥[^५]  
येनान्यकॢप्तसूत्राणां[^६] नेत्रं निस्तिमिरीकृतम् ।  
सूत्रं वैखानसं ह्य् एतत्[^७] चतुर्वर्गफलप्रदम् ॥  
श्रुतिस्मृतीतिहासाद्यैः प्रतिपादितवैभवाम् ।  
परमात्मपरां वन्दे सूत्रोपनिषदं पराम् ॥  
    
## व्याख्यान-कर्तृ-गोत्रनामादि
    
श्रीमत्कौशिकवंश्येन[^८] गोविन्दाचार्यसूनुना ।  
श्रीवेङ्कटेशपादाब्जसपर्यासु रतात्मना ॥  
श्रुतिस्मृतिपुराणादिसिद्धमार्गानुवर्तिना ।  
पूर्वाचार्यपरिक्षुण्णसम्प्रदायानुयायिना ॥  
वेदान्ताचार्यवर्येण श्रीनिवासार्ययज्वना ।  
वैखानसस्य सूत्रस्य व्याख्या सम्यक् प्रकाश्यते ॥  

[^३]: दशविधहेतुनिरूपणम्[त्] १- वेङ्कटेशार्चनावरम्।  
[^४]: दशविधहेतुनिरूपणम्[त्] २- वैखानसान् मुनिवरान् स्तत्त् मान्यान् गुरूंश् च शतशो।  
[^५]: दिएसेर् वेर्स् इस्त् औछ् ज़ु बेगिन्न् देर् थन्जवुर्-एदितिओन् देस् विमानार्चनकल्प (स्। ३) अल्स् "श्रीविखनसाचार्यस्तोत्रपाठ" ज़ितिएर्त्; दोर्त् स्तेह्त् ज़ुवोर् देर् श्लोक- श्रौतस्मार्तकर्म निखिलम् येन सूत्रितम् । तस्मै समस्त वेदार्थविधे विखनस नमः।  
[^६]: दशविधहेतुनिरूपणम्[त्] ५- सूत्राणाम् अन्यकॢप्तानाम्।  
[^७]: दशविधहेतुनिरूपणम्[त्] ६- सूत्राणाम् उत्तमं सूत्रम्।  
[^८]: दशविधहेतुनिरूपणम्[त्] ९- श्रीमत्कौशिकगोत्रेण।  


## विखानससूत्रस्य तद्-अनुयायिनां च सर्वोत्कृष्टत्वे दशविधहेतूनां निर्देशः
    
अथ सत्यत्वादि-समस्त-कल्याण-गुण-विशिष्टात् परब्रह्मणः श्रीमन्नारायणाद्   
उत्पन्नेन विखनश्-शब्दवाच्येन  
चतुर्-मुख-ब्रह्मणा प्रणीतस्य वैखानससूत्रस्य  
सर्वसूत्रोत्तमत्वे  
तत्सूत्रोक्त-धर्मानुष्ठातॄणां सर्वोत्कृष्टतमत्वे च  
दशविधहेतवो निरूप्यन्ते।  

यथा -  

- अखिल-जगत्-कारण-भूतेन विखनसा प्रणीतत्वात्।[^९] 
- सर्वसूत्राणाम् आदित्वात्।[^१०] 
- सर्वकर्मसु श्रुतिमार्गानुसारित्वात्।[^११] 
- समन्त्रक-सर्व-क्रिया-प्रतिपादकत्वात्।[^१२] 
- निषेक-संस्कारादिमत्त्वात्।[^१३] 
- अष्टादश-शारीर-संस्कार-प्रतिपादकत्वात्।[^१४] 
- साङ्ग-क्रिया-कलापवत्त्वात्।[^१५] 
- मन्वाद्यैः स्वीकृतत्वात्।[^१६] 
- अखिल-जगद्-एक-कारण-भूत-श्रीमन्-नारायणैक-परत्वात्।[^१७] 
- एतत्-सूत्रोक्त-धर्मानुष्ठानवताम् एव भगवत्-प्रियतमत्वोपपत्तेश् च।[^१८] 
  
इति।  

एभिर् हेतुभिर्  
अस्य सूत्रस्य सर्वसूत्रोत्तमत्वम्।   
एतत्-सूत्रोक्त-धर्मानुष्ठानाद् एव  
वैखानसानां सर्वेभ्यः श्रेष्ठतमत्वञ् च  
श्रुति-स्मृति-पुराणादि-मुखेन प्रतिपाद्यते। 

