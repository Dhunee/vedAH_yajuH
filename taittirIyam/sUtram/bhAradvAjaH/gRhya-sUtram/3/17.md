+++
title = "१७"

+++
संवत्सरे सपिण्डीकरणमेकादशे मासि षष्ठे चतुर्थे द्वादशेऽहनि
यदि पुण्याहकाल उपव्यावर्तेत पितॄणामावाहनं सव्यस्य
पाणेरङ्गुष्ठेनोपमध्यमया
चाङ्गुल्यालभ्य पृथिवीं जपेद्ये पार्थिवासः पितरो ये
अन्तरिक्षे ये दिवि ये वामृता बभूवुः । तेऽस्मिन्यज्ञेऽमृता
मादयन्तामिति चत्वारि पात्राणि सतिलगन्धोदकेन पूरयित्वैकं
प्रेतस्य त्रीणि पितॄणामेकं वा पितॄणां प्रेतपात्रं
पितृपात्रेष्वासिञ्चति ये समाना ये सजाता इति
द्वाभ्यामसौ पितृभिः पितामहेभिः प्रपितामहेभिः सहैतत्ते
तिलोदकं तस्मै ते स्वधा नम इति तिलोदकप्रदानमग्नौकरणमनुदेशनीयं च
यथार्थमूहेदासेचने सपिण्डी व्याख्याता यथाश्रद्धं दक्षिणा भवन्त्यत
ऊर्ध्वं मासिश्राद्धेन १७   
