+++
title = "२०"

+++
 

यदि घर्मधुक् क्रिमीणा स्यात् अत्रिणा त्वा क्रिमे हन्मि इत्यनुवाकेनास्याः
क्रिमीन् हन्यात् १  
अपि वा सार्वत्रिकमेवैतत् प्रायश्चित्तं क्रियेत २
यमभिचरेत् तस्य लोहितमवदानं जुहुयात् आहरावद्य शृतस्य
इत्यनुवाकेन ३  
यम-भिव्याहरिष्यन् स्यात्
त्रिरात्रावरं ब्रह्मचर्यं चरित्वा
गत्वैनमभिव्याहरेत् ब्रह्मणा त्वा शपामि
इत्यनुवाकेन ४  
यं द्विष्यात् तस्य गोष्ठं गत्वा स्वजमोषधीं निखनेत्
उत्तुद शिमिजावरि इत्यनुवाकेन ५  
अपि वा गोष्ठस्यैव दक्षिणां द्वारस्थूणां
विचालयेत् ६  
यद्युद्गाता पुरुषसाम न गायेत् स्वयमेवाध्वर्युरुद्गायेत्
भूर्भुवः सुवः इत्यनुवाकेन ७  
२०
