+++
title = "१९"

+++
 

अपि वा त्रयाणामेव मुख्यानामनुपूर्वमवदाय यथाकाममुत्तरेषामवद्यति १  
यूषे
मेदोऽवधाय मेदसा जुहूं प्रोर्णोति २  
उपरिष्टाद्धिरण्यशकलं
निधायाभि-घारयति ३  
त्र्यङ्गाणि प्रत्यभिघार्योपभृति
त्र्यङ्गाणाँ स्विष्टकृते सकृत्सकृद-वद्यति दक्षिणस्य दोष्णः सव्यायाः
श्रोणेर्गुदकाण्डमिति ४  
पुरस्तादेव गुदं द्वैधं कृत्वा
स्थविमदुपयड्भ्यो निदधाति ५  
अणिमत् त्रैधं
करोति ६  
तस्य मध्यमं जुह्वां द्वैधं कृत्वावदधाति
स्थविष्ठमुपभृत्यणिष्ठमिडायां
द्वैधं कृत्वा ७  
यूषे मेदोऽवधाय मेदसोपभृतं प्रोर्णोति ८
उपरिष्टाद्धिरण्यशकलं निधाय
द्विरभिघारयति ९  
पात्र्यामिडाँ समवद्यति
हृदयाज्जिह्वाया यक्नो वृक्कयो-र्गुदाद्वनिष्ठोः
सप्तमात् १०  
अत्रैव दक्षिणाँ श्रोणिमध्युद्धिं क्लोमानं प्लीहानं
पुरीततं मेद इत्यन्ववधाय यूष्णोपसिच्याभिघारयति ११  
यूष्णो वसाहोमं
गृह्णाति १२  
स्वधितिना धारां प्रयौति १३  
सकृच्चतुरवदानस्य द्विः
पञ्चा-वदानस्य १४  
अभिघार्य यानि चावत्तानि यानि चानवत्तानि शृतं चाशृतं च
सर्वं पशुँ सन्निधायाभिमृशति ऐन्द्र ःप्राणो अङ्गेअङ्गे निदेध्यत् इति १५
१९
