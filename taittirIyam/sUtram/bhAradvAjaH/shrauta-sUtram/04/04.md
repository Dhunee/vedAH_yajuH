+++
title = "०४"

+++
 

दक्षिणतस्तिष्ठन्नाहवनीयमभिमन्त्रयते अग्ने व्रतपते व्रतं चरिष्यामि इति ।
स एष ब्राह्मणस्यैव स्यान्नेतरयोर्वर्णयोः १   
वायो व्रतपते इति
वायुमुपतिष्ठते । आदित्य व्रतपते इत्यादित्यम् ।
व्रतानां व्रतपते इत्याहवनीयम् २   
अन्ततो देवता उपतिष्ठते देवा
देवेषु पराक्रमध्वं प्रथमा द्वितीयेषु द्वितीयास्तृतीयेषु ।
त्रिरेकादशा इह मावत । इदँ शकेयं यदिदं करोमि । आत्मा
करोत्वात्मने । इदं करिष्ये भेषजमिदं मे विश्वभेषजा
। अश्विना प्रावतं युवम् इति ३   
व्रतमुपयन् समुद्रं मनसा ध्यायति ४   
स एतद्
व्रतं चरति--न माँ समश्नाति न स्त्रियमुपैति नोपर्यास्ते
जुगुप्सतेऽनृतादनाश्वानेताँ
रात्रिमुपवसत्यपो वाश्नात्यारण्यं वा ।
काममारण्यस्याश्नीयात् ५   
आ मार्गादा मधुन आ
प्राशातिकादित्येकेषाम् ६   
आरण्यायोपवसन्नपो वाश्नीयान्न वा किञ्चन ७
आमावास्याँ रात्रिं जागर्ति ८   
अपि वा यथा शक्नुयात् तथा
कुर्यात् ९   
उपरि त्वेव न शयीत १०   
काममुपरि शयीत ११   
व्रतचारी
त्वेव स्यात् १२   
४
