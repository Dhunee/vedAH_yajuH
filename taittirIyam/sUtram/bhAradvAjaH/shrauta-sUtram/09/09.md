+++
title = "०९"

+++
 

यस्याग्निहोत्रेऽधिश्रिते श्वान्तराग्नी धावेद्गार्हपत्याद्भस्मादाय इदं
विष्णुर्वि चक्रमे इति वैष्णव्यर्चाहवनीयाद् ध्वँ सयन्नुद्द्रवेत् १
भस्मना शुनः पदमपिवपति २  
एतदेव सूकरैकसृके विद्यात् ३  
यस्याग्निमनुद्धृतँ
सूर्योऽभिनिम्रोचेद्दर्भेण हिरण्यं प्रबध्य पूर्वः प्रतिपद्येत ४  
अन्वङ्
ब्राह्मण आर्षेयो बहुविदग्निमुद्धरेत् ।
अन्वङ्ङग्निहोत्रेणानूद्द्रवेत्
५  
प्रतिष्ठाप्याग्निमग्निहोत्रमुपसाद्या तमितोरप्राण-न्नासित्वा हुत्वा वरं
दत्त्वा भूः इत्युपतिष्ठेतेत्याश्मरथ्यः । भूर्भुवः सुवः इत्यालेखनः ६
अनाश्वानेताँ रात्रिमुपवसति ७  
श्वो भूते वारुणं दशकपालं निर्वपति
। चरुमित्येकेषाम् ८  
सिद्धमिष्टिः सन्तिष्ठते ९  
यदि
सायम-ग्निहोत्रस्यर्तुमतिनयेत्
दोषा वस्तोर्नमः स्वाहा इति जुहुयात् १०  
एतदेव
नित्यमग्निहोत्रमित्याश्मरथ्यः
। अथालेखनः । कालसमापादनीयमेवैतेन मन्त्रेण होमँ हुत्वा नित्यमग्निहोत्रं
जुहुयात् ११  
तत्र स एव होमकल्पः १२  
एतावन्नाना । भूर्भुवः सुवः इति
पुरा होतोर्वदेत् १३  
यदि प्रातरग्निहोत्र-स्यर्तुमतिनयेत्
प्रातर्वस्तोर्नमः स्वाहा इति जुहुयात् १४  
एतदेव
नित्य-मग्निहोत्रमित्याश्मरथ्यः । अथालेखनः ।
कालसमापादनीयमेवैतेन मन्त्रेण होमँ हुत्वा
नित्यमग्निहोत्रमुपसाद्या तमितोरप्राणन्नासित्वा वरं दत्त्वा हुत्वा
भूर्भुवः सुवः इत्युपतिष्ठेत १५  
अनुगमयित्वाहवनीयमन्यं प्रणयेत्
अन्व-ग्निरुषसामग्रमख्यत् इति १६  
अथैनमभिमन्त्रयते इहैव क्षेम्य
एधि मा प्रहासीमाममुमामुष्यायणम् इति १७  
९
