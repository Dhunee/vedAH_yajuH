---
title: ०१ यज्ञोपवीतम्
unicode_script: devanagari

---

<details open><summary>विश्वास-प्रस्तुतिः</summary>

प्रसृ॑तेन॒ वै य॒ज्ञेन॑ दे॒वास् स्व॒र्गल्ँ लो॒कम् आ॑य॒न्।  
अप्रसृ॑ते॒नासु॑रा॒न् परा॑भावय॒न्।  
</details>

<details><summary>मूलम्</summary>

प्रसृ॑तेन॒ वै य॒ज्ञेन॑ दे॒वास् स्व॒र्गल्ँ लो॒कम् आ॑य॒न्।  
अप्रसृ॑ते॒नासु॑रा॒न् परा॑भावय॒न्।  
</details>


<details open><summary>विश्वास-प्रस्तुतिः</summary>

प्रसृ॑तो ह॒ वै य॑ज्ञोपवी॒तिनो॑ य॒ज्ञो, ऽप्र॑सृ॒तो ऽनु॑पवी॒तिनः।  
यत्किञ् च॑ ब्राह्म॒णो य॑ज्ञोपवी॒त्य् अधी॑ते॒ यज॑त ए॒व तत्।  
तस्मा॑द् यज्ञोपवी॒त्य् ए॑वाधी॑यीत या॒जये॒द् यजे॑त वा।  
</details>

<details><summary>मूलम्</summary>

प्रसृ॑तो ह॒ वै य॑ज्ञोपवी॒तिनो॑ य॒ज्ञो, ऽप्र॑सृ॒तो ऽनु॑पवी॒तिनः।  
यत्किञ् च॑ ब्राह्म॒णो य॑ज्ञोपवी॒त्य् अधी॑ते॒ यज॑त ए॒व तत्।  
तस्मा॑द् यज्ञोपवी॒त्य् ए॑वाधी॑यीत या॒जये॒द् यजे॑त वा।  
</details>

<details open><summary>विश्वास-प्रस्तुतिः</summary>

य॒ज्ञस्य॒ प्रसृ॑त्या॒  
अजि॑न॒व्ँ वासो॑ वा  
दक्षिण॒त उ॑प॒वीय॒  
दक्षि॑णं बा॒हुम् उद्-ध॑र॒ते,  
ऽव॑ धत्ते स॒व्यम्  
इति॑ यज्ञोपवी॒तम् ए॒तद् ए॒व।  
</details>

<details><summary>मूलम्</summary>

य॒ज्ञस्य॒ प्रसृ॑त्या॒  
अजि॑न॒व्ँ वासो॑ वा  
दक्षिण॒त उ॑प॒वीय॒  
दक्षि॑णं बा॒हुम् उद्-ध॑र॒ते,  
ऽव॑ धत्ते स॒व्यम्  
इति॑ यज्ञोपवी॒तम् ए॒तद् ए॒व।  
</details>


<details open><summary>विश्वास-प्रस्तुतिः</summary>

विप॑रीतं प्राचीनावी॒तꣳ  
स॒व्ँवीतं॑ मानु॒षम् । 1 ।
</details>

<details><summary>मूलम्</summary>

विप॑रीतं प्राचीनावी॒तꣳ  
स॒व्ँवीतं॑ मानु॒षम् । 1 ।
</details>
