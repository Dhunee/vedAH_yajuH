+++
title = "+०२"
unicode_script = "devanagari"

+++
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/01_niyata-yajJNa-prashaMsA/">
<details open><summary><h2>०१ नियत-यज्ञ-प्रशंसा ...{Loading}...</h2></summary>

सह॒ वै दे॒वाना॒ञ् चासु॑राणाञ् च य॒ज्ञौ प्रत॑तावास्ताव्ँ, "व॒य२ꣳ स्व॒र्गल्ँ लो॒कम् ए॑ष्यामो, व॒यम् ए॑ष्याम॒" इति।  
ते ऽसु॑रास् स॒न्नह्य॒ सह॑सै॒वाच॑रन्।  
ब्रह्म॒चर्ये॑ण॒ तप॑सैव दे॒वाः।  
तेऽसु॑रा अमुह्य॒२ꣳ॒स्, ते न प्राजा॑न॒२ꣳ॒स्, ते परा॑ऽभव॒न्, ते न स्व॒र्गल्ँ लो॒कमा॑य॒न्।  
प्रसृ॑तेन॒ वै य॒ज्ञेन॑ दे॒वास् स्व॒र्गल्ँ लो॒कमा॑य॒न्।  
न प्रसृ॑ते॒नासु॑रा॒न् परा॑भावय॒न्।  
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/01_yajJNopavItam/">
<details open><summary><h2>यज्ञोपवीतम् ...{Loading}...</h2></summary>

प्रसृ॑तो ह॒ वै य॑ज्ञोपवी॒तिनो॑ य॒ज्ञो, ऽप्र॑सृ॒तो ऽनु॑पवी॒तिनः।  
यत्किञ् च॑ ब्राह्म॒णो य॑ज्ञोपवी॒त्य् अधी॑ते॒ यज॑त ए॒व तत्।  
तस्मा॑द् यज्ञोपवी॒त्य् ए॑वाधी॑यीत या॒जये॒द् यजे॑त वा।  
य॒ज्ञस्य॒ प्रसृ॑त्या॒ अजि॑न॒व्ँ वासो॑ वा दक्षिण॒त उ॑प॒वीय॒ दक्षि॑णं बा॒हुम् उद्-ध॑र॒ते, ऽव॑ धत्ते स॒व्यमिति॑ यज्ञोपवी॒तम् ए॒तद् ए॒व।  
विप॑रीतं प्राचीनावी॒तꣳ स॒व्ँवीतं॑ मानु॒षम् । 1 ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/02_sandhyA-vandanam/">
<details open><summary><h2>सन्ध्या-वन्दनम् ...{Loading}...</h2></summary>

रक्षाꣳ॑सि॒ ह वा॑ पुरोऽनुवा॒के तपोग्र॑मतिष्ठन्त।  
तान् प्र॒जाप॑तिर् व॒रेणो॒पाम॑न्त्रयत।  
तानि॒ वर॑मवृणीत - "आदि॒त्यो नो॒ योद्धा॒" इति।  
तान् प्र॒जाप॑तिर् अब्रवी॒द् - "योध॑य॒ध्वमि"ति।  
तस्मा॒द् उत्ति॑ष्ठन्त॒ꣳ॒ ह वा॒ तानि॒ रक्षाꣳ॑स्यादि॒त्यय्ँ योध॑यन्ति॒ याव॑दस्त॒मन्व॑गा॒त्।  

### अर्घ्यम्
तानि॑ ह॒ वा ए॒तानि॒ रक्षाꣳ॑सि गायत्रि॒याऽभि॑मन्त्रिते॒नाम्भ॑सा शाम्यन्ति।  
तदु॑ ह॒ वा ए॒ते ब्र॑ह्मवा॒दिनः॑ पू॒र्वाभि॑मु॒खाः स॒न्ध्याया॑ङ्गायत्रि॒याऽभि॑मन्त्रिता॒ आप॑ ऊ॒र्ध्वं विक्षि॑पन्ति।  
ता ए॒ता आपो॑ व॒ज्रीभू॒त्वा तानि॒ रक्षाꣳ॑सि म॒न्देहारु॑णे द्वी॒पे प्रक्षि॑पन्ति।

### प्रदक्षिणीकरणम्
यत् प्र॑दक्षि॒णं प्रक्र॑मन्ति॒, तेन॑ पा॒प्मान॒मव॑धून्वन्ति।  

### ब्रह्म-भावनम्
उ॒द्यन्त॑म् अस्त॒य्ँ यन्त॑म् आदि॒त्यम् अ॑भिध्या॒यन्  
कु॒र्वन् ब्रा॑ह्म॒णो वि॒द्वान्थ् स॒कलं॑ भ॒द्रम् अ॑श्नुते।  
असाव् आ॑दि॒त्यो ब्र॒ह्मेति॒ -  
ब्रह्मै॒व सन् ब्रह्मा॒प्येति॒-  
य ए॒वव्ँ वेद॑ ।2।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/03-09_kUShmANDa-homa-mantrAH/">
<details open><summary><h2>कूष्माण्ड-होम-मन्त्राः ...{Loading}...</h2></summary>

यद्दे॑वा देव॒हेळ॑न॒न्देवा॑सश्चकृ॒मा व॒यम् । आदि॑त्या॒स्तस्मा॑न्मा मुञ्चत॒र्तस्य॒र्तेन॒ मामि॒त ॥

देवा॑ जीवनका॒म्या यद्वा॒चाऽनृ॑तमूदि॒म । तस्मा॑न्न इ॒ह मु॑ञ्चत॒ विश्वे॑ देवास्स॒जोष॑सः ॥

ऋ॒तेन॑ द्यावापृथिवी ऋ॒तेन॒ त्वꣳ स॑रस्वति । कृ॒तान्नः॑ पा॒ह्येन॑सो॒ यत्किञ्चानृ॑तमूदि॒म ॥

इ॒न्द्रा॒ग्नी मि॒त्रावरु॑णौ॒ सोमो॑ धा॒ता बृह॒स्पतिः॑ । ते नो॑ मुञ्च॒न्त्वेन॑सो॒ यद॒न्यकृ॑तमारि॒म ॥

स॒जा॒त॒श॒ꣳ॒सादु॒त जा॑मिश॒ꣳ॒साज्ज्याय॑स॒श्शꣳसा॑दु॒त वा॒ कनी॑यसः । अना॑धृष्टन्दे॒वकृ॑त॒य्ँयदेन॒स्तस्मा॒त्त्वम॒स्माञ्जा॑तवेदो मुमुग्धि ॥

यद्वा॒चा यन्मन॑सा बा॒हुभ्या॑मू॒रुभ्या॑मष्ठी॒वद्भ्याꣳ॑ शि॒श्नैर्यदनृ॑तञ्चकृ॒मा व॒यम् । अ॒ग्निर्मा॒ तस्मा॒देन॑सो॒ गार्ह॑पत्यः॒ प्रमु॑ञ्चतु चकृ॒म यानि॑ दुष्कृ॒ता ॥

येन॑ त्रि॒तो अ॑र्ण॒वान्नि॑र्ब॒भूव॒ येन॒ सूर्य॒न्तम॑सो निर्मु॒मोच॑ । येनेन्द्रो॒ विश्वा॒ अज॑हा॒दरा॑ती॒स्तेना॒हञ्ज्योति॑षा॒ ज्योति॑रानशा॒न आ॑क्षि ॥

यत्कुसी॑द॒मप्र॑तीत्तं॒ मये॒ह येन॑ य॒मस्य॑ नि॒धिना॒ चरा॑मि । ए॒तत्तद॑ग्ने अनृ॒णो भ॑वामि॒ जीव॑न्ने॒व प्रति॒ तत्ते॑ दधामि ॥

यन्मयि॑ मा॒ता यदा॑ पि॒पेष॒ यद॒न्तरि॑क्ष॒य्ँयदा॒शसाति॑क्रामामि त्रि॒ते दे॒वा दि॒वि जा॒ता यदाप॑ 

इ॒मम्मे॑ वरुण॒ 

तत्त्वा॑ यामि॒ 
त्वन्नो॑ अग्ने॒ 
सत्वन्नो॑ अग्ने॒ 
त्वम॑ग्ने अ॒यासि॑ । 3 ।

यददी॑व्यन्नृ॒णम॒हं ब॒भूवादि॑थ्सन्वा सञ्ज॒गर॒ जने॑भ्यः । अ॒ग्निर्मा॒ तस्मा॒दिन्द्र॑श्च सव्विँदा॒नौ प्रमु॑ञ्चताम् ॥

यद्धस्ता॑भ्याञ्च॒कर॒ किल्बि॑षाण्य॒क्षाणा॑व्वँ॒ग्नुमु॑प॒जिघ्न॑मानः । उ॒ग्रं॒प॒श्या च॑ राष्ट्र॒भृच्च॒ तान्य॑फ्स॒रसा॒वनु॑दत्तामृ॒णानि॑ ॥

उग्रं॑पश्ये॒ राष्ट्र॑भृ॒त्किल्बि॑षाणि॒ यद॒क्षवृ॑त्त॒मनु॑दत्तमे॒तत् । नेन्न॑ ऋ॒णानृ॒णव॒ इथ्स॑मानो य॒मस्य॑ लो॒के अधि॑रज्जु॒राय॑ ॥

अव॑ ते॒ हेळ॒ उदु॑त्त॒ममि॒मं मे॑ वरुण॒ तत्त्वा॑ यामि॒ त्वन्नो॑ अग्ने॒ सत्वन्नो॑ अग्ने । सङ्कु॑सुको॒ विकु॑सुको निर्ऋ॒थो यश्च॑ निस्व॒नः । ते१॒॑ऽस्मद्यक्ष्म॒मना॑गसो दू॒राद्दू॒रम॑चीचतम् । निर्य॑क्ष्ममचीचते कृ॒त्यान्निर्ऋ॑तिञ्च । तेन॒ यो१॒॑ऽस्मथ्समृ॑च्छातै॒ तम॑स्मै॒ प्रसु॑वामसि । दु॒श्श॒ꣳ॒सा॒नु॒श॒ꣳ॒साभ्या॑ङ्घ॒णेना॑नुघ॒णेन॑ च । तेना॒न्यो१॒॑ऽस्मथ्समृ॑च्छातै॒ तम॑स्मै॒ प्रसु॑वामसि । सव्वँर्च॑सा॒ पय॑सा॒ सन्त॒नूभि॒रग॑न्महि॒ मन॑सा॒ सꣳ शि॒वेन॑ । त्वष्टा॑ नो॒ अत्र॒ विद॑धातु रा॒योऽनु॑मार्ष्टु त॒न्वो१॒॑ यद्विलि॑ष्टम् । 4 ।

आयु॑ष्टे वि॒श्वतो॑ दधद॒यम॒ग्निर्वरे॑ण्यः । पुन॑स्ते प्रा॒ण आया॑ति॒ परा॒यक्ष्मꣳ॑ सुवामि ते ॥

आ॒यु॒र्दा अ॑ग्ने ह॒विषो॑ जुषा॒णो घृ॒तप्र॑तीको घृ॒तयो॑निरेधि । घृ॒तं पी॒त्वा मधु॒ चारु॒ गव्य॑म्पि॒तेव॑ पु॒त्रम॒भिर॑क्षतादि॒मम् ॥

इ॒मम॑ग्न॒ आयु॑षे॒ वर्च॑से कृधि ति॒ग्ममोजो॑ वरुण॒ सꣳशि॑शाधि । मा॒तेवा॑स्मा अदिते॒ शर्म॑ यच्छ॒ विश्वे॑ देवा॒ जर॑दष्टि॒र्यथाऽस॑त् ॥

अग्न॒ आयूꣳ॑षि पवस॒ आ सु॒वोर्ज॒मिषं॑ च नः । आ॒रे बा॑धस्व दु॒च्छुना॑म् ॥

अग्ने॒ पव॑स्व॒ स्वपा॑ अ॒स्मे वर्च॑स्सु॒वीर्य॑म् । दध॑द्र॒यिं मयि॒ पोष॑म् । 5 ।

अ॒ग्निर् ऋषिः॒ पव॑मानः॒ पाञ्च॑जन्यः पु॒रोहि॑तः । तमी॑महे महाग॒यम् ॥

अग्ने॑ जा॒तान्प्रणु॑दा नस्स॒पत्ना॒न्प्रत्यजा॑ता- ञ्जातवेदो नुदस्व । अ॒स्मे दी॑दिहि सु॒मना॒ अहे॑ळ॒ञ्छर्म॑न्ते स्याम त्रि॒वरू॑थ उ॒द्भौ ॥

सह॑सा जा॒तान्प्रणु॑दा नस्स॒पत्ना॒न्प्रत्यजा॑ताञ्जातवेदो नुदस्व । अधि॑ नो ब्रूहि सुमन॒स्यमा॑नो व॒य२ꣳ स्या॑म॒ प्रणु॑दा नस्स॒पत्नान्॑ ॥

अग्ने॒ यो नो॒ऽभितो॒ जनो॒ वृको॒ वारो॒ जिघाꣳ॑सति । ताꣳस्त्वव्वृँ॑त्रहञ्जहि॒ वस्व॒स्मभ्य॒माभ॑र ॥

अग्ने॒ यो नो॑ऽभि॒दास॑ति समा॒नो यश्च॒ निष्ट्यः॑ । तव्वँ॒यꣳ स॒मिध॑ङ्कृ॒त्वा तुभ्य॑म॒ग्नेऽपि॑ दध्मसि । 6 ।

यो न॒श्शपा॒दश॑पतो॒ यश्च॑ न॒श्शप॑त॒श्शपा॑त् । उ॒षाश्च॒ तस्मै॑ नि॒म्रुक्च॒ सर्वं॑ पा॒पꣳ समू॑हताम् । 

यो न॑स्स॒पत्नो॒ यो रणो॒ मर्तो॑ऽभि॒दास॑ति देवाः । इ॒ध्मस्ये॑व प्र॒क्षाय॑तो॒ मा तस्योच्छे॑षि॒ किञ्च॒न । 

यो मान्द्वेष्टि॑ जातवेदो॒ यञ्चा॒हन्द्वेष्मि॒ यश्च॒ माम् । सर्वा॒ꣳ॒स्तान॑ग्ने॒ सन्द॑ह॒ याꣳश्चा॒हन्द्वेष्मि॒ ये च॒ माम् । 

यो अ॒स्मभ्य॑मराती॒याद्यश्च॑ नो॒ द्वेष॑ते॒ जनः॑ । निन्दा॒द्यो अ॒स्मान्दिफ्सा॑च्च॒ सर्वा॒ꣳ॒स्तान्म॑ष्म॒षा कु॑रु । 

सꣳशि॑तं मे॒ ब्रह्म॒ सꣳशि॑तव्वीँ॒र्य १॒॑ म् बल॑म् । सꣳशि॑तङ्क्ष॒त्रं मे॑ जि॒ष्णु यस्या॒हमस्मि॑ पु॒रोहि॑तः । 

उदे॑षां बा॒हू अ॑तिर॒मुद्वर्चो॒ अथो॒ बल॑म् । क्षि॒णोमि॒ ब्रह्म॑णा॒ऽमित्रा॒नुन्न॑यामि॒ स्वा १॒॑ म् अ॒हम् । 

पुन॒र्मनः॒ पुन॒रायु॑र्म॒ आगा॒त्पुन॒श्चक्षुः॒ पुनः॒ श्रोत्र॑म्म॒ आगा॒त्पुनः॑ प्रा॒णः पुन॒राधी॑तं म॒ आगा॑त् । वै॒श्वा॒न॒रो मेऽद॑ब्धस्तनू॒पा अव॑बाधतान्दुरि॒तानि॒ विश्वा॑ । 7 ।

वै॒श्वा॒न॒राय॒ प्रति॑वेदयामो॒ यदी॑नृ॒णꣳ स॑ङ्ग॒रो दे॒वता॑सु । स ए॒तान्पाशा॑न् प्र॒मुच॒न् प्रवे॑द॒ स नो॑ मुञ्चातु दुरि॒तादव॒द्यात् । 

वै॒श्वा॒न॒रः पव॑यान्नः प॒वित्रै॒र्यथ्स॑ङ्ग॒रम॒भिधावा॑म्या॒शाम् । अना॑जान॒न्मन॑सा॒ याच॑मानो॒ यदत्रैनो॒ अव॒ तथ्सु॑वामि । 

अ॒मी ये सु॒भगे॑ दि॒वि वि॒चृतौ॒ नाम॒ तार॑के । प्रेहामृत॑स्य यच्छतामे॒तद्ब॑द्धक॒मोच॑नम् । 

विजि॑हीर्ष्व लो॒कान्कृ॑धि ब॒न्धान्मु॑ञ्चासि॒ बद्ध॑कम् । योने॑रिव॒ प्रच्यु॑तो॒ गर्भ॒स्सर्वा॑न्प॒थो अ॑नुष्व । 

स प्र॑जा॒नन्प्रति॑गृभ्णीत वि॒द्वान्प्र॒जाप॑तिः प्रथम॒जा ऋ॒तस्य॑ । अ॒स्माभि॑र्द॒त्तञ्ज॒रसः॑ प॒रस्ता॒दच्छि॑न्नं॒ तन्तु॑मनु॒ सञ्च॑रेम । 8 ।

त॒तन्तन्तु॒मन्वेके॒ अनु॒ सञ्च॑रन्ति॒ येषा॑न्द॒त्तं पित्र्य॒माय॑नवत् । अ॒ब॒न्ध्वेके॒ दद॑तः प्र॒यच्छा॒द्दातु॒ञ्चेच्छ॒क्नवा॒ꣳ॒सस्स्व॒र्ग ए॑षाम् । 

आर॑भेथा॒मनु॒ सꣳर॑भेथाꣳ समा॒नं पन्था॑मवथो॒ घृ॒तेन॑ । यद्वां॑ पू॒र्तं परि॑विष्ट॒य्ँयद॒ग्नौ तस्मै॒ गोत्रा॑ये॒ह जाया॑पती॒ सꣳर॑भेथाम् । 

यद॒न्तरि॑क्षं पृथि॒वीमु॒त द्याय्ँयन्मा॒तरं॑ पि॒तर॑व्वाँ जिहिꣳसि॒म । अ॒ग्निर्मा॒ तस्मा॒देन॑सो॒ गार्ह॑पत्य॒ उन्नो॑ नेषद्दुरि॒ता यानि॑ चकृ॒म । 

भूमि॑र्मा॒ताऽदि॑तिर्नो ज॒नित्रं॒ भ्राता॒न्तरि॑क्षम॒भिश॑स्त एनः । द्यौर्नः॑ पि॒ता पि॑तृ॒याच्छं भ॑वासि जा॒मि मि॒त्वा मा वि॑विथ्सि लो॒कात् । 

यत्र॑ सु॒हार्द॑स्सु॒कृतो॒ मद॑न्ते वि॒हाय॒ रोग॑न्त॒न्वा १॒॑ꣳ॒ स्वाया॑म् । अ॒श्लो॒णाङ्गै॒रह्रु॑तास्स्व॒र्गे तत्र॑ पश्येम पि॒तर॑ञ्च पु॒त्रम् । 

यदन्न॒मद्म्यनृ॑तेन देवा दा॒स्यन्नदा॑स्यन्नु॒त वा॑ करि॒ष्यन्न् । यद्दे॒वाना॒ञ्चक्षु॒ष्यागो॒ अस्ति॒ यदे॒व किञ्च॑ प्रतिजग्रा॒हम॒ग्निर्मा॒ तस्मा॑दनृ॒णङ्कृ॑णोतु । 

यदन्न॒मद्मि॑ बहु॒धा विरू॑प॒व्वाँसो॒ हिर॑ण्यमु॒त गाम॒जामवि॑म् । यद्दे॒वाना॒ञ्चक्षु॒ष्यागो॒ अस्ति॒ यदे॒व किञ्च॑ प्रतिजग्रा॒हम॒ग्निर्मा॒ तस्मा॑दनृ॒णङ्कृ॑णोतु । 

यन्मे॒ मन॑सा वा॒चा॒ कृ॒त॒मेनः॑ कदा॒चन । सर्वस्मा॑न्मेळि॑तो मो॒ग्धि॒ त्वꣳ हि वेत्थ॑ यथात॒थम् । 9 ।
</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/10-11_kUShmANDam_vratAni_cha/">
<details open><summary><h2>कूष्माण्ड-विधानम् ...{Loading}...</h2></summary>

वात॑रशना ह॒ वा ऋष॑यश् श्रम॒णा ऊ॒र्ध्वम॑न्थि॒नो ब॑भूवु॒स्,  
तानृष॑यो॒ ऽर्थमा॑य॒२ꣳ॒स्,  
ते नि॒लाय॑मचर॒२ꣳ॒स्,  
तेऽनु॑प्रविशुः कूश्मा॒ण्डानि॑।  
ताꣳस् तेष्वन्व॑विन्दञ् छ्र॒द्धया॑ च॒ तप॑सा च।  
तानृष॑यो ऽब्रुवन् क॒था नि॒लाय॑ञ् चर॒थेति॑।  
त ऋषी॑न् अब्रुव॒न्नमो॑ वोऽस्तु।  
भगवन्तो॒ ऽस्मिन् धा॑म्नि॒ केन॑ वस् सपर्या॒मेति॑।  
तानृष॑यो ऽब्रुवन् प॒वित्र॑न्नो ब्रूत॒, येना॑रे॒पस॑स् स्या॒मेति॑।  
त ए॒तानि॑ सू॒क्तान्य॑पश्य॒न्।  
यद्दे॑वा देव॒हेळ॑न॒य्ँयददी॑व्यन्नृ॒णम॒हं ब॒भूवायु॑ष्टे वि॒श्वतो॑ दध॒दित्ये॒तैराज्य॑ञ्जुहुत।  
वैश्वान॒राय॒ प्रति॑वेदयाम॒ इत्युप॑तिष्ठत।  
यद॑र्वा॒चीन॒मेनो॑ भ्रूणह॒त्याया॒स् तस्मा॑न् मोक्ष्यध्व॒ इति॑।  
त ए॒तैर॑जुहवु॒स्, तेऽरे॒पसो॑ ऽभवन्।  
कर्मा॒दिष्वे॒तैर् जु॑हुयात्।  
पू॒तो दे॑वलो॒कान्त् सम॑श्नुते । 10 ॥ 7 ।

कू॒श्मा॒ण्डैर् जु॑हुया॒द् यो ऽपू॑त इव॒ मन्ये॑त॒ - यथा॑ स्ते॒नो, यथा॑ भ्रूण॒हा, एवमे॒ष +++(भ्रूणहन्समः)+++ भ॑वति॒ योऽयोनौ॒ रेत॑स्सि॒ञ्चति॑।  

### दीक्षाकाले तारतम्यम्
यद॑र्वा॒चीन॒मेनो॑ भ्रूणह॒त्याया॒स्, तस्मा॑न् मुच्यते। याव॒देनो॑ दी॒क्षामुपै॑ति। दीक्षि॒त ए॒तैस् स॑त॒ति+++(=नित्यं)+++ जु॑होति।  
सव्ँवत्स॒रन्दी॑क्षि॒तो भ॑वति। सव्ँवत्स॒रादे॒वात्मानं॑ पुनीते।  
+++(पापाल्पत्वे)+++ मास॑न्दीक्षि॒तो भ॑वति॒ - यो मास॒स् स स॑व्ँवत्स॒रस्, स॑व्ँवत्स॒रादे॒वात्मानं॑ पुनीते।  
चतु॑र्विꣳशति॒ꣳ॒ रात्री॑र् दीक्षि॒तो भ॑वति। चतु॑र्विꣳशतिरर्धमा॒सास् स॑व्ँवत्स॒रस्, +++(अतः)+++ स॑व्ँवत्स॒रादे॒वात्मानं॑ पुनीते।  
द्वाद॑श॒ रात्री॑र् दीक्षि॒तो भ॑वति। द्वाद॑श॒ मासा॑स् सव्ँवत्स॒रस्, स॑व्ँवत्स॒रादे॒वात्मानं॑ पुनीते।  
षड्रात्री॑र् दीक्षि॒तो भ॑वति। षड्वा ऋ॒तव॑स् सव्ँवत्स॒रस्, स॑व्ँवत्स॒रादे॒वात्मानं॑ पुनीते।  
ति॒स्रो रात्री॑र् दीक्षि॒तो भ॑वति। त्रि॒पदा॑ गाय॒त्री। गा॑यत्रि॒या ए॒वात्मानं॑ पुनीते।

### यम-नियमाः
न मा॒ꣳ॒सम॑श्नीया॒न्, न स्त्रिय॒मुपे॑या॒न्, नोपर्या॑सीत॒, जुगु॑फ्से॒तानृ॑ता॒त्।  
पयो᳚ ब्राह्म॒णस्य॑ व्र॒तय्ँ, य॑वा॒गू रा॑ज॒न्य॑स्या॒मिख्षा॒ वैश्य॒स्य।  
अथो॑ सौ॒म्येप्य् अ॑ध्व॒र ए॒तद् व्र॒तं ब्रू॑यात्।  
यदि॒ मन्ये॑तोप॒दस्या॒मीत्य् - ओ॑द॒नन् धा॒नास् सक्तू᳚न् घृ॒तम् इत्य् अनु॑व्रतयेद् आ॒त्मनो ऽनु॑पदासाय । 11 ॥ 8 ।  
</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/12_brahma-yajJNa-phalam/">
<details open><summary><h2>१२ ब्रह्म-यज्ञ-फलम् ...{Loading}...</h2></summary>

अ॒जान् ह॒ वै पृश्नीꣳ॑स् +++(=शुक्लान्)+++ तप॒स्यमा॑ना॒न् ब्रह्म॑ स्वय॒म्भ्व॑भ्यान॑र्ष॒त्+++(=अभ्यागच्छत्)+++। त ऋष॑यो ऽभव॒न्। +++(ब्रह्माभ्यानर्षद् इति)+++ तदृषी॑णाम् ऋषि॒त्वम्।  

तान् दे॒वता॒म् उपा॑तिष्ठन्त। य॒ज्ञका॑मा॒स् त ए॒तं ब्र॑ह्मय॒ज्ञम् अ॑पश्य॒न्। तमाह॑र॒न्। तेना॑यजन्त।  
यदृ॒चोऽध्यगी॑षत॒, ताः पय॑आहुतयो दे॒वाना॑म् अभवन्।  
यद्यजूꣳ॑षि घृ॒ताहु॑तयो॒, यत् सामा॑नि॒ सोमा॑हुतयो॒, यदथ॑र्वाङ्गि॒रसो॒ मध्वा॑हुतयो॒,  
यद् ब्रा॑ह्म॒णानी॑तिहा॒सान् पु॑रा॒णानि॒ कल्पा॒न् गाथा॑ नाराश॒ꣳ॒सीर् मे॑द+++(=मांस)+++ाहु॒तयो॑,  
दे॒वाना॑मभव॒न्। ताभिः॒ क्षुधं॑ पा॒प्मान॒म् अपा॑घ्न॒न्। अप॑हतपाप्मानो दे॒वास् स्व॒र्गल्ँ लो॒कमा॑य॒न्। ब्रह्म॑ण॒स् सायु॑ज्य॒म् ऋष॑यो ऽगच्छन्न् । 12 ॥ 9 ।
</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/13_pancha-mahA-yajJNaH/">
<details open><summary><h2>पञ्च-महा-यज्ञाः ...{Loading}...</h2></summary>

पञ्च॒ वा ए॒ते म॑हाय॒ज्ञास्, स॑त॒ति+++(=प्रतिदिनम्)+++ प्रता॑यन्ते+++(=अनुष्ठीयन्ते)+++, सत॒ति सन्ति॑ष्ठन्ते+++(=समाप्यन्ते)+++।  
देवय॒ज्ञः पि॑तृय॒ज्ञो भू॑तय॒ज्ञो म॑नुष्यय॒ज्ञो ब्र॑ह्मय॒ज्ञ इति।  
यद॒ग्नौ जु॒होत्य॒पि स॒मिध॒न् - तद् दे॑वय॒ज्ञस् सन्ति॑ष्ठते।  
यत् पि॒तृभ्य॑स् स्व॒धा क॒रोत्य् अप्य् अ॒पस् तत् पि॑तृय॒ज्ञस् सन्ति॑ष्ठते।  
यद्भू॒तेभ्यो॑ ब॒लिꣳ हर॑ति॒ तद्भू॑तय॒ज्ञस् सन्ति॑ष्ठते।  
यद्ब्रा॑ह्म॒णेभ्यो ऽन्न॒न् ददा॑ति॒, तन् म॑नुष्यय॒ज्ञस् सन्ति॑ष्ठते।  
यत् स्वा॑ध्या॒यम् अधी॑यी॒तैका॑मप्यृ॒चय्ँ यजु॒स् साम॑ वा॒, तद्ब्र॑ह्मय॒ज्ञस् सन्ति॑ष्ठते।


यदृ॒चोऽधी॑ते॒ पय॑सः॒ कूल्या॑+++(=महानद्यः)+++ अस्य पि॒तॄन्थ् स्व॒धा अ॒भिव॑हन्ति।  
यद्यजूꣳ॑षि घृ॒तस्य॑ कूल्या। यत् सामा॑नि॒ सोम॑ एभ्यः पवते।   
यदथ॑र्वाङ्गि॒रसो॒ मधोः॑ कूल्या।  
यद्ब्रा॑ह्म॒णानी॑तिहा॒सान् पु॑रा॒णानि॒ कल्पा॒न् गाथा॑ नाराश॒ꣳ॒सीर् मेद॑सः॒+++(=मांसस्य)+++ कूल्या॑ अस्य पि॒तॄन्त् स्व॒धा अ॒भिव॑हन्ति।  

यदृ॒चोऽधी॑ते॒ पय॑आहुतिभिरे॒व तद् दे॒वाꣳस् त॑र्पयति।  
यद्यजूꣳ॑षि घृ॒ताहु॑तिभि॒र्, यत् सामा॑नि॒ सोमा॑हुतिभि॒र्, यदथ॑र्वाङ्गि॒रसो॒ मध्वा॑हुतिभि॒र्,  
यद्ब्रा॑ह्म॒णानी॑तिहा॒सान्पु॑रा॒णानि॒ कल्पा॒न्गाथा॑ नाराश॒ꣳ॒सीर् मे॑दाहु॒तिभि॑रे॒व तद्दे॒वाꣳस्त॑र्पयति।  
त ए॑नन् तृ॒प्ता आयु॑षा॒ तेज॑सा॒ वर्च॑सा श्रि॒या यश॑सा ब्रह्मवर्च॒सेना॒न्नाद्ये॑न च तर्पयन्ति ॥ 13 ॥ । 10 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/14-18_brahma-yajJNaH/">
<details open><summary><h2>ब्रह्म-यज्ञः ...{Loading}...</h2></summary>

[तैत्तिरियारण्यके अत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_1_-_Babasastri_Phadke_1898#page/n145/mode/2up)।


### क्रमः
ब्र॒ह्म॒य॒ज्ञेन॑ य॒क्ष्यमा॑णः॒  
प्राच्या॑न्दि॒शि ग्रामा॒द् अछ॑दिर्-द॒र्श+++(=छदतृणानि यथा न दृश्यन्ते)+++ उदी॑च्यां प्रागुदी॒च्याव्ँ वो॒दित॑ आदि॒त्ये  
द॑क्षिण॒त उ॑प॒वीयो॑प॒विश्य॒  

#### आचमनम्
हस्ता॑व् अव॒निज्य॒+++(=प्रक्षाल्य)+++ त्रिर् आचा॑मे॒द्,  
+++(ततः)+++ द्विः +++(ओष्ठौ)+++ प॑रि॒मृज्य॑,  
स॒कृद् उ॑प॒स्पृश्य॒,  
शिर॒श्, चक्षु॑षी॒, नासि॑के॒, श्रोत्रे॒, हृद॑यम् आ॒लभ्य॑ +++(वर्तेत)+++।

यत् त्रिर् आ॒चाम॑ति॒ - तेन॒ ऋचः॑ प्रीणाति।  
यद् द्विः प॑रि॒मृज॑ति॒ - तेन यजूꣳ॑षि।  
यत् स॒कृद् उ॑प॒स्पृश॑ति॒ - तेन॒ सामा॑नि।  
यच् छिर॒श्, चक्षु॑षी॒, नासि॑के॒, श्रोत्रे॒, हृद॑यम् आ॒लभ॑ते॒ - तेनाथ॑र्वाङ्गि॒रसो॑, ब्राह्म॒णानी॑तिहा॒सान्, पु॑रा॒णानि॒, कल्पा॒न् गाथा॑ नाराश॒ꣳ॒सीः प्री॑णाति।

#### आसनम्

दर्भा॑णां म॒हद् उ॑प॒स्तीर्यो॒पस्थ॑ङ्+++(=आसनविशेषम्)+++ कृ॒त्वा  
प्राङ्+++(मुख)+++-आसी॑नस् स्वाध्या॒यम् अधी॑यीत - अ॒पाव्ँ वा ए॒ष ओष॑धीना॒ꣳ॒ रसो॒ यद् द॒र्भास्, सर॑समे॒व ब्रह्म॑ कुरुते।  

#### ॐकारः
दक्षिणोत्त॒रौ पा॒णी कृ॒त्वा सप॒वित्रा॒व्,  
ओमिति॒ प्रति॑पद्यत - ए॒तद् वै यजु॑स्, त्रयीव्ँ वि॒द्यां प्रत्य् ए॒षा वाग्, ए॒तत् प॑र॒मम् अ॒क्षर॒न्, तद् ए॒तद् ऋ॒चा ऽभ्यु॑क्तम् -  

<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/164/39_Rcho_axare.md">
<details open=""><summary><h4>३९ ऋचो अक्षरे ...{Loading}...</h4></summary>


ऋ॒चो अ॒क्षरे॑ पर॒मे व्यो॑म॒न्॒  
यस्मि॑न्दे॒वा अधि॒ विश्वे॑ निषे॒दुः।  
यस्तन्न वेद॒ किमृ॒चा क॑रिष्यति॒  
य इत्तद्वि॒दुस् त इ॒मे समा॑सते॥

</details>
</div>

इति।  

#### व्याहृति-सावित्र्यौ
त्रीने॒व +++(वेदसारान् लोकत्रयात्मकान्)+++ प्रायु॑ङ्क्त॒ - भूर्भुव॒स्स्व॑रित्या॑ह+++(=पठेत्)+++। - ए॒तद्वै वा॒चस् स॒त्यम्। यदे॒व वा॒चस् स॒त्यन् तत् प्रायु॒ङ्क्त।  
अथ॑ सावि॒त्रीङ् गा॑य॒त्रीन् त्रिर् अन्वा॑ह - प॒च्छो॑+++(=पद्-शः)+++ ऽर्धर्च॑शो ऽनवा॒नꣳ+++(=पूर्णम्)+++ - स॑वि॒ता श्रियः॑ प्रसवि॒ता। श्रिय॑मे॒वाप्नो॒ति।  

#### पाठः
अथो॑ +++(पूर्वेद्युः)+++ प्र॒ज्ञात॑यै॒व+++(=स्मृतयैव)+++ प्र॑ति॒पदा॒+++(=आरम्भ-भागेन)+++ +++(परेद्युः)+++ छन्दाꣳ॑सि॒ प्रति॑पद्यते ।

#### अशक्तपक्षः
ग्रामे॒ मन॑सा स्वाध्या॒यमधी॑यीत॒ - दिवा॒ नक्त॑व्ँ वे॒ति ह॑स्मा॒ह शौ॒च आ॑ह्ने॒य, उ॒तार॑ण्ये॒बल॑ उ॒त वा॒चा+++(=जिह्वास्पन्दनमात्रेण)+++ +उत तिष्ठ॑न्नु॒त व्रज॑न्नु॒तासी॑न उ॒त शया॑नो॒ऽधीयी॑तै॒व। स्वा॑ध्या॒यन्तप॑स्वी॒ पुण्यो॑ भवति॒ य ए॒वव्ँ विद्वान्थ् स्वा॑ध्या॒यमधी॑ते।

#### पर्यवसानम्
स वा ए॒ष य॒ज्ञस्, स॒द्यः प्रता॑यते स॒द्यस् सन्ति॑ष्ठते। तस्य॒ प्राक् सा॒यम् अ॑वभृ॒थो -

<div class="js_include" includetitle="false" newlevelforh1="3" unfilled="" url="/vedAH_yajuH/taittirIyam/brAhmaNam/Rk/vishvAsa-prastutiH/02/namo_brahmaNe.md">
<details open=""><summary><h5>नमो ब्रह्मणे ...{Loading}...</h5></summary>

नमो॒ ब्रह्म॑णे॒+++(=वेदाय)+++, नमो॑ अस्त्व॒ग्नये॒  
नमः॑ पृथि॒व्यै, नम॒ ओष॑धीभ्यः ।  
नमो॑ वा॒चे, नमो॑ वा॒चस्पत॑ये॒,  
नमो॒ विष्ण॑वे बृह॒ते क॑रोमि ॥  
+++(शतुरनुमो नद्यजादी ⇒ बृहन्महतोरुपसंख्यानम्। (वा॰) इति॑ बृहच्छ॒ब्दाद् अ॒नुमोऽजा॑दि॒र् विभ॑क्ति॒र् अस॑र्वनामस्थानम् उ॒दात्ता॑ भवति।)+++

ॐ शान्तिः॒ शान्तिः॒ शान्तिः॒ ॥
</details>
</div>  

ततो॒ यत् किञ् च॒ ददा॑ति॒ सा दक्षि॑णा । (16) ॥ 13 ।

#### मध्याह्ने विशेषः
म॒ध्यन्दि॑ने प्र॒बल॒मधी॑यीत -अ॒सौ खलु॒ वाव+++(?)+++ +एष आ॑दि॒त्यो यद् ब्रा॑ह्म॒णस्, तस्मा॒त् तर्हि॒ तेक्ष्णि॑ष्ठन्+++(=बहुतीक्ष्णं)+++ तपति।  
तदे॒षा ऽभ्यु॑क्ता - "चि॒त्रन्दे॒वाना॒मुद॑गा॒द् अनी॑क॒ञ् चक्षु॑र् मि॒त्रस्य॒ वरु॑णस्या॒ग्नेः । आप्रा॒ द्यावा॑पृथि॒वी अ॒न्तरि॑क्ष॒ꣳ॒ सूर्य॑ आ॒त्मा जग॑तस् त॒स्थुष॒श्" चेति।  

### पाठग्रहणाय +अनध्यायेऽपि स्वाध्यायः
तस्य॒ वा ए॒तस्य॑ य॒ज्ञस्य॒ मेघो॑ हवि॒र्धान॑व्ँ, वि॒द्युद् अ॒ग्निर्, व॒र्षꣳ ह॒विस्, स्त॑नयि॒त्नुर् व॑षट्का॒रो, यद॑व॒स्फूर्ज॑ति॒ सो ऽनु॑वषट्का॒रो वा॒युरा॒त्मा ऽमा॑वा॒स्या॑ स्विष्ट॒कृत्।

य ए॒वव्ँ वि॒द्वान् मे॒घे व॒र्षति॑, वि॒द्योत॑माने, स्त॒नय॑त्यव् अ॒स्फूर्ज॑ति॒, पव॑माने वा॒याव्, अ॑मावा॒स्या॑याꣳ स्वाध्या॒यमधी॑ते॒ - तप॑ ए॒व तत् त॑प्यते।

### फलम्
तपो॑ हि स्वाध्या॒य इति। उ॑त्त॒मन् नाकꣳ॑ रोहत्य्, उत्त॒मस् स॑मा॒नानां॑ भवति। याव॑न्तꣳ ह॒ वा इ॒माव्ँ वि॒त्तस्य॑ पू॒र्णान् दद॑थ् स्व॒र्गल्ँ लो॒कञ् ज॑यति॒, ताव॑न्तल्ँ लो॒कञ् ज॑यति। भूयाꣳ॑सञ् चाक्ष॒य्यञ् चाप॑पुनर्मृ॒त्युञ्ज॑यति। ब्रह्म॑ण॒स् सायु॑ज्यङ्गच्छति ॥17॥14।

### अनध्यायः
तस्य॒ वा ए॒तस्य॑ य॒ज्ञस्य॒ द्वाव॑नध्या॒यौ यदा॒त्माऽशुचि॒र् यद्दे॒शः।

### फलम्
समृ॑द्धिर्+++(=यज्ञार्थसामग्री)+++ दैव॒तानि॒ +++(अतो यज्ञान्तरापेक्षया सरलतरम्)+++।  
य ए॒वव्ँ वि॒द्वान् म॑हारा॒त्र उ॒षस्युदि॑ते॒ व्रज॒२ꣳ॒स् तिष्ठ॒न्न् आसी॑न॒श् शया॑नो॒, ऽरण्ये॑ ग्रामे॒ वा, याव॑त् त॒रस२ꣳ॑  
स्वाध्या॒यमधी॑ते॒ सर्वा॑ल्ँ लो॒काञ्ज॑यति। सर्वा॑ल्ँ लो॒कान॑नृ॒णोऽनु॒ सञ्च॑रति। तदे॒षाभ्यु॑क्ता - "अ॒नृ॒णा अ॒स्मिन्न॑नृ॒णाः पर॑स्मि२ꣳस्तृ॒तीये॑ लो॒के अ॑नृ॒णास्स्या॑म । ये दे॑व॒याना॑ उ॒त पि॑तृ॒याणा॒स्सर्वा॑न्प॒थो अ॑नृ॒णा आक्षी॑ये॒मे"ति ।

अ॒ग्निं वै जा॒तं पा॒प्मा ज॑ग्राह। तन्दे॒वा आहु॑तीभिः पा॒प्मान॒म् अपा॑घ्न॒न्, आहु॑तीनाय्ँय॒ज्ञेन॑, य॒ज्ञस्य॒ दक्षि॑णाभि॒र्, दक्षि॑णानां ब्राह्म॒णेन॑, ब्राह्म॒णस्य॒ छन्दो॑भि॒श्, छन्द॑साꣳ स्वाध्या॒येन। अप॑हतपाप्मा स्वाध्या॒यो॑ दे॒वप॑वित्र॒व्ँ वा ए॒तत्। तय्ँ यो ऽनू॑त्सृ॒जत्य्+++(=त्यजति)+++ अभा॑गो वा॒चि भ॑व॒त्यभा॑गो ना॒के। तदे॒षाऽभ्यु॑क्ता- "यस्ति॒त्याज॑ सखि॒विद॒ꣳ॒ सखा॑य॒न् न तस्य॑ वा॒च्यपि॑ भा॒गो अ॑स्ति । यदीꣳ॑ शृ॒णोत्य॒लकꣳ॑ शृणोति॒ न हि प्र॒वेद॑ सुकृ॒तस्य॒ पन्था॒मि"ति॑।

तस्मा॑त् स्वाध्या॒यो ऽध्ये॑त॒व्यो॑ - यय्ँय॑ड्क्र॒तुमधी॑ते॒ तेन॑ तेनास्ये॒ष्टं भ॑वत्य्, अ॒ग्नेर्वा॒योरा॑दि॒त्यस्य॒ सायु॑ज्यङ्गच्छति॒ तदे॒षाऽभ्यु॑क्ता -

<div class="js_include" includetitle="true" newlevelforh1="3" unfilled="" url="/vedAH_yajuH/taittirIyam/AraNyakam/brAhmaNam/sarva-prastutiH/02/brAhmaNa-vandanam.md">
<details open=""><summary><h5>ये अर्वाङुत वा पुराणे ...{Loading}...</h5></summary>

ये अ॒र्वाङु॒त वा॑ पुरा॒णे  
वे॒दव्ँ वि॒द्वाँस॑म् अ॒भितो॑ वदन्त्य्,  
आदि॒त्यम् ए॒व ते परि॑वदन्ति॒ सर्वे॑,  
अ॒ग्निन् द्वि॒तीय॑न् तृ॒तीय॑ञ्च हँ॒सम्+++(→गमनशीलम् वायुम्)+++ इति॑।  

याव॑ती॒र् वै दे॒वता॒स् - तास् सर्वा॑ वेद॒विदि॑ ब्राह्म॒णे व॑सन्ति।  
तस्मा॑ ब्राह्म॒णेभ्यो॑ वेद॒-विद्भ्यो॑ दि॒वे-दि॑वे॒ नम॑स्-कुर्या॒त्।  
नाश्ली॒लङ् की॑र्तयेत्। ए॒ता ए॒व दे॒वताः॑ प्रीणाति ।
</details>
</div>
</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/19-20_duShparigrahaH/">
<details open><summary><h2>१९-२० दुष्परिग्रहः दुर्याजनम् ...{Loading}...</h2></summary>

### अनापदि

रिच्य॑त +++(=रिक्तो भवति)+++ इव॒ वा ए॒ष प्रेव +++(परलोकेऽपि)+++ रि॑च्यते॒, यो +++(अयोग्यं)+++ या॒जय॑ति॒ प्रति॑ वा गृ॒ह्णाति॑।

या॒जयि॑त्वा प्रतिगृ॒ह्य वा ऽन॑श्न॒न् त्रिः स्वा॑ध्या॒यव्ँ वे॒दम् अधी॑यीत।  
त्रिरा॒त्रव्ँ वा॑ सावि॒त्रीङ् गा॑य॒त्रीम् अ॒न्वाति॑रेचयति।  

<div class="js_include" includetitle="true" newlevelforh1="2" unfilled="" url="/vedAH_yajuH/taittirIyam/AraNyakam/brAhmaNam/sarva-prastutiH/02/vara-prashaMsA.md">
<details open=""><summary><h4>वरः ...{Loading}...</h4></summary>

वरो॒+++(=महार्हो गौरिव)+++ दक्षि॑णा। वरे॑णै॒व वर२ꣳ॑+++(=श्रेष्ठं)+++ स्पृणोति+++(=प्रीणाति)+++।  
आ॒त्मा हि वरः॑ +++(अत आत्मैव दत्तः)+++ । 
</details>
</div>


### आपदि
दु॒हे ह॒ वा ए॒ष छन्दाꣳ॑सि॒, यो +++(आपदि)+++ या॒जय॑ति।  

#### स्तुतिः, अनशनम्
स येन॑ यज्ञ-क्र॒तुना॑ या॒जये॒त्,  
सो ऽर॑ण्यं प॒रेत्य॑  
शुचौ दे॒शे स्वा॑ध्या॒यम् ए॒वैन॒म्+++(=तदेव यज्ञक्रतुम्)+++ अधी॑यन्न् आसी॒त।  

तस्या॒नश॑नन् दी॒क्षा,  
स्था॒नम् उ॑प॒सदः॒,  
आस॑नꣳ सु॒त्या+++(=अभिषवः सोमस्य)+++म्  
वाग् जु॒हूर्, मन॑ उप॒भृद्,  
धृ॒तिर् ध्रु॒वा,  
प्रा॒णो ह॒विस्,  
सामा॑ध्व॒र्युस्,  
स वा ए॒ष य॒ज्ञः प्रा॒ण-द॑क्षि॒णो ऽन॑न्त-दक्षिण॒स् समृ॑द्धतरः। (20) ॥ 17 ।
</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/22_1_bhUH_prapadye/">
<details open><summary><h2>२२.१ भूः प्रपद्ये ...{Loading}...</h2></summary>

+++(आरण्यकस्वरा अत्र।)+++

भूः प्रप॑द्ये॒+++(=प्राप्नोमि)+++। भुवः॒ प्रप॑द्ये॒। स्वः॑ प्रप॑द्ये॒। भूर्भुव॒स्स्वः॑ प्रप॑द्ये॒।  
ब्रह्म॒ प्रप॑द्ये, ब्रह्मको॒शं प्रप॑द्ये॒, ऽमृतं॒ प्रप॑द्ये, ऽमृतको॒शं प्रप॑द्ये,  
चतुर्जा॒लं+++(=अन्नमयः प्राणमयः, मनोमयः, विज्ञानमयः इति कोशा यस्य सः)+++ ब्र॑ह्मको॒शय्ँ यम् मृ॒त्युर् नाव॒पश्य॑ति॒, तं प्रप॑द्ये।  
दे॒वान् प्रप॑द्ये, देवपु॒रं प्रप॑द्ये॒।  

परी॑वृतो॒ वरी॑वृतो॒ ब्रह्म॑णा॒ वर्म॑णा॒ ऽहन् तेज॑सा॒ कश्य॑पस्य॒। (22) ॥ 19 ।


</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/22_2_dhruva-vandanam/">
<details open><summary><h2>ध्रुव-वन्दनम् ...{Loading}...</h2></summary>

{{&lt; figure src="http://en.es-static.us/upl/2010/06/precession_sky_chart_3751-e1336864495341.jpg"  class="thumbnail"&gt;}}

ध्रु॒वस्त्वम॑सि। ध्रु॒वस्य क्षि॑तमसि।

त्वं भू॒ताना॒मधि॑पतिरसि॒। त्वं भू॒ताना॒ँ श्रेष्ठो॑ऽसि॒।

त्वां भू॒तान्युप॑ प॒र्याव॑र्तन्ते॒। नम॑स्ते॒ नम॒स्सर्व॑न्ते॒ नमः॑ । (22) ॥ 19 ।
</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/02/22_3_shiMshumAra-vandanam/">
<details open><summary><h2>शिंशुमार-वन्दनम् ...{Loading}...</h2></summary>

{{&lt; figure src="../../images/dolphin.jpg"  class="thumbnail"&gt;}}
{{&lt; figure src="../../images/precession_sky_chart.jpg"  class="thumbnail"&gt;}}

यस्मै॒ नम॒स्  
तच्छिरो॒ धर्मो॑ मू॒र्धानं॑  
ब्र॒ह्म+उत्त॑रा॒ हनु॑र् य॒ज्ञोऽध॑रा॒  
विष्णु॒र् हृद॑यँ  
सव्ँवथ्स॒रः प्र॒जन॑नम्  
अ॒श्विनौ॑ पूर्व॒पादा॑व्  
अ॒त्रिर् मध्यं॑  
मि॒त्रावरु॑णाव् अपर॒पादा॑व्  
अ॒ग्निः पुच्छ॑स्य प्रथ॒मङ्काण्ड॒न्, तत॒ इन्द्र॒स्, ततः॑ प्र॒जाप॑ति॒र्, अभ॑यञ् चतु॒र्थम्।  
स वा ए॒ष दि॒व्यश् शा॑क्व॒रश् शिशु॑मार॒स्


(Remember the benefit of knowing the dolphin)

तँ ह॒ य ए॒वव्ँ वेदाप॑ पुनर्मृ॒त्युञ्ज॑यति॒।

जय॑ति स्व॒र्गल्लो॒कन् नाध्वनि॒ प्रमी॑यते॒।

नाफ्सु प्रमी॑यते॒ नाग्नौ प्रमी॑यते॒ नान॒पत्यः॑ प्रमी॒यते॑। ल॒घ्वान्नो॑ भवति।


### कल्पः

आरण्यके तैत्तिरीये सायणभाष्यान्विते [ऽत्रोक्तः](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_1_-_Babasastri_Phadke_1898#page/n161/mode/2up)। [भट्टभास्करटीकायान्तु](https://archive.org/stream/taittiriya/taittiriya_aranyaka_bhaskara_01#page/n255/mode/2up) स्पष्टं विनियोगकाल्पोऽनुक्तः \- किञ्च "दिवि भवो दिव्य" इति शिशुमारविवरणान् नक्षत्रमण्डलविशेषग्रहणं युज्यते। मन्त्रेऽपि शिशुमारम् उद्दिश्य ध्रुवस्य क्षितिर् असीत्युक्तम् अवधेयम। ध्रुवमण्डलं शिशुमारं कल्पयेत्, अथवा प्राचीनध्रुवं thuban-तारां तथा।

(ब्रह्माण्डपुराणस्य 23.101-104 इत्यनेन तोलनीयम् - [यथोक्तमत्र](https://twitter.com/blog_supplement/status/960345623500386305)।)
</details>
</div>
