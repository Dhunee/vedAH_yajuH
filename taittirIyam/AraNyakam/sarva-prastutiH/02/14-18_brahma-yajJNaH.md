---
title: ब्रह्म-यज्ञः
unicode_script: devanagari

---

[तैत्तिरियारण्यके अत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_1_-_Babasastri_Phadke_1898#page/n145/mode/2up)।


## क्रमः
ब्र॒ह्म॒य॒ज्ञेन॑ य॒क्ष्यमा॑णः॒  
प्राच्या॑न्दि॒शि ग्रामा॒द् अछ॑दिर्-द॒र्श+++(=छदतृणानि यथा न दृश्यन्ते)+++ उदी॑च्यां प्रागुदी॒च्याव्ँ वो॒दित॑ आदि॒त्ये  
द॑क्षिण॒त उ॑प॒वीयो॑प॒विश्य॒  

### आचमनम्
हस्ता॑व् अव॒निज्य॒+++(=प्रक्षाल्य)+++ त्रिर् आचा॑मे॒द्,  
+++(ततः)+++ द्विः +++(ओष्ठौ)+++ प॑रि॒मृज्य॑,  
स॒कृद् उ॑प॒स्पृश्य॒,  
शिर॒श्, चक्षु॑षी॒, नासि॑के॒, श्रोत्रे॒, हृद॑यम् आ॒लभ्य॑ +++(वर्तेत)+++।

यत् त्रिर् आ॒चाम॑ति॒ - तेन॒ ऋचः॑ प्रीणाति।  
यद् द्विः प॑रि॒मृज॑ति॒ - तेन यजूꣳ॑षि।  
यत् स॒कृद् उ॑प॒स्पृश॑ति॒ - तेन॒ सामा॑नि।  
यच् छिर॒श्, चक्षु॑षी॒, नासि॑के॒, श्रोत्रे॒, हृद॑यम् आ॒लभ॑ते॒ - तेनाथ॑र्वाङ्गि॒रसो॑, ब्राह्म॒णानी॑तिहा॒सान्, पु॑रा॒णानि॒, कल्पा॒न् गाथा॑ नाराश॒ꣳ॒सीः प्री॑णाति।

### आसनम्

दर्भा॑णां म॒हद् उ॑प॒स्तीर्यो॒पस्थ॑ङ्+++(=आसनविशेषम्)+++ कृ॒त्वा  
प्राङ्+++(मुख)+++-आसी॑नस् स्वाध्या॒यम् अधी॑यीत - अ॒पाव्ँ वा ए॒ष ओष॑धीना॒ꣳ॒ रसो॒ यद् द॒र्भास्, सर॑समे॒व ब्रह्म॑ कुरुते।  

### ॐकारः
दक्षिणोत्त॒रौ पा॒णी कृ॒त्वा सप॒वित्रा॒व्,  
ओमिति॒ प्रति॑पद्यत - ए॒तद् वै यजु॑स्, त्रयीव्ँ वि॒द्यां प्रत्य् ए॒षा वाग्, ए॒तत् प॑र॒मम् अ॒क्षर॒न्, तद् ए॒तद् ऋ॒चा ऽभ्यु॑क्तम् -  

<div class="js_include" url="/vedAH_Rk/shAkalam/saMhitA/vishvAsa-prastutiH/01/164/39_Rcho_axare.md"  newLevelForH1="2" includeTitle="false"> </div>

इति।  

### व्याहृति-सावित्र्यौ
त्रीने॒व +++(वेदसारान् लोकत्रयात्मकान्)+++ प्रायु॑ङ्क्त॒ - भूर्भुव॒स्स्व॑रित्या॑ह+++(=पठेत्)+++। - ए॒तद्वै वा॒चस् स॒त्यम्। यदे॒व वा॒चस् स॒त्यन् तत् प्रायु॒ङ्क्त।  
अथ॑ सावि॒त्रीङ् गा॑य॒त्रीन् त्रिर् अन्वा॑ह - प॒च्छो॑+++(=पद्-शः)+++ ऽर्धर्च॑शो ऽनवा॒नꣳ+++(=पूर्णम्)+++ - स॑वि॒ता श्रियः॑ प्रसवि॒ता। श्रिय॑मे॒वाप्नो॒ति।  

### पाठः
अथो॑ +++(पूर्वेद्युः)+++ प्र॒ज्ञात॑यै॒व+++(=स्मृतयैव)+++ प्र॑ति॒पदा॒+++(=आरम्भ-भागेन)+++ +++(परेद्युः)+++ छन्दाꣳ॑सि॒ प्रति॑पद्यते ।

### अशक्तपक्षः
ग्रामे॒ मन॑सा स्वाध्या॒यमधी॑यीत॒ - दिवा॒ नक्त॑व्ँ वे॒ति ह॑स्मा॒ह शौ॒च आ॑ह्ने॒य, उ॒तार॑ण्ये॒बल॑ उ॒त वा॒चा+++(=जिह्वास्पन्दनमात्रेण)+++ +उत तिष्ठ॑न्नु॒त व्रज॑न्नु॒तासी॑न उ॒त शया॑नो॒ऽधीयी॑तै॒व। स्वा॑ध्या॒यन्तप॑स्वी॒ पुण्यो॑ भवति॒ य ए॒वव्ँ विद्वान्थ् स्वा॑ध्या॒यमधी॑ते।

### पर्यवसानम्
स वा ए॒ष य॒ज्ञस्, स॒द्यः प्रता॑यते स॒द्यस् सन्ति॑ष्ठते। तस्य॒ प्राक् सा॒यम् अ॑वभृ॒थो -

<div class="js_include" url="/vedAH_yajuH/taittirIyam/AraNyakam/sarva-prastutiH/Rk/02/namo_brahmaNe.md"  newLevelForH1="3" includeTitle="false"> </div>  

ततो॒ यत् किञ् च॒ ददा॑ति॒ सा दक्षि॑णा । (16) ॥ 13 ।

### मध्याह्ने विशेषः
म॒ध्यन्दि॑ने प्र॒बल॒मधी॑यीत -अ॒सौ खलु॒ वाव+++(?)+++ +एष आ॑दि॒त्यो यद् ब्रा॑ह्म॒णस्, तस्मा॒त् तर्हि॒ तेक्ष्णि॑ष्ठन्+++(=बहुतीक्ष्णं)+++ तपति।  
तदे॒षा ऽभ्यु॑क्ता - "चि॒त्रन्दे॒वाना॒मुद॑गा॒द् अनी॑क॒ञ् चक्षु॑र् मि॒त्रस्य॒ वरु॑णस्या॒ग्नेः । आप्रा॒ द्यावा॑पृथि॒वी अ॒न्तरि॑क्ष॒ꣳ॒ सूर्य॑ आ॒त्मा जग॑तस् त॒स्थुष॒श्" चेति।  

## पाठग्रहणाय +अनध्यायेऽपि स्वाध्यायः
तस्य॒ वा ए॒तस्य॑ य॒ज्ञस्य॒ मेघो॑ हवि॒र्धान॑व्ँ, वि॒द्युद् अ॒ग्निर्, व॒र्षꣳ ह॒विस्, स्त॑नयि॒त्नुर् व॑षट्का॒रो, यद॑व॒स्फूर्ज॑ति॒ सो ऽनु॑वषट्का॒रो वा॒युरा॒त्मा ऽमा॑वा॒स्या॑ स्विष्ट॒कृत्।

य ए॒वव्ँ वि॒द्वान् मे॒घे व॒र्षति॑, वि॒द्योत॑माने, स्त॒नय॑त्यव् अ॒स्फूर्ज॑ति॒, पव॑माने वा॒याव्, अ॑मावा॒स्या॑याꣳ स्वाध्या॒यमधी॑ते॒ - तप॑ ए॒व तत् त॑प्यते।

## फलम्
तपो॑ हि स्वाध्या॒य इति। उ॑त्त॒मन् नाकꣳ॑ रोहत्य्, उत्त॒मस् स॑मा॒नानां॑ भवति। याव॑न्तꣳ ह॒ वा इ॒माव्ँ वि॒त्तस्य॑ पू॒र्णान् दद॑थ् स्व॒र्गल्ँ लो॒कञ् ज॑यति॒, ताव॑न्तल्ँ लो॒कञ् ज॑यति। भूयाꣳ॑सञ् चाक्ष॒य्यञ् चाप॑पुनर्मृ॒त्युञ्ज॑यति। ब्रह्म॑ण॒स् सायु॑ज्यङ्गच्छति ॥17॥14।

## अनध्यायः
तस्य॒ वा ए॒तस्य॑ य॒ज्ञस्य॒ द्वाव॑नध्या॒यौ यदा॒त्माऽशुचि॒र् यद्दे॒शः।

## फलम्
समृ॑द्धिर्+++(=यज्ञार्थसामग्री)+++ दैव॒तानि॒ +++(अतो यज्ञान्तरापेक्षया सरलतरम्)+++।  
य ए॒वव्ँ वि॒द्वान् म॑हारा॒त्र उ॒षस्युदि॑ते॒ व्रज॒२ꣳ॒स् तिष्ठ॒न्न् आसी॑न॒श् शया॑नो॒, ऽरण्ये॑ ग्रामे॒ वा, याव॑त् त॒रस२ꣳ॑  
स्वाध्या॒यमधी॑ते॒ सर्वा॑ल्ँ लो॒काञ्ज॑यति। सर्वा॑ल्ँ लो॒कान॑नृ॒णोऽनु॒ सञ्च॑रति। तदे॒षाभ्यु॑क्ता - "अ॒नृ॒णा अ॒स्मिन्न॑नृ॒णाः पर॑स्मि२ꣳस्तृ॒तीये॑ लो॒के अ॑नृ॒णास्स्या॑म । ये दे॑व॒याना॑ उ॒त पि॑तृ॒याणा॒स्सर्वा॑न्प॒थो अ॑नृ॒णा आक्षी॑ये॒मे"ति ।

अ॒ग्निं वै जा॒तं पा॒प्मा ज॑ग्राह। तन्दे॒वा आहु॑तीभिः पा॒प्मान॒म् अपा॑घ्न॒न्, आहु॑तीनाय्ँय॒ज्ञेन॑, य॒ज्ञस्य॒ दक्षि॑णाभि॒र्, दक्षि॑णानां ब्राह्म॒णेन॑, ब्राह्म॒णस्य॒ छन्दो॑भि॒श्, छन्द॑साꣳ स्वाध्या॒येन। अप॑हतपाप्मा स्वाध्या॒यो॑ दे॒वप॑वित्र॒व्ँ वा ए॒तत्। तय्ँ यो ऽनू॑त्सृ॒जत्य्+++(=त्यजति)+++ अभा॑गो वा॒चि भ॑व॒त्यभा॑गो ना॒के। तदे॒षाऽभ्यु॑क्ता- "यस्ति॒त्याज॑ सखि॒विद॒ꣳ॒ सखा॑य॒न् न तस्य॑ वा॒च्यपि॑ भा॒गो अ॑स्ति । यदीꣳ॑ शृ॒णोत्य॒लकꣳ॑ शृणोति॒ न हि प्र॒वेद॑ सुकृ॒तस्य॒ पन्था॒मि"ति॑।

तस्मा॑त् स्वाध्या॒यो ऽध्ये॑त॒व्यो॑ - यय्ँय॑ड्क्र॒तुमधी॑ते॒ तेन॑ तेनास्ये॒ष्टं भ॑वत्य्, अ॒ग्नेर्वा॒योरा॑दि॒त्यस्य॒ सायु॑ज्यङ्गच्छति॒ तदे॒षाऽभ्यु॑क्ता -

<div class="js_include" url="/vedAH_yajuH/taittirIyam/AraNyakam/sarva-prastutiH/brAhmaNam/02/brAhmaNa-vandanam.md"  newLevelForH1="3" includeTitle="true"> </div>
