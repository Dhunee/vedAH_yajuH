---
title: ०२ सन्ध्या-वन्दनम्
unicode_script: devanagari

---

<details open><summary>विश्वास-प्रस्तुतिः</summary>

रक्षाꣳ॑सि॒ ह वा॑ पुरोऽनुवा॒के तपोग्र॑म् अतिष्ठन्त।  
तान् प्र॒जाप॑तिर् व॒रेणो॒पाम॑न्त्रयत।  
तानि॒ वर॑म् अवृणीत - "आदि॒त्यो नो॒ योद्धा॒" इति।  
तान् प्र॒जाप॑तिर् अब्रवी॒द् - "योध॑य॒ध्वमि"ति।  
तस्मा॒द् उत्ति॑ष्ठन्त॒ꣳ॒ ह वा॒ तानि॒ रक्षाꣳ॑स्यादि॒त्यय्ँ योध॑यन्ति॒ याव॑दस्त॒मन्व॑गा॒त्।  
</details>

<details><summary>मूलम्</summary>

रक्षाꣳ॑सि॒ ह वा॑ पुरोऽनुवा॒के तपोग्र॑म् अतिष्ठन्त।  
तान् प्र॒जाप॑तिर् व॒रेणो॒पाम॑न्त्रयत।  
तानि॒ वर॑म् अवृणीत - "आदि॒त्यो नो॒ योद्धा॒" इति।  
तान् प्र॒जाप॑तिर् अब्रवी॒द् - "योध॑य॒ध्वमि"ति।  
तस्मा॒द् उत्ति॑ष्ठन्त॒ꣳ॒ ह वा॒ तानि॒ रक्षाꣳ॑स्यादि॒त्यय्ँ योध॑यन्ति॒ याव॑दस्त॒मन्व॑गा॒त्।  
</details>

## अर्घ्यम्
<details open><summary>विश्वास-प्रस्तुतिः</summary>

तानि॑ ह॒ वा ए॒तानि॒ रक्षाꣳ॑सि  
गायत्रि॒याऽभि॑मन्त्रिते॒नाम्भ॑सा शाम्यन्ति।  
</details>

<details><summary>मूलम्</summary>

तानि॑ ह॒ वा ए॒तानि॒ रक्षाꣳ॑सि  
गायत्रि॒याऽभि॑मन्त्रिते॒नाम्भ॑सा शाम्यन्ति।  
</details>

<details open><summary>विश्वास-प्रस्तुतिः</summary>

तदु॑ ह॒ वा ए॒ते ब्र॑ह्मवा॒दिनः॑ पू॒र्वाभि॑मु॒खाः स॒न्ध्याया॑ङ्  
गायत्रि॒या ऽभि॑मन्त्रिता॒ आप॑ ऊ॒र्ध्वं विक्षि॑पन्ति।  
ता ए॒ता आपो॑ व॒ज्रीभू॒त्वा तानि॒ रक्षाꣳ॑सि म॒न्देहारु॑णे द्वी॒पे प्रक्षि॑पन्ति।
</details>

<details><summary>मूलम्</summary>

तदु॑ ह॒ वा ए॒ते ब्र॑ह्मवा॒दिनः॑ पू॒र्वाभि॑मु॒खाः स॒न्ध्याया॑ङ्  
गायत्रि॒या ऽभि॑मन्त्रिता॒ आप॑ ऊ॒र्ध्वं विक्षि॑पन्ति।  
ता ए॒ता आपो॑ व॒ज्रीभू॒त्वा तानि॒ रक्षाꣳ॑सि म॒न्देहारु॑णे द्वी॒पे प्रक्षि॑पन्ति।
</details>


## प्रदक्षिणीकरणम्
<details open><summary>विश्वास-प्रस्तुतिः</summary>

यत् प्र॑दक्षि॒णं प्रक्र॑मन्ति॒, तेन॑ पा॒प्मान॒म् अव॑धून्वन्ति।  
</details>

<details><summary>मूलम्</summary>

यत् प्र॑दक्षि॒णं प्रक्र॑मन्ति॒, तेन॑ पा॒प्मान॒म् अव॑धून्वन्ति।  
</details>


## ब्रह्म-भावनम्
<details open><summary>विश्वास-प्रस्तुतिः</summary>

उ॒द्यन्त॑म् अस्त॒य्ँ यन्त॑म् आदि॒त्यम् अ॑भिध्या॒यन्  
कु॒र्वन् ब्रा॑ह्म॒णो वि॒द्वान्थ् स॒कलं॑ भ॒द्रम् अ॑श्नुते -  
असाव् आ॑दि॒त्यो ब्र॒ह्मेति॒ -  
ब्रह्मै॒व सन् ब्रह्मा॒प्येति॒-  
य ए॒वव्ँ वेद॑ ।2।
</details>

<details><summary>मूलम्</summary>

उ॒द्यन्त॑म् अस्त॒य्ँ यन्त॑म् आदि॒त्यम् अ॑भिध्या॒यन्  
कु॒र्वन् ब्रा॑ह्म॒णो वि॒द्वान्थ् स॒कलं॑ भ॒द्रम् अ॑श्नुते -  
असाव् आ॑दि॒त्यो ब्र॒ह्मेति॒ -  
ब्रह्मै॒व सन् ब्रह्मा॒प्येति॒-  
य ए॒वव्ँ वेद॑ ।2।
</details>
