+++
title = "जातवेदसे सुनवाम (तैत्तिरीयकम्)"
unicode_script = "devanagari"

+++

टीका [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_2_-_Babasastri_Phadke_1927#page/n361/mode/2up)।

<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/01/099_jAtavedase">
<details open><summary><h2>०९९ जातवेदसे ...{Loading}...</h2></summary>


+++(एकैव ऋग् अत्र।)+++

<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/099/01_jAtavedase_sunavAma.md">
<details open=""><summary><h4>०१ जातवेदसे सुनवाम ...{Loading}...</h4></summary>



जा॒तवे॑द से+++(=जातज्ञानाय)+++ सुनवाम॒ सोम॑म्  
अरातीय॒तो+++(=शत्रुकामाय)+++ निद॑हाति॒ वेदः॑+++(=वेत्तीति)+++।  
स नः॑ पर्ष॒द्+++(=अपारयत्)+++ अति॑ दु॒र्गाणि॒ विश्वा॑  
ना॒वेव॒ सिन्धुं॑ दुरि॒ताऽत्य॒ग्निः॥

</details>
</div>
</details>
</div>  

ताम् अ॒ग्निव॑र्णां॒ तप॑सा ज्वल॒न्तीं  
वै॑रोच॒नीं क॑र्मफ॒लेषु॒ जुष्टा॑॑म्।  
दु॒र्गां दे॒वीꣳ शर॑णम् अ॒हं प्रप॑द्ये  
सु॒तर॑सि+++(=सुतारयित्रि!)+++ तरसे॒+++(=तारयित्र्यै)+++ नमः॑॥

<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/01/189/02_agne_tvaM.md">
<details open><summary><h2>०२ अग्ने त्वं ...{Loading}...</h2></summary>


अग्ने॒ त्वं पा॑रया॒ नव्यो॑+++(=स्तोतव्यः/ नवः)+++ अ॒स्मान्त्  
स्व॒स्तिभि॒र् अति॑ दु॒र्गाणि॒ विश्वा॑॑।  
पूश्च॑+++(=पुरी[भूता])+++ पृ॒थ्वी ब॑हु॒ला न॑ उ॒र्वी  
भवा॑ तो॒काय॒+++(=अपत्याय)+++ तन॑याय॒+++(=पौत्राय)+++ शं योः+++(=यापयिता /पृथक्कर्ता)+++॥

</details>
</div>  

विश्वा॑नि नो दु॒र्गहा॑ जातवेदः॒  
सिन्धुं॒ न ना॒वा दु॑रि॒ताऽति॑ पर्षि।  
अग्ने॑ अत्रि॒वन् मन॑सा गृणा॒नो॑॑  
ऽस्माकं॑ बोध्य् अवि॒ता त॒नूना॑॑म्॥

पृ॒त॒ना॒जित॒ꣳ सह॑मानम् उ॒ग्रम्  
अ॒ग्निꣳ हु॑वेम पर॒मात् स॒धस्था॑॑त्+++(=सहवासाद् [देशात्])+++।  
स नः॑ पर्ष॒द्+++(=पारयति)+++ अति॑ दु॒र्गाणि॒ विश्वा॒  
क्षाम॑द्+++(=क्षममाणः)+++ दे॒वो अति॑ दुरि॒तात्य् अ॒ग्निः॥

[
प्र॒त्नोषि॑+++(=प्रतनोषि)+++ क॒म्+++(=सुखं)+++ ईड्यो॑ अध्व॒रेषु॑  
स॒नाच्+++(=दातृत्वाच्)+++ च॒ होता॒ नव्य॑श् +++(=स्तुत्यः)+++ च॒ सत्सि॑।  
स्वां चा॑॑ग्ने त॒नुवं॑ +++(हविषा)+++ पि॒प्रय॑स्वा॒स्मभ्यं॑ च॒ सौभ॑ग॒म् आय॑जस्व॥

गोभि॒र् जुष्ट॑म् +++(उद्दिश्य)+++, +++(पापेन)+++ अ॒युजो॒, निषि॑क्तं॒ +++(चोद्दिश्य)+++  
तवे॑॑न्द्र वि॑ष्णो॒र्+++(=व्यापकस्य)+++ अनु॒ सञ्च॑रेम।  
नाक॑स्य पृ॒ष्ठम् अ॒भि सं॒वसा॑नो॒  
वैष्ण॑वीं +++(मां)+++ लो॒क+++(य्)+++ इ॒ह +++(भवन्तो)+++ मा॑दयन्ताम्॥  
]

## द्राविडपाठः
जा॒तवे॑दसे सुनवाम॒ सोम॑मरातीय॒तो निज॑हाति॒  वेदः॑ । स नः॑ पर्ष॒दति॑ दु॒र्गाणि॒ विश्वा॑ ना॒वेव॒ सिन्धु॑न्दुरि॒ताऽत्य॒ग्निः । ताम॒ग्निव॑र्णा॒न्तप॑सा  ज्वल॒न्तीव्ँवै॑रोच॒नीङ्क॑र्मफ॒लेषु॒ जुष्टाम् । दु॒र्गान्दे॒वी शर॑णम॒हं प्रप॑द्ये सु॒तर॑सि तरसे॒ नमः॑ । अग्ने॒ त्वं पा॑रया॒ नव्यो॑  अ॒स्मान्थ्स्व॒स्तिभि॒रति॑ दु॒र्गाणि॒ विश्वा । पूश्च॑ पृ॒थ्वी ब॑हु॒ला न॑ उ॒र्वी भवा॑ तो॒काय॒ तन॑याय॒ शँय्योः । विश्वा॑नि नो  दु॒र्गहा॑ जातवेद॒स्सिन्धु॒न्न ना॒वा दु॑रि॒ताति॑ पर्षि । अग्ने॑ अत्रि॒वन्मन॑सा गृणा॒नोऽस्माकं॑ बोद्ध्यवि॒ता त॒नूनाम् ।  पृ॒त॒ना॒जित॒॒ सह॑मानम॒ग्निमु॒ग्र हु॑वेम पर॒माथ्स॒धस्थात् । स नः॑ पर्ष॒दति॑ दु॒र्गाणि॒ विश्वा॒ ख्षाम॑द्दे॒वो अति॑  दुरि॒ताऽत्य॒ग्निः । प्र॒त्नोषि॑ क॒मीड्यो॑ अध्व॒रेषु॑ स॒नाच्च॒ होता॒ नव्य॑श्च॒ सथ्सि॑ । स्वाञ्चाग्ने त॒नुवं॑ पि॒प्रय॑स्वा॒स्मभ्य॑ञ्च॒  सौभ॑ग॒माय॑जस्व ॥ (11)
