+++
title = "01 02"

+++

<details open><summary>विश्वास-प्रस्तुतिः</summary>

तदे॒वर्तन् तदु॑ स॒त्यमा॑हु॒स्  
तदे॒व ब्रह्म॑ पर॒मङ्क॑वी॒नाम् ।  
इ॒ष्टा॒पू॒र्तं ब॑हु॒धा जा॒तञ् जाय॑मानव्ँ  
वि॒श्वं बि॑भर्ति॒  भुव॑नस्य॒ नाभिः॑ ॥ 
</details>

<details><summary>मूलम्</summary>

तदे॒वर्तन् तदु॑ स॒त्यमा॑हु॒स्  
तदे॒व ब्रह्म॑ पर॒मङ्क॑वी॒नाम् ।  
इ॒ष्टा॒पू॒र्तं ब॑हु॒धा जा॒तञ् जाय॑मानव्ँ  
वि॒श्वं बि॑भर्ति॒  भुव॑नस्य॒ नाभिः॑ ॥ 
</details>





<details open><summary>विश्वास-प्रस्तुतिः</summary>

तदे॒वाग्निस् तद्वा॒युस्  
तथ्सूर्य॒स्तदु॑ च॒न्द्रमाः᳚ ।  
तदे॒व शु॒क्रम् अ॒मृत॒न्  
तद् ब्रह्म॒ तदाप॒स् स  प्र॒जाप॑तिः ॥ 
</details>

<details><summary>मूलम्</summary>

तदे॒वाग्निस् तद्वा॒युस्  
तथ्सूर्य॒स्तदु॑ च॒न्द्रमाः᳚ ।  
तदे॒व शु॒क्रम् अ॒मृत॒न्  
तद् ब्रह्म॒ तदाप॒स् स  प्र॒जाप॑तिः ॥ 
</details>





<details open><summary>विश्वास-प्रस्तुतिः</summary>

सर्वे॑ निमे॒षा ज॒ज्ञिरे॑ वि॒द्युतः॒ पुरु॑षा॒दधि॑ ।  
क॒ला मु॑हू॒र्ताः काष्ठा᳚श्चाहोरा॒त्राश्च॑ सर्व॒शः ॥   
</details>

<details><summary>मूलम्</summary>

सर्वे॑ निमे॒षा ज॒ज्ञिरे॑ वि॒द्युतः॒ पुरु॑षा॒दधि॑ ।  
क॒ला मु॑हू॒र्ताः काष्ठा᳚श्चाहोरा॒त्राश्च॑ सर्व॒शः ॥   
</details>





<details open><summary>विश्वास-प्रस्तुतिः</summary>

अ॒र्द्ध॒मा॒सा मासा॑ ऋ॒तव॑स्  
सव्ँवथ्स॒रश्च॑ कल्पताम् ।  
स आपः॑ प्रदु॒घे उ॒भे  
इ॒मे अ॒न्तरि॑क्ष॒मथो॒ सुवः॑ ॥  
</details>

<details><summary>मूलम्</summary>

अ॒र्द्ध॒मा॒सा मासा॑ ऋ॒तव॑स्  
सव्ँवथ्स॒रश्च॑ कल्पताम् ।  
स आपः॑ प्रदु॒घे उ॒भे  
इ॒मे अ॒न्तरि॑क्ष॒मथो॒ सुवः॑ ॥  
</details>





<details open><summary>विश्वास-प्रस्तुतिः</summary>

नैन॑मू॒र्ध्वन् न ति॒र्यञ्च॒न्  
न मद्ध्ये॒ परि॑जग्रभत् ।  
न तस्ये॑शे॒ कश्च॒न  
तस्य॑ नाम म॒हद्यशः॑ ॥ (2)
</details>

<details><summary>मूलम्</summary>

नैन॑मू॒र्ध्वन् न ति॒र्यञ्च॒न्  
न मद्ध्ये॒ परि॑जग्रभत् ।  
न तस्ये॑शे॒ कश्च॒न  
तस्य॑ नाम म॒हद्यशः॑ ॥ (2)
</details>




