+++
title = "+०६ महा-नारायणोपनिषत्"
unicode_script = "devanagari"

+++

<details><summary>पाठशुद्धि-विचारः (द्रष्टुं नोद्यम्)</summary>

आन्ध्रपाठोऽत्र बहुधा लक्षणाद् अपेत इति ज्ञायते - यथा विशिष्य मेधासूक्ते। 

> रङ्गरामानुजभाष्येण साकं भट्टभास्करभाष्यमपि दृष्ट्वा द्राविडपाठः ग्राह्यः इति मम धारणा ।… मुख्यतया गुरुमुखोच्चारणानूच्चारणपूर्वकाक्षरराशिग्रहणफलमध्ययनमिति हि श्रीभाष्यकाराः । अतः परम्परयाऽधीतवतां सन्देहः न स्यात् । 
> 
> - इति रामानुजार्यः
</details>



## 01.01
<div class="js_include" url="01_01"  newLevelForH1="5" includeTitle="false"> </div>  


## 01.02
<div class="js_include" url="01_02"  newLevelForH1="5" includeTitle="false"> </div>  

## 01.03

<div class="js_include" url="01_03"  newLevelForH1="5" includeTitle="false"> </div>  

## 01.04

<div class="js_include" url="01_04"  newLevelForH1="5" includeTitle="false"> </div>  



## 01.05

<div class="js_include" url="01_05"  newLevelForH1="5" includeTitle="false"> </div>  


## 01.06

<div class="js_include" url="01_06"  newLevelForH1="5" includeTitle="false"> </div>  

## 01.07

<div class="js_include" url="01_07_mRttike/"  newLevelForH1="5" includeTitle="false"> </div>  

<div class="js_include" url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/01_07_hiraNya-shRngam/"  newLevelForH1="5" includeTitle="false"> </div>  


## 01.08

<div class="js_include" url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/01_08_sumitrA/"  newLevelForH1="5" includeTitle="false"> </div>  



## 01.09

<div class="js_include" url="/vedAH_Rk/shAkalam/saMhitA/sarva-prastutiH/10/190_RtaM_cha_satyaM_cha/"  newLevelForH1="2" includeTitle="false"> </div>  


<div class="js_include" url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/01_09_yat_pRthivyAm"  newLevelForH1="5" includeTitle="false"> </div>  



## 01.10

<div class="js_include" url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/01_10_ArdraM_jvalati/"  newLevelForH1="5" includeTitle="false"> </div>  


<div class="js_include" includetitle="false" newlevelforh1="3" unfilled url="/vedAH_Rk/shAkalam/saMhitA/vishvAsa-prastutiH/09/097/40_akrAntsamudraH_prathame.md">
<details open><summary><h3>४० अक्रान्त्समुद्रः प्रथमे ...{Loading}...</h3></summary>


अक्रा॑न्+++(=अतिक्रामति)+++ त्समु॒द्रः+++(=सम् + उन्द क्लेदने + रा + क)+++ प्र॑थ॒मे विध॑र्मञ् +++(=विधाराः)+++  
ज॒नय॑न् प्र॒जा+++(ः)+++, भुव॑नस्य॒ राजा॑ +++(गोपाः इति साम्नि)+++ ।  
वृषा॑ प॒वित्रे॒ अधि॒ सानो॒ +++(=समुच्छ्रिते)+++ अव्ये॑  
बृ॒हत् सोमो॑ वावृधे सुवा॒न इन्दुः॑ +++(=अद्रिः इति साम्नि?)+++ ४०

अ꣡क्रा꣢न्त्समु꣣द्रः꣡ प्र꣢थ꣣मे꣡ वि꣢꣫धर्म꣣न्  
ज꣡न꣢य꣣न्प्र꣡जा भु꣢꣯वनस्य꣣ गो꣢पाः।  
वृ꣡षा꣢ प꣣वि꣢त्रे꣣ अ꣢धि꣣ सा꣢नो꣣  
अ꣡व्ये꣢ बृ꣣ह꣡त्सोमो꣢꣯ वावृधे स्वा꣣नो꣡ अद्रिः꣢꣯ ॥1 ॥

</details>
</div> 

<div class="js_include" includetitle="false" newlevelforh1="3" unfilled url="/vedAH_Rk/shAkalam/saMhitA/sarvASh_TIkAH/09/097/40_akrAntsamudraH_prathame.md">
<details open><summary><h3>४० अक्रान्त्समुद्रः प्रथमे ...{Loading}...</h3></summary>


अक्रा॑न्+++(=अतिक्रामति)+++ त्समु॒द्रः+++(=सम् + उन्द क्लेदने + रा + क)+++ प्र॑थ॒मे विध॑र्मञ् +++(=विधाराः)+++  
ज॒नय॑न् प्र॒जा+++(ः)+++, भुव॑नस्य॒ राजा॑ +++(गोपाः इति साम्नि)+++ ।  
वृषा॑ प॒वित्रे॒ अधि॒ सानो॒ +++(=समुच्छ्रिते)+++ अव्ये॑  
बृ॒हत् सोमो॑ वावृधे सुवा॒न इन्दुः॑ +++(=अद्रिः इति साम्नि?)+++ ४०

अ꣡क्रा꣢न्त्समु꣣द्रः꣡ प्र꣢थ꣣मे꣡ वि꣢꣫धर्म꣣न्  
ज꣡न꣢य꣣न्प्र꣡जा भु꣢꣯वनस्य꣣ गो꣢पाः।  
वृ꣡षा꣢ प꣣वि꣢त्रे꣣ अ꣢धि꣣ सा꣢नो꣣  
अ꣡व्ये꣢ बृ꣣ह꣡त्सोमो꣢꣯ वावृधे स्वा꣣नो꣡ अद्रिः꣢꣯ ॥1 ॥

</details>
</div> 


## 01.11


<div class="js_include" includetitle="false" newlevelforh1="2" unfilled url="01_11_jAtavedase_sunavAma_taittirIyam/"></div>  


## 02

भूर॒ग्नये॑ पृथि॒व्यै स्वाहा॑॥    
भुवो॑ वा॒यवे॒ऽन्तरि॑ख्षाय॒ स्वाहा॑॥    
सुव॑रादि॒त्याय॑ दि॒वे स्वाहा॑॥     
भूर्भुव॒स्सुव॑श् च॒न्द्रम॑से दि॒ग्भ्यस् स्वाहा॑॥    
नमो॑ दे॒वेभ्य॑स्, स्व॒धा पि॒तृभ्यो॒,  
भूर्भुव॒स्सुव॒रोम् । (12) - । 2 ।



## 03

भूरन्न॑म॒ग्नये॑ पृथि॒व्यै स्वाहा॑॥  
भुवोऽन्न॑व्ँ वा॒यवे॒ऽन्तरि॑ख्षाय॒ स्वाहा॑॥  
सुव॒रन्न॑मादि॒त्याय॑ दि॒वे स्वाहा॑॥  
भूर्भुव॒स्सुव॒रन्न॑ञ्च॒न्द्रम॑से दि॒ग्भ्यस्स्वाहा॑॥  
नमो॑ दे॒वेभ्य॑स् स्व॒धा पि॒तृभ्यो॒ भूर्भुव॒स्सुव॒रन्न॒मोम् । (13) - । 3 ।



## 04

भूर॒ग्नये॑ च पृथि॒व्यै च॑ मह॒ते च॒ स्वाहा॑॥  
भुवो॑ वा॒यवे॑ चा॒न्तरि॑ख्षाय च मह॒ते च॒ स्वाहा॑॥  
सुव॑रादि॒त्याय॑ च दि॒वे च॑ मह॒ते च॒ स्वाहा॑॥  
भूर्भुव॒स्सुव॑श्च॒न्द्रम॑से च॒ नक्ष॑त्रेभ्यश्च दि॒ग्भ्यश्च॑ मह॒ते  च॒ स्वाहा॑॥  
नमो॑ दे॒वेभ्य॑स् स्व॒धा पि॒तृभ्यो॒, भूर्भुव॒स्सुव॒र्मह॒रोम् । (14) - । 4 ।



## 05

पाहि नो अग्न एन॑से स्वा॒हा ।  
पाहि नो विश्ववेद॑से स्वा॒हा ।  
यज्ञं पाहि विभाव॑सो स्वा॒हा ।  
सर्वं पाहि शतक्र॑तो स्वा॒हा । (15)



## 06

यश्छन्द॑सामृष॒भो वि॒श्वरू॑प॒श्  
छन्दो᳚भ्य॒श् छन्दाꣳ॑स्य् आवि॒वेश॑ ।  
सताꣳ शिक्यः पुरोवाचो॑पनि॒षद्  
इन्द्रो᳚  ज्ये॒ष्ठ इ॑न्द्रि॒याय॒ ऋषि॑भ्यो॒  
नमो॑ दे॒वेभ्य॑स्स्व॒धा पि॒तृभ्यो॒ भूर्भुव॒स्सुव॒रोम् । (16)



## 07

नमो॒ ब्रह्म॑णे धा॒रणं॑ मे अ॒स्त्व्  
अनि॑राकरणन् धा॒रयि॑ता भूयास॒ङ्  
कर्ण॑योश् श्रु॒तं मा च्यो᳚ढ्वं॒  
ममा॒मुष्य॒ ओम् । (17)



## 08

ऋ॒तन् तप॑स्  
स॒त्यन्तपः॑  
श्रु॒तन् तप॑श्  
शा॒न्तन् तपो॒  
दान॒न् तपो॒  
यज्ञ॒स् तपो॒  
भूर्भुव॒स्सुव॒र् ब्रह्मै॒तद् उपा᳚स्यै॒तत् तपः॑ । (18)



## 09

यथा॑ वृ॒ख्षस्य॑ सं॒पुष्पि॑तस्य दू॒राद् ग॒न्धो वा᳚त्य्  
ए॒वं पुण्य॑स्य क॒र्मणो॑ दू॒राद् ग॒न्धो वा॑ति॒,  
यथा॑ ऽसिधा॒राङ् क॒र्ते ऽव॑हिताम् अव॒क्रामे॒द्  
यद् युवे॒ युवे॒ ह वा॑ वि॒ह्वदि॑ष्यामि  
क॒र्तं प॑तिष्या॒मीत्य्  
ए॒वम् अ॒नृता॑द् आ॒त्मान॑ञ् जु॒गुफ्से᳚त् । (19)



## 10.1
<div class="js_include" url="10_1"  newLevelForH1="5" includeTitle="false"> </div>  


## 10.2

<div class="js_include" url="10_2"  newLevelForH1="5" includeTitle="false"> </div>  



## 10.3

<div class="js_include" url="10_3_madhu"  newLevelForH1="5" includeTitle="false"> </div>  

<div class="js_include" url="10_3_ghRtam"  newLevelForH1="5" includeTitle="false"> </div>  

## 10.4

<div class="js_include" url="10_4"  newLevelForH1="5" includeTitle="false"> </div>  


## 10.5

<div class="js_include" url="10_5"  newLevelForH1="5" includeTitle="false"> </div>  


## 11

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/11_sahasrashIrSham/">
<details open><summary><h2>सहस्रशीर्षं देवं ...{Loading}...</h2></summary>


स॒ह॒स्र॒शीर्॑षन्दे॒व॒व्ँ वि॒श्वाक्ष॑व्ँ वि॒श्वशं॑भुवम् ।  
विश्व॑न्ना॒राय॑णन्दे॒व॒म॒ख्षरं॑ पर॒मं प्र॒भुम् ।  
वि॒श्वतः॒ पर॑मन्नि॒त्य॒व्ँ वि॒श्वन्ना॑राय॒णꣳ ह॑रिम् ।  
विश्व॑मे॒वेदं पुरु॑ष॒स्तद्विश्व॒मुप॑जीवति ।  
पति॒व्ँ विश्व॑स्या॒त्मेश्व॑र॒ꣳ॒ शाश्व॑तꣳ शि॒वम॑च्युतम् ।  
ना॒राय॒णं म॑हाज्ञे॒य॒व्ँ वि॒श्वात्मा॑नं प॒राय॑णम् ।  
ना॒राय॒णप॑रं ब्र॒ह्म॒ त॒त्वन्ना॑राय॒णः प॑रः ।  
ना॒राय॒णप॑रो ज्यो॒ति॒रा॒त्मा ना॑राय॒णः प॑रः ।  
यच्च॑ कि॒ञ्चिज्ज॑गत्य॒स्मि॒न्दृ॒श्यते᳚ श्रूय॒तेऽपि॑ वा ।  
अन्त॑र्ब॒हिश्च॑ तथ्स॒र्व॒व्ँव्या॒प्य ना॑राय॒णस्स्थि॑तः ।  
(25)

अन॑न्त॒मव्य॑यङ्क॒विꣳ स॑मु॒द्रेन्त॑व्ँ वि॒श्वशं॑भुवम् ।  
प॒द्म॒को॒शप्र॑तीका॒श॒ꣳ॒ हृ॒दय॑ञ्चाप्य॒धोमु॑खम् ।  
अधो॑ नि॒ष्ट्या वि॑तस्त्या॒न्तु॒ ना॒भ्यामु॑परि॒ तिष्ठ॑ति ।  
हृ॒दय॑न्तद्वि॑जानी॒या॒द्वि॒श्वस्या॑यत॒नं म॑हत् ।  
सन्त॑तꣳ सि॒राभि॑स्तु॒ लंब॑त्याकोश॒सन्नि॑भम् ।  
तस्यान्ते॑ सुषि॒रꣳ सू॒क्ष्मं तस्मि᳚न्थ्स॒र्वं प्रति॑ष्ठितम् ।  
तस्य॒ मद्ध्ये॑ म॒हान॑ग्निर्वि॒श्वार्चि॑र्वि॒श्वतो॑मुखः ।  
सोऽग्र॑भु॒ग्विभ॑जन्ति॒ष्ठ॒न्नाहा॑रमज॒रः क॒विः ।  
स॒न्ता॒पय॑ति स्वन्दे॒हमापा॑दतल॒मस्त॑कम् ।  
तस्य॒ मद्ध्ये॒ वह्नि॑शिखा अ॒णीयो᳚र्द्ध्वा व्य॒वस्थि॑तः ।  
नी॒लतो॑यद॑मद्ध्य॒स्था॒ वि॒द्युल्ले॑खेव॒ भास्व॑रा ।  
नी॒वार॒शूक॑वत्त॒न्वी॒ पी॒ताभा᳚स्यात्त॒नूप॑मा ।  
तस्या᳚श्शिखा॒या म॑द्ध्ये प॒रमा᳚त्मा व्य॒वस्थि॑तः ।  
स ब्रह्मा॒ स शिव॒स्सेन्द्र॒स्सोऽक्ष॑रः पर॒मस्स्व॒राट् ।। (26)
</details>
</div>  


## 12

<div class="js_include" url="/vedAH_yajuH/taittirIyam/AraNyakam/Rk/vishvAsa-prastutiH/06_mahA-nArAyaNopaniShat/12_RtaM_satyam.md"  newLevelForH1="5" includeTitle="false"> </div>  
<div class="js_include" url="/vedAH_yajuH/taittirIyam/AraNyakam/Rk/sarvASh_TIkAH/06_mahA-nArAyaNopaniShat/12_RtaM_satyam.md"  newLevelForH1="5" includeTitle="false"> </div>  



<div class="js_include" url="13-15_AdityaH"  newLevelForH1="5" includeTitle="false"> </div>  


<div class="js_include" url="16-19_raudram"  newLevelForH1="5" includeTitle="false"> </div>  


## 20

कृ॒णु॒ष्व पाज॒ इति॒ पञ्च॑ । (35)



## 21

अदि॑तिर्दे॒वा ग॑न्ध॒र्वा म॑नु॒ष्याः᳚ पि॒तरो ऽसु॑रा॒स्  
तेषाꣳ॑ सर्वभू॒तानां᳚ मा॒ता मे॒दिनी॑ मह॒ती म॒ही   
सा॑वि॒त्री गा॑य॒त्री जग॑त्यु॒र्वी पृ॒थ्वी ब॑हु॒ला  
विश्वा॑ भू॒ता क॑त॒मा का या सा स॒त्येत्य॒मृतेति॑ वसि॒ष्ठः । (36)



<div class="js_include" includetitle="true" newlevelforh1="2" unfilled url="22_Apo_vA_idam/"></div>  



## 23

<div class="js_include" url="23_ApaH_punantu"  newLevelForH1="5" includeTitle="false"> </div>  



## 24

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/24_agnish_cha/">
<details open><summary><h2>२४ अग्निश् च ...{Loading}...</h2></summary>


अग्निश्च मा मन्युश्च मन्युपतयश्च मन्यु॑कृते॒भ्यः।  
पापेभ्यो॑ रक्ष॒न्ताम् ।  

यद् अह्ना पाप॑म् अका॒र्षम् ।  
मनसा वाचा॑ हस्ता॒भ्याम् ।  
पद्भ्याम् उदरे॑ण शि॒श्ना ।  
अह॒स् तद् अ॑वलु॒म्पतु ।

यत्किञ् च॑ दुरि॒तं मयि॑ ।  
इदम् अहं माम् अमृ॑त-यो॒नौ ।  
सत्ये ज्योतिषि जुहो॑मि स्वा॒हा । 
</details>
</div>  


## 25

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/25_sUryash_cha/">
<details open><summary><h2>२५ सूर्यश् च ...{Loading}...</h2></summary>



सूर्यश्च मा मन्युश्च मन्युपतयश्च मन्यु॑कृते॒भ्यः।  
पापेभ्यो॑ रक्ष॒न्ताम् ।  

यद् रात्रिया पाप॑म् अका॒र्षम्।  
मनसा वाचा॑ हस्ता॒भ्याम् ।  
पद्भ्याम् उदरे॑ण शि॒श्ना ।  
रात्रि॒स् तद् अ॑वलु॒म्पतु । 

यत् किञ्च॑ दुरि॒तं मयि॑ ।  
इदम् अहं माम् अमृ॑तयो॒नौ ।  
सूर्ये ज्योतिषि जुहो॑मि स्वा॒हा । (40)
</details>
</div>  


## 26

<div class="js_include" includetitle="true" newlevelforh1="2" unfilled url="26_AyAtu_varadA/"></div>  



## 27

<div class="js_include" includetitle="true" newlevelforh1="2" unfilled url="27_sashiro_gAyatrI">
<details open><summary><h2>१० तत्सवितुर्वरेण्यं भर्गो ...{Loading}...</h2></summary>

तत् सवि॒तुर् वरे॑ण्य+++(णिय)+++म्  
+++(पापादि)+++भर्गो॑+++(=भर्जनम्)+++ दे॒वस्य॑ धीमहि+++(←ध्यै ध्याने / धी आराधने)+++ ।  
धियो॒ यो नः॑ प्रचो॒दया॑त् ॥  

+++(सवित्राभ्यनुज्ञातो हि सर्वोपि कर्म करोति। सविता वै प्रसवानामीशे इति ब्राह्मणम् ॥  ऋचस्सामानि यजूंषि । सा हि श्रीरमृता सताम् । सर्वेभ्यो वै वेदेभ्यः सावित्र्यनूच्यते इति च ब्राह्मणम् ।)+++

</details>
</div>  

## 28

ओं भूर् भुव॒स् सुव॒र् मह॒र् जन॒स् तप॑स् स॒त्यन् - तद् ब्रह्म॒,  
तद् आप॒ आपो॒ ज्योती॒रसो॒ऽमृतं॒ ब्रह्म॒ भूर्भुव॒स्सुव॒रोम् । (43)



## 29

ओ᳚न्तद्ब्र॒ह्म । ओ᳚न्तद्वा॒युः । ओ᳚न्तदा॒त्मा । ओ᳚न् तथ् सर्व᳚म् । ओ᳚न् तत् पुरो॒र् नमः॑ । (44)



## 30

<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/Rk/vishvAsa-prastutiH/06_mahA-nArAyaNopaniShat/30_uttame_shikhare.md"></div>  

<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/Rk/sarvASh_TIkAH/06_mahA-nArAyaNopaniShat/30_uttame_shikhare.md"></div>  




## 31

ओम् अन्तश्चरति॑ भूते॒षु॒  
गुहायां वि॑श्वमू॒र्तिषु ।  
त्वय्ँ यज्ञस् त्वव्ँ विष्णुस् त्वव्ँ व॑षट्का॒र॒स्  
त्वꣳ रुद्रस् त्वं ब्रह्मा त्वं॑ प्रजा॒पतिः॑ । (46)



## 32
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/32-36_prANe_niviShTaH">
<details open><summary><h2>३४-३६ प्राणे निविष्टोऽहम् ...{Loading}...</h2></summary>

### आन्ध्रपाठः
अ॒मृ॒तो॒प॒स्तर॑णमसि । (47)


- प्रा॒णे निवि॑ष्टो॒ऽमृत॑ञ्जुहोमि । प्रा॒णाय॒ स्वाहा॑ ।  
- अ॒पा॒ने निवि॑ष्टो॒ऽमृत॑ञ्जुहोमि । अ॒पा॒नाय॒ स्वाहा॑ ।  
- व्या॒ने निवि॑ष्टो॒ऽमृत॑ञ्जुहोमि । व्यानाय॒ स्वाहा॑ । 
- उ॒दा॒ने निवि॑ष्टो॒ऽमृत॑ञ्जुहोमि । उ॒दा॒नाय॒ स्वाहा॑ । 
- स॒मा॒ने निवि॑ष्टो॒ऽमृत॑ञ्जुहोमि । स॒मा॒नाय॒ स्वाहा॑ । 
- ब्रह्म॑णि म आ॒त्माऽमृ॑त॒त्वाय॑ । 
- अ॒मृ॒ता॒पि॒धा॒नम॑सि ।


- श्र॒द्धायां॑ प्रा॒णे निवि॑श्या॒मृतꣳ॑ हु॒तम्, प्रा॒णम् अन्ने॑नाप्यायस्व । 
- अ॒पा॒ने निवि॑श्या॒मृतꣳ॑ हु॒तम्, अ॑पा॒नम् अन्ने॑नाप्यायस्व । 
- व्या॒ने निवि॑श्या॒मृतꣳ॑ हु॒तव्ँ, व्या॒नम् अन्ने॑नाप्यायस्व । 
- उ॒दा॒ने निवि॑श्या॒मृतꣳ॑ हु॒तम्, उ॑दा॒नम् अन्ने॑नाप्यायस्व । 
- स॒मा॒ने निवि॑श्या॒मृतꣳ॑ हु॒तꣳ, स॑मा॒नम् अन्ने॑नाप्यायस्व ।  
- ब्रह्म॑णि म आ॒त्माऽमृ॑त॒त्वाय॑ । (51)

### द्राविडपाठः
अ॒मृ॒तो॒प॒स्तर॑णमसि । (47)

प्रा॒णे निवि॑ष्टो॒ऽमृत॑ञ्जुहोमि । प्रा॒णाय॒ स्वाहा᳚ ।  
अ॒पा॒ने निवि॑ष्टो॒ऽमृत॑ञ्जुहोमि । अ॒पा॒नाय॒ स्वाहा᳚ ।  
व्या॒ने निवि॑ष्टो॒ऽमृत॑ञ्जुहोमि । व्यानाय॒ स्वाहा᳚ ।  
उ॒दा॒ने निवि॑ष्टो॒ऽमृत॑ञ्जुहोमि । उ॒दा॒नाय॒ स्वाहा᳚ ।  
स॒मा॒ने निवि॑ष्टो॒ऽमृत॑ञ्जुहोमि । स॒मा॒नाय॒ स्वाहा᳚ ।  
ब्रह्म॑णि म आ॒त्माऽमृ॑त॒त्वाय॑ । (48)

प्रा॒णे निवि॑ष्टो॒ ऽमृत॑ञ्जुहोमि। शि॒वो मा॑ वि॒शा। प्र॑दाहाय प्रा॒णाय॒ स्वाहा᳚ ।  
अ॒पा॒ने निवि॑ष्टो॒ऽमृत॑ञ्जुहोमि। शि॒वो मा॑ वि॒शा। प्र॑दाहायापा॒नाय॒ स्वाहा᳚ ।  
व्या॒ने निवि॑ष्टो॒ऽमृत॑ञ्जुहोमि। शि॒वो मा॑ वि॒शा। प्र॑दाहाय व्या॒नाय॒ स्वाहा᳚ ।  
उ॒दा॒ने निवि॑ष्टो॒ऽमृत॑ञ्जुहोमि। शि॒वो मा॑ वि॒शा। प्र॑दाहायोदा॒नाय॒ स्वाहा᳚ ।  
स॒मा॒ने निवि॑ष्टो॒ऽमृत॑ञ्जुहोमि। शि॒वो मा॑ वि॒शा। प्र॑दाहाय समा॒नाय॒ स्वाहा᳚ ।  
ब्रह्म॑णि म आ॒त्माऽमृ॑त॒त्वाय॑ । (49)

अ॒मृ॒ता॒पि॒धा॒नम॑सि । (50)
</details>
</div>  



## 37

प्राणानाङ् ग्रन्थिर् असि  
रुद्रो मा॑ऽऽविशा॒न्तकस् तेनान्नेना᳚प्याय॒स्व । (52)



## 38

<div class="js_include" url="/vedAH_yajuH/taittirIyam/AraNyakam/Rk/vishvAsa-prastutiH/06_mahA-nArAyaNopaniShat/38_anguSThamAtraH.md"  newLevelForH1="5" includeTitle="false"> </div>  

<div class="js_include" url="/vedAH_yajuH/taittirIyam/AraNyakam/Rk/sarvASh_TIkAH/06_mahA-nArAyaNopaniShat/38_anguSThamAtraH.md"  newLevelForH1="5" includeTitle="false"> </div>  



## 39

<div class="js_include" includetitle="false" newlevelforh1="2" unfilled url="39_medhA_devI/"></div>  

## 43

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/Rk/vishvAsa-prastutiH/06_mahA-nArAyaNopaniShat/43_sadyojAtam_prapadyAmi.md">
<details open><summary><h2>४३ सद्योजातम् प्रपद्यामि ...{Loading}...</h2></summary>


स॒द्योजा॒तं प्र॑पद्या॒मि॒  
स॒द्योजा॒ताय॒ वै नमः॑ ।  
भ॒वेभ॑वे॒ नाति॑भवे  
भजस्व॒ मां भ॒वोद्भ॑वाय॒ नमः॑ । (58)  
</details>
</div>  

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/Rk/sarvASh_TIkAH/06_mahA-nArAyaNopaniShat/43_sadyojAtam_prapadyAmi.md">
</div>

## 44

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/06_mahA-nArAyaNopaniShat/44_vAmadevAya_namaH">
<details open><summary><h2>४४ वामदेवाय नमः ...{Loading}...</h2></summary>



वा॒म॒दे॒वाय॒ नमो᳚  
ज्ये॒ष्ठाय॒ नमो॑  
रु॒द्राय॒ नमः॒  
काला॑य॒ नमः॒  
कल॑विकरणाय॒ नमो॒  
बल॑विकरणाय॒ नमो॒  
बल॑प्रमथनाय॒ नम॒स्  
सर्व॑भूतदमनाय॒ नमो॑  
म॒नोन्म॑नाय॒ नमः॑ । (59)


</details>
</div>  



## 45

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/Rk/vishvAsa-prastutiH/06_mahA-nArAyaNopaniShat/45_aghorebhyo_atha.md">
<details open><summary><h2>४५ अघोरेभ्यो ऽथ ...{Loading}...</h2></summary>

अ॒घोरे᳚भ्योऽथ॒ घोरे᳚भ्यो॒  
घोर॒ घोर॑तरेभ्यः ।+++(एकाक्षरनैयून्यम्।)+++   
स॒र्वतः॑ शर्व॒! सर्वे᳚भ्यो॒  
नम॑स् ते अस्तु रु॒द्ररू॑पेभ्यः +++(द्व्यक्षराधिक्यम्।)+++॥
</details>
</div>  
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/AraNyakam/Rk/sarvASh_TIkAH/06_mahA-nArAyaNopaniShat/45_aghorebhyo_atha.md"></div>



## 46

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/vishvAsa-prastutiH/06/tatpuruShAya_vidmahe_rudraH.md">
<details open><summary><h2>तत्पुरुषाय विद्महे - रुद्रः ...{Loading}...</h2></summary>


तत्पुरु॑षाय  वि॒द्महे॑  
महादे॒वाय॑ धीमहि ।  
तन्नो॑ रुद्रः प्रचो॒दया᳚त् । 
</details>
</div>  

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/Rk/sarvASh_TIkAH/06/tatpuruShAya_vidmahe_rudraH.md">
</div>


## 47

<div class="js_include" includetitle="false" newlevelforh1="2" unfilled url="47_IshAnas_sarvabhUtAnAm"></div>  



## 48

ब्रह्म॑मेतु॒ माम् । मधु॑मेतु॒ माम् । ब्रह्म॑मे॒व मधु॑मेतु॒ माम् । यास्ते॑ सोम प्र॒जाव॒थ्सोभि॒ सो अ॒हम् । दुस्व॑प्न॒हन्दु॑रुष्व॒हा । यास्ते॑ सोम प्रा॒णाꣳस्ताञ्जु॑होमि । त्रिसु॑पर्ण॒मया॑चितं ब्राह्म॒णाय॑ दद्यात् । ब्र॒ह्म॒ह॒त्याव्ँ वा ए॒ते  घ्न॑न्ति । ये ब्रा᳚ह्म॒णास्त्रिसु॑पर्णं॒ पठ॑न्ति । ते सोमं॒ प्राप्नु॑वन्ति । आ॒स॒ह॒स्रात्प॒ङ्क्तिं पुन॑न्ति । ओम् । (63)



## 49

ब्रह्म॑ मे॒धया᳚ । मधु॑ मे॒धया᳚ । ब्रह्म॑मे॒व मधु॑ मे॒धया᳚ । अ॒द्या नो॑ देव सवितः प्र॒जाव॑थ्सावी॒स्सौभ॑गम् ।  परा॑ दु॒ष्वप्नि॑यꣳ सुव । विश्वा॑नि देव सवितर्दुरि॒तानि॒ परा॑ सुव । यद्भ॒द्रन्तन्म॒ आ सु॑व । मधु॒ वाता॑ ऋताय॒ते  मधु॑ ख्षरन्ति॒ सिन्ध॑वः । माद्ध्वी᳚र्नस्स॒न्त्वोष॑धीः । मधु॒ नक्त॑मु॒तोषसि॒ मधु॑म॒त्पार्थि॑व॒ꣳ॒ रजः॑ । मधु॒ द्यौर॑स्तु नः  पि॒ता । मधु॑मान्नो॒ वन॒स्पति॒र्मधु॑माꣳ अस्तु॒ सूर्यः॑ । माद्ध्वी॒र्गावो॑ भवन्तु नः । य इ॒मन्त्रिसु॑पर्ण॒मया॑चितं ब्राह्म॒णाय॑  दद्यात् । भ्रू॒ण॒ह॒त्याव्ँ वा ए॒ते घ्न॑न्ति । ये ब्रा᳚ह्म॒णास्त्रिसु॑पर्णं॒ पठ॑न्ति । ते सोमं॒ प्राप्नु॑वन्ति । आ॒स॒ह॒स्रात्प॒ङ्क्तिं  पुन॑न्ति । ओम् । (64)



## 50

ब्रह्म॑ मे॒धवा᳚ । मधु॑ मे॒धवा᳚ । ब्रह्म॑मे॒व मधु॑ मे॒धवा᳚ । ब्र॒ह्मा दे॒वानां᳚ पद॒वीः क॑वी॒नामृषि॒र्विप्रा॑णां महि॒षो  मृ॒गाणा᳚म् । श्ये॒नो गृद्ध्रा॑णा॒ꣳ॒ स्वधि॑ति॒र्वना॑ना॒ꣳ॒ सोमः॑ प॒वित्र॒मत्ये॑ति॒ रेभन्न्॑ । ह॒ꣳ॒सश्शु॑चि॒षद्वसु॑रन्तरिक्ष॒सद्धोता॑  वेदि॒षदति॑थिर्दुरोण॒सत् । नृ॒षद्व॑र॒सदृ॑त॒सद्व्यो॑म॒सद॒ब्जा गो॒जा ऋ॑त॒जा अ॑द्रि॒जा ऋ॒तं बृ॒हत् ।  य इ॒मन्त्रिसु॑पर्ण॒मया॑चितं ब्राह्म॒णाय॑ दद्यात् । वी॒र॒ह॒त्याव्ँ वा ए॒ते घ्न॑न्ति । ये ब्रा᳚ह्म॒णास्त्रिसु॑पर्णं॒ पठ॑न्ति ।  ते सोमं॒ प्राप्नु॑वन्ति । आ॒स॒ह॒स्रात्प॒ङ्क्तिं पुन॑न्ति । ओम् । (65)



<div class="js_include" url="51-57_vipApmA"  newLevelForH1="5" includeTitle="false"> </div>  



## 58

विवि॑ट्टि॒ स्वाहा᳚ । (73)



## 59

घ॒षो᳚त्काय॒ स्वाहा᳚ । (74)



## 60

उत्तिष्ठ पुरुषा हरी लोहित-पिङ्गलाख्षि देहि देहि ददापयिता मे॑ शुद्ध्य॒न् ता॒ञ् ज्योति॑र् अ॒हव्ँ वि॒रजा॑ विपा॒प्मा भू॑यास॒ꣳ॒ स्वाहा᳚ । (75)



## 61

ओꣳ स्वाहा᳚ । (76)



## 62

स॒त्यं परं॒ परꣳ॑ स॒त्यꣳ स॒त्येन॒ न सु॑व॒र्गाल्लो॒काच्च्य॑वन्ते क॒दाच॒न स॒ताꣳ हि स॒त्यन्तस्मा᳚त्स॒त्ये र॑मन्ते॒ तप॒ इति॒ तपो॒  नानश॑ना॒त्पर॒य्ँयद्धि पर॒न्तप॒स्तद्दुर्द्ध॑र्ष॒न्तद्दुरा॑धर्ष॒न्तस्मा॒त्तप॑सि रमन्ते॒ दम॒ इति॒ निय॑तं ब्रह्मचा॒रिण॒स्तस्मा॒द्दमे॑ रमन्ते॒  शम॒ इत्यर॑ण्ये मु॒नय॒स्तस्मा॒च्छमे॑ रमन्ते दा॒नमिति॒ सर्वा॑णि भू॒तानि॑ प्र॒शꣳस॑न्ति दा॒नान्नाति॑ दु॒ष्कर॒न्तस्मा᳚द्दा॒ने र॑मन्ते  ध॒र्म इति॒ धर्मे॑ण॒ सर्व॑मि॒दं परि॑गृहीतन्ध॒र्मान्नाति॑ दु॒श्चर॒न्तस्मा᳚द्ध॒र्मे र॑मन्ते प्र॒जन॒ इति॒ भूयाꣳ॑स॒स्तस्मा॒द्भूयि॑ष्ठाः॒  प्रजा॑यन्ते॒ तस्मा॒द्भूयि॑ष्ठाः प्र॒जन॑ने रमन्ते॒ऽग्नय॒ इत्या॑ह॒ तस्मा॑द॒ग्नय॒ आधा॑तव्या अग्निहो॒त्रमित्या॑ह॒ तस्मा॑दग्निहो॒त्रे र॑मन्ते य॒ज्ञ इति॑ य॒ज्ञो हि दे॒वाना᳚य्ँय॒ज्ञेन॒ हि दे॒वा दिव॑ङ्ग॒तास्तस्मा᳚द्य॒ज्ञे र॑मन्ते मान॒समिति॑ वि॒द्वाꣳस॒स्तस्मा॑द्वि॒द्वाꣳस॑ ए॒व  मा॑न॒से र॑मन्ते न्या॒स इति॑ ब्र॒ह्मा ब्र॒ह्मा हि परः॒ परो॑ हि ब्र॒ह्मा तानि॒ वा ए॒तान्यव॑राणि॒ तपाꣳ॑सि न्या॒स  ए॒वात्य॑रेचय॒द्य ए॒वव्ँ वेदे᳚त्युप॒निषत् । (77)



## 63

प्रा॒जा॒प॒त्यो हारु॑णिस्सुप॒र्णेयः॑ प्र॒जाप॑तिं पि॒तर॒मुप॑ससार॒ किं भ॑गव॒न्तः प॑र॒मव्ँव॑द॒न्तीति॒ तस्मै॒ प्रो॑वाच  स॒त्येन॑ वा॒युरावा॑ति स॒त्येना॑दि॒त्यो रो॑चते दि॒वि स॒त्यव्ँ वा॒चः प्र॑ति॒ष्ठा स॒त्ये स॒र्वं प्रति॑ष्ठित॒न्तस्मा᳚थ्स॒त्यं प॑र॒मव्ँवद॑न्ति॒ तप॑सा दे॒वा दे॒वता॒मग्र॑ आय॒न्तप॒सर्ष॑य॒स्सुव॒रन्व॑विन्द॒न्तप॑सा स॒पत्ना॒प्रणु॑दा॒मारा॑ती॒स्तप॑सि स॒र्वं प्रति॑ष्ठित॒न्तस्मा॒त्तपः॑  पर॒मव्ँवद॑न्ति॒ दमे॑न दा॒न्ताः कि॒ल्बिष॑मवधू॒न्वन्ति॒ दमे॑न ब्रह्मचा॒रिण॒स्सुव॑रगच्छ॒न्दमो॑ भू॒ताना᳚न्दुरा॒धर्ष॒न्दमे॑ स॒र्वं  प्रति॑ष्ठित॒न्तस्मा॒द्दमः॑ पर॒मव्ँवद॑न्ति॒ शमे॑न शा॒न्ताश्शि॒वमा॒चर॑न्ति॒ शमे॑न ना॒कं मु॒नयो॒ऽन्ववि॑न्द॒ञ्छमो॑  भू॒ताना᳚न्दुरा॒धर्ष॒ञ्छमे॑ स॒र्वं प्रति॑ष्ठित॒न्तस्मा॒च्छमः॑ पर॒मव्ँवद॑न्ति दा॒नय्ँय॒ज्ञाना॒व्ँवरू॑थ॒न्दख्षि॑णा लो॒के दा॒तारꣳ॑  सर्वभू॒तान्यु॑पजी॒वन्ति॑ दा॒नेनारा॑ती॒रपा॑नुदन्त दा॒नेन॑ द्विष॒न्तो मि॒त्रा भ॑वन्ति दा॒ने स॒र्वं प्रति॑ष्ठित॒न्तस्मा᳚द्दा॒नं  प॑र॒मव्ँवद॑न्ति ध॒र्मो विश्व॑स्य॒ जग॑तः प्रति॒ष्ठा लो॒के ध॒र्मिष्ठं॑ प्र॒जा उ॑पस॒र्पन्ति॑ ध॒र्मेण॑ पा॒पम॑प॒नुद॑ति ध॒र्मे स॒र्वं  प्रति॑ष्ठित॒न्तस्मा᳚द्ध॒र्मं प॑र॒मव्ँवद॑न्ति प्र॒जन॑न॒व्ँ वै प्र॑ति॒ष्ठा लो॒के सा॒धु प्र॒जाया᳚स्त॒न्तुन्त॑न्वा॒नः पि॑तृ॒णाम॑नृ॒णो भव॑ति॒  तदे॑व त॒स्यानृ॑ण॒न्तस्मा᳚त् प्र॒जन॑नं पर॒मव्ँवद॑न्त्य॒ग्नयो॒ वै त्रयी॑ वि॒द्या दे॑व॒यानः॒ पन्था॑ गार्हप॒त्य ऋक्पृ॑थि॒वी  र॑थन्त॒रम॑न्वाहार्य॒पच॑नो॒ यजु॑र॒न्तरि॑ख्षव्ँ वामदे॒व्यमा॑हव॒नीय॒स्साम॑ सुव॒र्गो लो॒को बृ॒हत्तस्मा॑द॒ग्नीन्प॑र॒मव्ँवद॑न्त्यग्निहो॒त्रꣳ  सा॑यंप्रा॒तर्गृ॒हाणा॒न्निष्कृ॑ति॒स्स्वि॑ष्टꣳ सुहु॒तय्ँय॑ज्ञक्रतू॒नां प्राय॑णꣳ सुव॒र्गस्य॑ लो॒कस्य॒ ज्योति॒स्तस्मा॑दग्निहो॒त्रं प॑र॒मव्ँवद॑न्ति  य॒ज्ञ इति॑ य॒ज्ञो हि दे॒वाना᳚य्ँय॒ज्ञेन॒ हि दे॒वा दिव॑ङ्ग॒ता य॒ज्ञेनासु॑रा॒नपा॑नुदन्त य॒ज्ञेन॑ द्विष॒न्तो मि॒त्रा भ॑वन्ति  य॒ज्ञे स॒र्वं प्रति॑ष्ठित॒न्तस्मा᳚द्य॒ज्ञं प॑र॒मव्ँवद॑न्ति मान॒सव्ँ वै प्रा॑जाप॒त्यं प॒वित्रं॑ मान॒सेन॒ मन॑सा सा॒धु प॑श्यति मान॒सा  ऋष॑यः प्र॒जा अ॑सृजन्त मान॒से स॒र्वं प्रति॑ष्ठित॒न्तस्मा᳚न्मान॒सं प॑र॒मव्ँवद॑न्ति  न्या॒स इ॒त्याहु॑र्मनी॒षिणो᳚ ब्र॒ह्माणं॑ ब्र॒ह्मा विश्वः॑ कत॒मस्स्व॑यं॒भुः प्र॒जाप॑तिस्सव्ँवथ्स॒र इति॑ सव्ँवथ्स॒रो॑ऽसावा॑दि॒त्यो  य ए॒ष आ॑दि॒त्ये पुरु॑ष॒स्स प॑रमे॒ष्ठी ब्रह्मा॒त्मा याभि॑रादि॒त्यस्तप॑ति र॒श्मिभि॒स्ताभिः॑ प॒र्जन्यो॑ वर्षति  प॒र्जन्ये॑नौषधिवनस्प॒तयः॒ प्रजा॑यन्त ओषधिवनस्प॒तिभि॒रन्नं॑ भव॒त्यन्ने॑न प्रा॒णाः प्रा॒णैर्बलं॒ बले॑न॒ तप॒स्तप॑सा श्र॒द्धा  श्र॒द्धया॑ मे॒धा मे॒धया॑ मनी॒षा म॑नी॒षया॒ मनो॒ मन॑सा॒ शान्ति॒श्शान्त्या॑ चि॒त्तञ्चि॒त्तेन॒ स्मृति॒ꣳ॒ स्मृत्या॒ स्मार॒ꣳ॒ स्मारे॑ण  वि॒ज्ञान॑व्ँ वि॒ज्ञाने॑ना॒त्मान॑व्ँ वेदयति॒ तस्मा॑द॒न्नन्दद॒न्थ्सर्वा᳚ण्ये॒तानि॑ ददा॒त्यन्ना᳚त् प्रा॒णा भ॑वन्ति भू॒तानां᳚ प्रा॒णैर्मनो॒  मन॑सश्च वि॒ज्ञान॑व्ँ वि॒ज्ञाना॑दान॒न्दो ब्र॑ह्मयो॒निस्स वा ए॒ष पुरु॑षः पञ्च॒धा प॑ञ्चा॒त्मा येन॒ सर्व॑मि॒दं प्रोतं॑ पृथि॒वी  चा॒न्तरि॑ख्षञ्च॒ द्यौश्च॒ दिश॑श्चावान्तरदि॒शाश्च॒ स वै सर्व॑मि॒दञ्जग॒थ्स च॒ भूतꣳ॑ स भ॒व्यञ्जि॑ज्ञासकॢ॒प्त ऋ॑त॒जा  रयि॑ष्ठाश्श्र॒द्धा स॒त्यो मह॑स्वान्त॒मसो॒परि॑ष्टा॒द्ज्ञात्वा॑ तमे॒वं मन॑सा हृ॒दा च॒ भूयो॑ न मृ॒त्युमुप॑याहि  वि॒द्वान्तस्मा᳚न्न्या॒समे॒षान्तप॑सामतिरिक्त॒माहु॑र्वसुर॒ण्यो॑ वि॒भूर॑सि प्रा॒णे त्वमसि॑ सन्धा॒ता ब्रह्म॑न्त्वम॑सि  विश्व॒सृक्ते॑जो॒दास्त्वम॑स्य॒ग्नेर्व॑र्चो॒दास्त्वम॑सि॒ सूर्य॑स्य द्युम्नो॒दास्त्वम॑सि च॒न्द्रम॑स उपया॒मगृ॑हीतोऽसि ब्र॒ह्मणे᳚ त्वा॒  महस॒ ओमित्या॒त्मान॑य्ँ युञ्जीतै॒तद्वै म॑होप॒निष॑दन्दे॒वाना॒ङ्गुह्य॒य्ँय ए॒वव्ँ वेद॑ ब्र॒ह्मणो॑ महि॒मान॑माप्नोति॒ तस्मा᳚द्ब्र॒ह्मणो॑  महि॒मान॑मित्युप॒निष॑त् । (78)



## 64

तस्यै॒वव्ँ वि॒दुषो॑ य॒ज्ञस्या॒त्मा यज॑मानः श्र॒द्धा पत्नी॒ शरी॑रमि॒द्ध्ममुरो॒ वेदि॒र्लोमा॑नि ब॒र्हिर्वे॒दश्शिखा॒ हृद॑य॒य्ँ यूपः॒ काम॒  आज्यं॑ म॒न्युः प॒शुस्तपो॒ऽग्निश्श॑मयि॒ता दख्षि॑णा॒ वाग्घोता᳚ प्रा॒ण उ॑द्गा॒ता चक्षु॑रद्ध्व॒र्युर्मनो॒ ब्रह्मा॒ श्रोत्र॑म॒ग्नीद्याव॒द्ध्रिय॑ते॒  सा दी॒ख्षा यदश्ञा॑ति॒ यत्पिब॑ति॒ तद॑स्य सोमपा॒नय्ँयद्रम॑ते॒ तदु॑प॒सदो॒ यथ्स॒ञ्चर॑त्युप॒विश॑त्यु॒त्तिष्ठ॑ते च॒ स प्र॑व॒र्ग्यो॑  यन्मुख॒न्तदा॑हव॒नीयो॒ यद॑स्य वि॒ज्ञान॒न्तज्जु॒होति॒ यथ्सा॒यं प्रा॒तर॑त्ति॒ तथ्स॒मिधो॒ यथ्सा॒यंप्रा॒तर्म॒द्ध्यन्दि॑नञ्च॒ तानि॒  सव॑नानि॒ ये अ॑होरा॒त्रे ते द॑र्शपूर्णमा॒सौ ये᳚ऽर्द्धमा॒साश्च॒ मासा᳚श्च॒ ते चा॑तुर्मा॒स्यानि॒ य ऋ॒तव॒स्ते प॑शुब॒न्धा ये  स॑व्ँवथ्स॒राश्च॑ परिवथ्स॒राश्च॒ तेऽह॑र्ग॒णास्स॑र्ववेद॒सव्ँ वा ए॒तथ्स॒त्रय्ँयन्मर॑ण॒न्तद॑व॒भृथ॑ ए॒तद्वै ज॑रामर्यमग्निहो॒त्रꣳ स॒त्रय्ँय  ए॒वव्ँ वि॒द्वानु॑द॒गय॑ने प्र॒मीय॑ते दे॒वाना॑मे॒व म॑हि॒मान॑ङ्ग॒त्वाऽऽदि॒त्यस्य॒ सायु॑ज्यङ्गच्छ॒त्यथ॒ यो द॑ख्षि॒णे प्र॒मीय॑ते पितृ॒णामे॒व  म॑हि॒मान॑ङ्ग॒त्वा च॒न्द्रम॑स॒स्सायु॑ज्यङ्गच्छत्ये॒तौ वै सू᳚र्याचन्द्र॒मसो᳚र्महि॒मानौ᳚ ब्राह्म॒णो वि॒द्वान॒भिज॑यति॒  तस्मा᳚द्ब्र॒ह्मणो॑ महि॒मान॑माप्नोति॒ तस्मा᳚द्ब्र॒ह्मणो॑ महि॒मान॑मित्युप॒निष॑त् । (79) - । 64 ।
