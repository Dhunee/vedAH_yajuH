+++
title = "10 5"

+++

न कर्म॑णा न प्र॒जया॒ धने॑न॒  
त्यागे॑नैके अमृत॒त्वम् आ॑न॒शुः ।  
परे॑ण॒ नाक॒न् निहि॑त॒ङ् गुहा॑याव्ँ  
वि॒भ्राज॑ते॒ यद् यत॑यो वि॒शन्ति॑ ॥  

वे॒दा॒न्त॒वि॒ज्ञान॒-सुनि॑श्चिता॒र्थास्  
सन्न्या॑स-यो॒गाद् यत॑यश् शुद्ध॒सत्वाः᳚ ।  
ते ब्र॑ह्मलो॒के तु॒ परा᳚न्तकाले॒  
परा॑मृता॒त् परि॑मुच्यन्ति॒  सर्वे᳚ ॥ 

द॒ह्र॒व्ँ वि॒पा॒प्मं प॒रवे᳚श्म-भूत॒य्ँ  
यत् पु॑ण्डरी॒कं पु॒रम॑द्ध्य-स॒ꣳ॒स्थम् ।  
त॒त्रा॒पि द॒ह्रङ् ग॒गन॑व्ँ विशोक॒स्  
तस्मि॑न्  यद् अ॒न्तस् तदुपा॑सित॒व्यम् ॥ 

यद् वेदादौ स्व॑रः प्रो॒क्तो॒  
वे॒दान्ते॑ च प्र॒तिष्ठि॑तः ।  
तस्य॑ प्र॒कृति॑लीन॒स्य॒  
यः॒ पर॑स्स म॒हेश्व॑रः ॥ (24)


