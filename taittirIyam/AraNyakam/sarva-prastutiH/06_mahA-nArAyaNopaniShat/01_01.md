+++
title = "01 01"

+++

<details open><summary>विश्वास-प्रस्तुतिः</summary>

अंभ॑स्य पा॒रे भुव॑नस्य॒ मद्ध्ये॒  
नाक॑स्य पृ॒ष्ठे म॑ह॒तो मही॑यान् ।  
शु॒क्रेण॒ ज्योतीꣳ॑षि समनु॒प्रवि॑ष्टः  
प्र॒जाप॑तिश् चरति॒  गर्भे॑ अ॒न्तः ॥ 
</details>

<details><summary>मूलम्</summary>

अंभ॑स्य पा॒रे भुव॑नस्य॒ मद्ध्ये॒  
नाक॑स्य पृ॒ष्ठे म॑ह॒तो मही॑यान् ।  
शु॒क्रेण॒ ज्योतीꣳ॑षि समनु॒प्रवि॑ष्टः  
प्र॒जाप॑तिश् चरति॒  गर्भे॑ अ॒न्तः ॥ 
</details>


<details open><summary>विश्वास-प्रस्तुतिः</summary>

यस्मि॑न्न् इ॒दꣳ सञ् च॒ विचैति॒ सर्व॒य्ँ  
यस्मि॑न् दे॒वा अधि॒ विश्वे॑ निषे॒दुः ।  
तद् ए॒व भू॒तन् तद् उ॒ भव्य॑म् आ  
इ॒दन् तद् अ॒ख्षरे॑ पर॒मे व्यो॑मन्न् ॥ 
</details>

<details><summary>मूलम्</summary>

यस्मि॑न्न् इ॒दꣳ सञ् च॒ विचैति॒ सर्व॒य्ँ  
यस्मि॑न् दे॒वा अधि॒ विश्वे॑ निषे॒दुः ।  
तद् ए॒व भू॒तन् तद् उ॒ भव्य॑म् आ  
इ॒दन् तद् अ॒ख्षरे॑ पर॒मे व्यो॑मन्न् ॥ 
</details>


<details open><summary>विश्वास-प्रस्तुतिः</summary>

येना॑वृ॒तङ् खञ् च॒ दिवं॑ म॒हीञ् च॒  
येना॑दि॒त्यस् तप॑ति॒ तेज॑सा॒ भ्राज॑सा च ।  
यम् अ॒न्तस् स॑मु॒द्रे  क॒वयो॒ वय॑न्ति॒  
यद् अ॒ख्षरे॑ पर॒मे प्र॒जाः ॥ 
</details>

<details><summary>मूलम्</summary>

येना॑वृ॒तङ् खञ् च॒ दिवं॑ म॒हीञ् च॒  
येना॑दि॒त्यस् तप॑ति॒ तेज॑सा॒ भ्राज॑सा च ।  
यम् अ॒न्तस् स॑मु॒द्रे  क॒वयो॒ वय॑न्ति॒  
यद् अ॒ख्षरे॑ पर॒मे प्र॒जाः ॥ 
</details>


<details open><summary>विश्वास-प्रस्तुतिः</summary>

यतः॑ प्रसू॒ता ज॒गतः॑ प्रसूती॒  
तोये॑न जी॒वान् व्यस॑सर्ज॒ भूम्या᳚म् ।  
यद् ओष॑धीभिः पु॒रुषा᳚न् प॒शूꣳश्च॒  
विवे॑श भू॒तानि॑ चराच॒राणि॑ ॥ 
</details>

<details><summary>मूलम्</summary>

यतः॑ प्रसू॒ता ज॒गतः॑ प्रसूती॒  
तोये॑न जी॒वान् व्यस॑सर्ज॒ भूम्या᳚म् ।  
यद् ओष॑धीभिः पु॒रुषा᳚न् प॒शूꣳश्च॒  
विवे॑श भू॒तानि॑ चराच॒राणि॑ ॥ 
</details>


<details open><summary>विश्वास-प्रस्तुतिः</summary>

अतः॑ पर॒न् नान्य॒द् अणी॑यसꣳ हि॒  
परा᳚त्पर॒य्ँ यन् मह॑तो म॒हान्त᳚म् ।  
यद् ए॑कम् अ॒व्यक्त॒म् अन॑न्तरूप॒व्ँ  
विश्वं॑ पुरा॒णन् तम॑सः॒ पर॑स्तात् ॥ (1)
</details>

<details><summary>मूलम्</summary>

अतः॑ पर॒न्नान्य॒दणी॑यसꣳ हि॒  
परा᳚त्पर॒य्ँ यन् मह॑तो म॒हान्त᳚म् ।  
यद् ए॑कम् अ॒व्यक्त॒म् अन॑न्तरूप॒व्ँ  
विश्वं॑ पुरा॒णन् तम॑सः॒ पर॑स्तात् ॥ (1)
</details>

