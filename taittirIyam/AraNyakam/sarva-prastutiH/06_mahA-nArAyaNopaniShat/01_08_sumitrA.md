+++
title = "०१.०८ सुमित्रा"
+++

<details><summary>गोपालदेशिकोक्त-विनियोगः</summary>

इत्यात्मानमभिषिच्य,
</details>

<details open><summary>विश्वास-प्रस्तुतिः</summary>

सु॒मि॒त्रा न॒ आप॒ ओष॑धयस् सन्तु,  
</details>

<details><summary>मूलम्</summary>

सु॒मि॒त्रा न॒ आप॒ ओष॑धयस् सन्तु,  
</details>


_________________
<details><summary>गोपालदेशिकोक्त-विनियोगः</summary>

इति जलं हस्ताभ्यां तीरे त्रिर्निक्षिप्य,
</details>

<details open><summary>विश्वास-प्रस्तुतिः</summary>

दुर्मि॒त्रास् तस्मै॑ भूयासु॒र्  
यो᳚ऽस्मान् द्वेष्टि॒ यञ् च॑ व॒यन् द्वि॒ष्मः । 
</details>

<details><summary>मूलम्</summary>

दुर्मि॒त्रास् तस्मै॑ भूयासु॒र्  
यो᳚ऽस्मान् द्वेष्टि॒ यञ् च॑ व॒यन् द्वि॒ष्मः ।
</details>

_________________
<details><summary>गोपालदेशिकोक्त-विनियोगः</summary>

इति तीर्थाधिदैवतं श्रियः पतिं प्रणम्य,
</details>

<details open><summary>विश्वास-प्रस्तुतिः</summary>

नमो॒ऽग्नये᳚ऽफ्सु॒मते॒,  
नम॒  इन्द्रा॑य॒,  
नमो॒ वरु॑णाय॒,  
नमो वारुण्यै॑,  
नमो॒ऽद्भ्यः ।
</details>

<details><summary>मूलम्</summary>

नमो॒ऽग्नये᳚ऽफ्सु॒मते॒, नम॒  इन्द्रा॑य॒, नमो॒ वरु॑णाय॒, नमो वारुण्यै॑, नमो॒ऽद्भ्यः ।
</details>


______________
<details><summary>गोपालदेशिकोक्त-विनियोगः</summary>

इति जलस्थामेध्यांशं दक्षिणतो निरस्य,
</details>


<details open><summary>विश्वास-प्रस्तुतिः</summary>

यद॒पाङ् क्रू॒रय्ँ,  
यद् अ॑मे॒द्ध्यय्ँ  
यद् अ॑शा॒न्तन्,  
तद् अप॑गच्छतात् ।
</details>

<details><summary>मूलम्</summary>

यद॒पाङ् क्रू॒रय्ँ यद् अ॑मे॒द्ध्यय्ँ  यद् अ॑शा॒न्तन् तद् अप॑गच्छतात् ।
</details>


______________

<details><summary>गोपालदेशिकोक्त-विनियोगः</summary>

इत्यृग्भ्यां तोयं त्रिर् **आलोड्य**,  
हस्तायाम-प्रमाणं चतुर्-अश्रं  
तीर्थे पीठम् ओम् इति **विलिख्य**,
</details>



<details open><summary>विश्वास-प्रस्तुतिः</summary>

अ॒त्या॒श॒नाद् अ॑तीपा॒ना॒द्  
य॒च् च उ॒ग्रात् प्र॑ति॒ग्रहा᳚त् ।  
तन् मे॒ वरु॑णो रा॒जा॒  
पा॒णिना᳚ ह्य् **अव॒मर्श॑तु** ।
</details>

<details><summary>मूलम्</summary>

अ॒त्या॒श॒नाद् अ॑तीपा॒ना॒द् य॒च् च उ॒ग्रात् प्र॑ति॒ग्रहा᳚त् ।  
तन्मे॒ वरु॑णो रा॒जा॒ पा॒णिना᳚ ह्यव॒मर्श॑तु ।
</details>

<details open><summary>विश्वास-प्रस्तुतिः</summary>

सो॑ऽहम् अ॑पा॒पो वि॒रजो॒  
निर्मु॒क्तो मु॑क्त-कि॒ल्बिषः ।  
नाक॑स्य पृ॒ष्ठम् आरु॑ह्य॒  
**गच्छे॒द्** ब्रह्म॑-सलो॒कताम् ।
</details>

<details><summary>मूलम्</summary>

सो॑ऽहम् अ॑पा॒पो वि॒रजो॒ निर्मु॒क्तो मु॑क्त-कि॒ल्बिषः ।  
नाक॑स्य पृ॒ष्ठम् आरु॑ह्य॒ गच्छे॒द् ब्रह्म॑-सलो॒कताम् ।
</details>

