+++
title = "13"

+++

आ॒दि॒त्यो वा ए॒ष ए॒तन् म॒ण्डल॒न् तप॑ति॒,  
तत्र॒ ता ऋच॒स्, तद् ऋ॒चां म॒ण्डल॒ꣳ॒, स ऋ॒चाल्ँ लो॒को,  

ऽथ॒  य ए॒ष ए॒तस्मि॑न् म॒ण्डले॒ ऽर्चिर् दी॒प्यते॒  
तानि॒ सामा॑नि॒, स सा॒म्नाम् म॒ण्डल॒ꣳ॒, स सा॒म्नाल्ँ लो॒को,  

ऽथ॒  य ए॒ष ए॒तस्मि॑न् म॒ण्डले॒ ऽर्चिषि॒ पुरु॑ष॒स्  
तानि॒ यजूꣳ॑षि॒, स यजु॑षां म॒ण्डल॒ꣳ॒, स यजु॑षाल्ँ लो॒कस्,  

सैषा  त्र॒य्य् एव॑ वि॒द्या त॑पति॒,  
य ए॒षो᳚न्तर् आ॑दि॒त्ये हि॑र॒ण्मयः॒ पुरु॑षः । (28)


