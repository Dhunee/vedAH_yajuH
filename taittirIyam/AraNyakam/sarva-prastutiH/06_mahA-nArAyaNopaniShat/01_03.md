+++
title = "01 03"

+++



<details open><summary>विश्वास-प्रस्तुतिः</summary>

न स॒न्दृशे॑ तिष्ठति॒ रूप॑मस्य॒  
न चक्षु॑षा पश्यति॒ कश्च॒नैन᳚म् ।  
हृ॒दा म॑नी॒षा मन॑सा॒ऽभिक्लृ॑प्तो॒  
य ए॑नव्ँ वि॒दुर् अमृ॑ता॒स्ते  भ॑वन्ति ॥  
</details>

<details><summary>मूलम्</summary>

न स॒न्दृशे॑ तिष्ठति॒ रूप॑मस्य॒  
न चक्षु॑षा पश्यति॒ कश्च॒नैन᳚म् ।  
हृ॒दा म॑नी॒षा मन॑सा॒ऽभिक्लृ॑प्तो॒  
य ए॑नव्ँ वि॒दुर् अमृ॑ता॒स्ते  भ॑वन्ति ॥  
</details>



अ॒द्भ्यस्संभू॑तो हिरण्यग॒र्भ इत्य॒ष्टौ ॥ 



<details open><summary>विश्वास-प्रस्तुतिः</summary>

ए॒ष हि दे॒वः प्र॒दिशोनु॒ सर्वाः॒  
पूर्वो॑ हि जा॒तस्स उ॒ गर्भे॑ अ॒न्तः ।  
स वि॒जाय॑मानस्स जनि॒ष्यमा॑णः  
प्र॒त्यङ्मुखा᳚स्तिष्ठति वि॒श्वतो॑मुखः ॥ 
</details>

<details><summary>मूलम्</summary>

ए॒ष हि दे॒वः प्र॒दिशोनु॒ सर्वाः॒  
पूर्वो॑ हि जा॒तस्स उ॒ गर्भे॑ अ॒न्तः ।  
स वि॒जाय॑मानस्स जनि॒ष्यमा॑णः  
प्र॒त्यङ्मुखा᳚स्तिष्ठति वि॒श्वतो॑मुखः ॥ 
</details>



<details open><summary>विश्वास-प्रस्तुतिः</summary>

वि॒श्वत॑श् चक्षुरु॒त वि॒श्वतो॑मुखो  
वि॒श्वतो॑हस्त  उ॒त वि॒श्वत॑स्पात् ।  
सं बा॒हुभ्या॒न् नम॑ति॒ सं पत॑त्रै॒र्  
द्यावा॑पृथि॒वी ज॒नय॑न् दे॒व एकः॑ ॥ 
</details>

<details><summary>मूलम्</summary>

वि॒श्वत॑श् चक्षुरु॒त वि॒श्वतो॑मुखो  
वि॒श्वतो॑हस्त  उ॒त वि॒श्वत॑स्पात् ।  
सं बा॒हुभ्या॒न् नम॑ति॒ सं पत॑त्रै॒र्  
द्यावा॑पृथि॒वी ज॒नय॑न् दे॒व एकः॑ ॥ 
</details>

<details open><summary>विश्वास-प्रस्तुतिः</summary>

वे॒नस् तत् पश्य॒न्विश्वा॒ भुव॑नानि   
वि॒द्वान् यत्र॒ विश्वं॒ भव॒त्येक॑नीळम् ।  
यस्मि॑न्नि॒दꣳ सञ्च॒ विचैक॒ꣳ॒ स  
ओतः॒ प्रोत॑श्च वि॒भुः प्र॒जासु॑ ॥ 
</details>

<details><summary>मूलम्</summary>

वे॒नस् तत् पश्य॒न्विश्वा॒ भुव॑नानि   
वि॒द्वान् यत्र॒ विश्वं॒ भव॒त्येक॑नीळम् ।  
यस्मि॑न्नि॒दꣳ सञ्च॒ विचैक॒ꣳ॒ स  
ओतः॒ प्रोत॑श्च वि॒भुः प्र॒जासु॑ ॥ 
</details>






