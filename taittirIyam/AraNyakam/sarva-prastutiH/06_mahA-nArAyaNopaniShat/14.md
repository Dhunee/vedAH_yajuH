+++
title = "14"

+++

आ॒दि॒त्यो वै तेज॒ ओजो॒ बल॒य्ँ यश॒श्  
चक्षु॒श् श्रोत्र॑म्  
आ॒त्मा मनो॑ म॒न्युर् मनु॑र् मृ॒त्युस्  
स॒त्यो मि॒त्रो  
वा॒युर् आ॑का॒शः प्रा॒णो  लो॑कपा॒लः  
कः किङ्कन्तथ् स॒त्यम् अन्न॒म् आयु॑र् अ॒मृतो॑ जी॒वो विश्वः॑  
कत॒मस् स्व॑यं॒भुः प्र॒जाप॑तिस् सव्ँवथ्स॒र इति॑  

सव्ँवथ्स॒रो॑ ऽसावा॑दि॒त्यो  
य ए॒ष पुरु॑ष  
ए॒ष भू॒ताना॒म् अधि॑पति॒र्  
ब्रह्म॑ण॒स् सायु॑ज्यꣳ सलो॒कता॑म् आप्नोत्य्  
ए॒तासा॑मे॒व दे॒वता॑ना॒ꣳ॒  सायु॑ज्यꣳ सा॒र्ष्टिताꣳ॑ समानलो॒कता॑म् आप्नोति॒  
य ए॒वव्ँ वेदे᳚त्युप॒निषत् । (29)


