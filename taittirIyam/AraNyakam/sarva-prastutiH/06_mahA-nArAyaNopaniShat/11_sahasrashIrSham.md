+++
title = "११ सहस्रशीर्षम्"

+++
<details><summary>विश्वास-टिप्पनी</summary>

अत्र कृत्रिमस्वरा हि राजन्ते मुद्रितग्रन्थेषु। पद्यगानम् इव गृहीतुम् उचितम्।
</details>




<details open><summary>विश्वास-प्रस्तुतिः</summary>

स॒ह॒स्र॒-शीर्॑षन् दे॒व॒व्ँ वि॒श्वाक्ष॑व्ँ वि॒श्वशं॑भुवम् ।  
विश्व॑न् ना॒राय॑णन् दे॒व॒म् अ॒ख्षरं॑ पर॒मं प्र॒भुम् ।  
</details>


<details><summary>मूलम्</summary>

स॒ह॒स्र॒शीर्॑षन्दे॒व॒व्ँ वि॒श्वाक्ष॑व् विँ॒श्वशं॑भुवम् ।  
विश्व॑न्ना॒राय॑णन्दे॒व॒म॒ख्षरं॑ पर॒मं प्र॒भुम् ।  
</details>


<details open><summary>विश्वास-प्रस्तुतिः</summary>

वि॒श्वतः॒ पर॑मन् नि॒त्य॒व्ँ वि॒श्वन् ना॑राय॒णꣳ ह॑रिम् ।  
विश्व॑म् ए॒वेदं पुरु॑ष॒स् तद्विश्व॒म् उप॑जीवति ॥
</details>

<details><summary>मूलम्</summary>

वि॒श्वतः॒ पर॑मन्नि॒त्य॒व्ँ वि॒श्वन्ना॑राय॒णꣳ ह॑रिम् ।  
विश्व॑मे॒वेदं पुरु॑ष॒स्तद्विश्व॒मुप॑जीवति ॥

</details>


<details open><summary>विश्वास-प्रस्तुतिः</summary>

पति॒व्ँ विश्व॑स्या॒त्मेश्व॑र॒ꣳ॒ शाश्व॑तꣳ शि॒वम् अ॑च्युतम् ।  
ना॒राय॒णं म॑हाज्ञे॒य॒व्ँ वि॒श्वात्मा॑नं प॒राय॑णम् ।  

</details>

<details><summary>मूलम्</summary>

पति॒व्ँ विश्व॑स्या॒त्मेश्व॑र॒ꣳ॒ शाश्व॑तꣳ शि॒वम॑च्युतम् ।  
ना॒राय॒णं म॑हाज्ञे॒य॒व्ँ वि॒श्वात्मा॑नं प॒राय॑णम् ।  
</details>


<details open><summary>विश्वास-प्रस्तुतिः</summary>

ना॒राय॒णप॑रं ब्र॒ह्म॒-त॒त्वन् ना॑राय॒णः प॑रः ।  
ना॒राय॒णप॑रो ज्यो॒ति॒र्-आ॒त्मा ना॑राय॒णः प॑रः ।
</details>

<details><summary>मूलम्</summary>

ना॒राय॒णप॑रं ब्र॒ह्म॒ त॒त्वन्ना॑राय॒णः प॑रः ।  
ना॒राय॒णप॑रो ज्यो॒ति॒रा॒त्मा ना॑राय॒णः प॑रः ।

</details>




<details open><summary>विश्वास-प्रस्तुतिः</summary>

यच्च॑ कि॒ञ्चिज् ज॑गत्य् अ॒स्मि॒न् दृ॒श्यते᳚ श्रूय॒तेऽपि॑ वा ।  
अन्त॑र्ब॒हिश्च॑ तथ्स॒र्व॒व्ँ व्या॒प्य ना॑राय॒णस् स्थि॑तः ।(25)
</details>

<details><summary>मूलम्</summary>

यच्च॑ कि॒ञ्चिज्ज॑गत्य॒स्मि॒न्दृ॒श्यते᳚ श्रूय॒तेऽपि॑ वा ।  
अन्त॑र्ब॒हिश्च॑ तथ्स॒र्व॒व्ँव्या॒प्य ना॑राय॒णस्स्थि॑तः ।(25)
</details>


<details open><summary>विश्वास-प्रस्तुतिः</summary>

अन॑न्त॒म् अव्य॑यङ् क॒विꣳ स॑मु॒द्रे ऽन्त॑व्ँ वि॒श्व-शं॑भुवम् ।  
प॒द्म॒-को॒श-प्र॑तीका॒श॒ꣳ॒ हृ॒दय॑ञ् चाप्य् अ॒धो-मु॑खम् ।
</details>

<details><summary>मूलम्</summary>

अन॑न्त॒मव्य॑यङ्क॒विꣳ स॑मु॒द्रेन्त॑व्ँ वि॒श्वशं॑भुवम् ।  
प॒द्म॒को॒शप्र॑तीका॒श॒ꣳ॒ हृ॒दय॑ञ्चाप्य॒धोमु॑खम् ।
</details>


<details open><summary>विश्वास-प्रस्तुतिः</summary>

अधो॑ नि॒ष्ट्या वि॑तस्त्या॒न् तु॒ ना॒भ्याम् उ॑परि॒ तिष्ठ॑ति ।  
हृ॒दय॑न् तद् वि॑जानी॒या॒द् वि॒श्वस्या॑यत॒नं म॑हत् ।  
</details>

<details><summary>मूलम्</summary>

अधो॑ नि॒ष्ट्या वि॑तस्त्या॒न्तु॒ ना॒भ्यामु॑परि॒ तिष्ठ॑ति ।  
हृ॒दय॑न्तद्वि॑जानी॒या॒द्वि॒श्वस्या॑यत॒नं म॑हत् ।  
</details>


<details open><summary>विश्वास-प्रस्तुतिः</summary>

सन्त॑तꣳ सि॒राभि॑स्तु॒ लम्ब॑त्य् आकोश॒-सन्नि॑भम् ।  
तस्यान्ते॑ सुषि॒रꣳ सू॒क्ष्मं तस्मि᳚न्थ् स॒र्वं प्रति॑ष्ठितम् ।
</details>

<details><summary>मूलम्</summary>

सन्त॑तꣳ सि॒राभि॑स्तु॒ लंब॑त्याकोश॒सन्नि॑भम् ।  
तस्यान्ते॑ सुषि॒रꣳ सू॒क्ष्मं तस्मि᳚न्थ्स॒र्वं प्रति॑ष्ठितम् ।

</details>



<details open><summary>विश्वास-प्रस्तुतिः</summary>

तस्य॒ मद्ध्ये॑ म॒हान् अ॑ग्निर् वि॒श्वार्चि॑र् वि॒श्वतो॑मुखः ।  
सोऽग्र॑भु॒ग् विभ॑जन् ति॒ष्ठ॒न्न् आहा॑रम् अज॒रः क॒विः ।  
</details>

<details><summary>मूलम्</summary>

तस्य॒ मद्ध्ये॑ म॒हान॑ग्निर्वि॒श्वार्चि॑र्वि॒श्वतो॑मुखः ।  
सोऽग्र॑भु॒ग्विभ॑जन्ति॒ष्ठ॒न्नाहा॑रमज॒रः क॒विः ।  
</details>


<details open><summary>विश्वास-प्रस्तुतिः</summary>

स॒न्ता॒पय॑ति स्वन्दे॒हम् आपा॑द-तल॒-मस्त॑कम् ।  
तस्य॒ मद्ध्ये॒ वह्नि॑-शिखा अ॒णीयो᳚र्द्ध्वा व्य॒वस्थि॑तः ।
</details>

<details><summary>मूलम्</summary>

स॒न्ता॒पय॑ति स्वन्दे॒हमापा॑दतल॒मस्त॑कम् ।  
तस्य॒ मद्ध्ये॒ वह्नि॑शिखा अ॒णीयो᳚र्द्ध्वा व्य॒वस्थि॑तः ।
</details>




<details open><summary>विश्वास-प्रस्तुतिः</summary>

नी॒ल-तो॑यद॑म् अद्ध्य॒स्था॒ वि॒द्युल्ले॑खेव॒ भास्व॑रा ।  
नी॒वार॒-शूक॑वत् त॒न्वी॒ पी॒ताभा᳚स्यात् त॒नूप॑मा ।  
</details>

<details><summary>मूलम्</summary>

नी॒लतो॑यद॑मद्ध्य॒स्था॒ वि॒द्युल्ले॑खेव॒ भास्व॑रा ।  
नी॒वार॒शूक॑वत्त॒न्वी॒ पी॒ताभा᳚स्यात्त॒नूप॑मा ।  
</details>


<details open><summary>विश्वास-प्रस्तुतिः</summary>

तस्या᳚श् शिखा॒या म॑द्ध्ये प॒रमा᳚त्मा व्य॒वस्थि॑तः ।  
स ब्रह्मा॒ स शिव॒स् सेन्द्र॒स् सोऽक्ष॑रः पर॒मस् स्व॒राट् ।।(26)
</details>

<details><summary>मूलम्</summary>

तस्या᳚श्शिखा॒या म॑द्ध्ये प॒रमा᳚त्मा व्य॒वस्थि॑तः ।  
स ब्रह्मा॒ स शिव॒स्सेन्द्र॒स्सोऽक्ष॑रः पर॒मस्स्व॒राट् ।। (26)
</details>



<details open><summary>विश्वास-प्रस्तुतिः</summary>

ऋ॒तꣳ स॒त्यं प॑रं ब्र॒ह्म॒  
पु॒रुषं॑ कृष्ण॒पिङ्ग॑लम् ।  
ऊ॒र्ध्वरे॑तं वि॑रूपा॒क्षं॒  
वि॒श्वरू॑पाय॒ वै नमो॒ नमः॑ ।
</details>

<details><summary>मूलम्</summary>

ऋ॒तꣳ स॒त्यं प॑रं ब्र॒ह्म॒ पु॒रुषं॑ कृष्ण॒पिङ्ग॑लम् ।  
ऊ॒र्ध्वरे॑तं वि॑रूपा॒क्षं॒ वि॒श्वरू॑पाय॒ वै नमो॒ नमः॑ ।

</details>
