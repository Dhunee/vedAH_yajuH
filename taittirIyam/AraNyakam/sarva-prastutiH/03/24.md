+++
title = "२४"

+++

अ॒मृत॑स्य पू॒र्णान्तामु॑ क॒लाव्ँ विच॑ख्षते ।  
पाद॒ꣳ॒ षड्ढो॑तु॒र्न किला॑विविथ्से ।  
येन॒र्तवः॑ पञ्च॒धोत कॢ॒प्ताः ।  
उ॒त वा॑ ष॒ड्धा मन॒सोत कॢ॒प्ताः ।  
तꣳ षड्ढो॑तारमृ॒तुभिः॒ कल्प॑मानम् ।  
ऋ॒तस्य॑ प॒दे क॒वयो॒ निपा᳚न्ति ।  
अ॒न्तः प्रवि॑ष्टङ्क॒र्तार॑मे॒तम् ।  
अ॒न्तश्च॒न्द्रम॑सि॒ मन॑सा॒ चर॑न्तम् ।  
स॒हैव सन्त॒न्न विजा॑नन्ति दे॒वाः ।  
इन्द्र॑स्या॒त्मानꣳ॑ शत॒धा चर॑न्तम् ।  
(24) 
