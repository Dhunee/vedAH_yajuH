+++
title = "+०३"
unicode_script = "devanagari"

+++
  
चित्ति॒स्स्रुक् । चि॒त्तमाज्य᳚म् । वाग्वेदिः॑ । आधी॑तं ब॒र्हिः । केतो॑ अ॒ग्निः । विज्ञा॑तम॒ग्निः । वाक्प॑ति॒र्होता᳚ । मन॑ उपव॒क्ता । प्रा॒णो ह॒विः । सामा᳚ध्व॒र्युः । वाच॑स्पते विधे नामन्न् । वि॒धेम॑ ते॒ नाम॑ । वि॒धेस्त्वम॒स्माक॒न्नाम॑ । वा॒चस्पति॒स्सोमं॑ पिबतु । आऽस्मासु॑ नृ॒म्णन्धा॒त्स्वाहा᳚ ॥ (1)  
पृ॒थि॒वी होता᳚ । द्यौर॑ध्व॒र्युः । रु॒द्रो᳚ऽग्नीत् । बृह॒स्पति॑रुपव॒क्ता । वाच॑स्पते वा॒चो वी॒र्ये॑ण । संभृ॑ततमे॒नाय॑क्ष्यसे । यज॑मानाय॒ वार्य᳚म् । आसुव॒स्कर॑स्मै । वा॒चस्पति॒स्सोमं॑ पिबतु । ज॒जन॒दिन्द्र॑मिन्द्रि॒याय॒ स्वाहा᳚ ॥ (2) ।  
अ॒ग्निर्होता᳚ । अ॒श्विना᳚ऽध्व॒र्यू । त्वष्टा॒ऽग्नीत् । मि॒त्र उ॑पव॒क्ता । सोम॒स्सोम॑स्य पुरो॒गाः । शु॒क्रश्शु॒क्रस्य॑ पुरो॒गाः । श्रा॒तास्त॑ इन्द्र॒ सोमाः᳚ । वाता॑पेर्हवन॒श्रुत॒स्स्वाहा᳚ । (3) ।  
सूर्य॑न्ते॒ चक्षुः॑ । वातं॑ प्रा॒णः । द्यां पृ॒ष्ठम् । अ॒न्तरि॑ख्षमा॒त्मा । अङ्गै᳚र्य॒ज्ञम् । पृ॒थि॒वीꣳ शरी॑रैः । वाच॑स्प॒तेऽच्छि॑द्रया वा॒चा । अच्छि॑द्रया जु॒ह्वा᳚ । दि॒वि दे॑वा॒वृध॒ꣳ॒ होत्रा॒ मेर॑यस्व॒ स्वाहा᳚ । (4)  
म॒हाह॑वि॒र्होता᳚ । स॒त्यह॑विरध्व॒र्युः । अच्यु॑तपाजा अ॒ग्नीत् । अच्यु॑तमना उपव॒क्ता । अ॒ना॒धृ॒ष्यश्चा᳚प्रतिधृ॒ष्यश्च॑ य॒ज्ञस्या॑भिग॒रौ । अ॒यास्य॑ उद्गा॒ता । वाच॑स्पते हृद्विधे नामन्न् । वि॒धेम॑ ते॒ नाम॑ । वि॒धेस्त्वम॒स्माक॒न्नाम॑ । वा॒चस्पति॒स्सोम॑मपात् । मा दैव्य॒स्तन्तु॒श्छेदि॒ मा म॑नु॒ष्यः॑ । नमो॑ दि॒वे । नमः॑ पृथि॒व्यै स्वाहा᳚ । (5) ।  
वाग्घोता᳚ । दी॒ख्षा पत्नी᳚ । वातो᳚ऽध्व॒र्युः । आपो॑ऽभिग॒रः । मनो॑ ह॒विः । तप॑सि जुहोमि । भूर्भुव॒स्सुवः॑ । ब्रह्म॑ स्वयं॒भु । ब्रह्म॑णे स्वयं॒भुवे॒ स्वाहा᳚ । (6)  
ब्रा॒ह्म॒ण एक॑होता । स य॒ज्ञः । स मे॑ ददातु प्र॒जां प॒शून्पुष्टि॒य्ँयशः॑ । य॒ज्ञश्च॑ मे भूयात् । अ॒ग्निर्द्विहो॑ता । स भ॒र्ता । स मे॑ ददातु प्र॒जां प॒शून्पुष्टि॒य्ँयशः॑ । भ॒र्ता च॑ मे भूयात् । पृ॒थि॒वी त्रिहो॑ता । स प्र॑ति॒ष्ठा । (7) ।  
स मे॑ ददातु प्र॒जां प॒शून्पुष्टि॒य्ँयशः॑ । प्र॒ति॒ष्ठा च॑ मे भूयात् । अ॒न्तरि॑क्ष॒ञ्चतु॑र्होता । स वि॒ष्ठाः । स मे॑ ददातु प्र॒जां प॒शून्पुष्टि॒य्ँयशः॑ । वि॒ष्ठाश्च॑ मे भूयात् । वा॒युः पञ्च॑होता । स प्रा॒णः । स मे॑ ददातु प्र॒जां प॒शून्पुष्टि॒य्ँयशः॑ । प्रा॒णश्च॑ मे भूयात् । (8)  
च॒न्द्रमा॒ष्षड्ढो॑ता । स ऋ॒तून्क॑ल्पयाति । स मे॑ ददातु प्र॒जां प॒शून्पुष्टि॒य्ँयशः॑ । ऋ॒तव॑श्च मे कल्पन्ताम् । अन्नꣳ॑ स॒प्तहो॑ता । स प्रा॒णस्य॑ प्रा॒णः । स मे॑ ददातु प्र॒जां प॒शून्पुष्टि॒य्ँयशः॑ । प्रा॒णस्य॑ च मे प्रा॒णो भू॑यात् । द्यौर॒ष्टहो॑ता । सो॑ऽनाधृ॒ष्यः । (9) ।  
स मे॑ ददातु प्र॒जां प॒शून्पुष्टि॒य्ँयशः॑ । अ॒ना॒धृ॒ष्यश्च॑ भूयासम् । आ॒दि॒त्यो नव॑होता । स ते॑ज॒स्वी । स मे॑ ददातु प्र॒जां प॒शून्पुष्टि॒य्ँयशः॑ । ते॒ज॒स्वी च॑ भूयासम् । प्र॒जाप॑ति॒र्दश॑होता । स इ॒दꣳ सर्वम्᳚ । स मे॑ ददातु प्र॒जां प॒शून्पुष्टि॒य्ँयशः॑ । सर्व॑ञ्च मे भूयात् । (10) ।  
अ॒ग्निर्यजु॑र्भिः । स॒वि॒ता स्तोमैः᳚ । इन्द्र॑ उक्थाम॒दैः । मि॒त्रावरु॑णावा॒शिषा᳚ । अङ्गि॑रसो॒ धिष्णि॑यैर॒ग्निभिः॑ । म॒रुत॑स्सदोहविर्धा॒नाभ्या᳚म् । आपः॒ प्रोक्ष॑णीभिः । ओष॑धयो ब॒र्हि॒षा᳚ । अदि॑ति॒र्वेद्या᳚ । सोमो॑ दी॒ख्षया᳚ । (11)  
त्वष्टे॒ध्मेन॑ । विष्णु॑र्य॒ज्ञेन॑ । वस॑व॒ आज्ये॑न । आ॒दि॒त्या दख्षि॑णाभिः । विश्वे॑ दे॒वा ऊ॒र्जा । पू॒षा स्व॑गाका॒रेण॑ । बृह॒स्पतिः॑ पुरो॒धया᳚ । प्र॒जाप॑तिरुद्गी॒थेन॑ । अ॒न्तरि॑क्षं प॒वित्रे॑ण । वा॒युः पात्रैः᳚ । अ॒हꣵ श्र॒द्धया᳚ । (12)  
सेनेन्द्र॑स्य । धेना॒ बृह॒स्पतेः᳚ । प॒त्थ्या॑ पू॒ष्णः । वाग्वा॒योः । दी॒ख्षा सोम॑स्य । पृ॒थि॒व्य॑ग्नेः । वसू॑नाङ्गाय॒त्री । रु॒द्राणा᳚न्त्रि॒ष्टुक् । आ॒दि॒त्याना॒ञ्जग॑ती । विष्णो॑रनु॒ष्टुक् । (13) ।  
वरु॑णस्य वि॒राट् । य॒ज्ञस्य॑ प॒ङ्क्तिः । प्र॒जाप॑ते॒रनु॑मतिः । मि॒त्रस्य॑ श्र॒द्धा । स॒वि॒तुः प्रसू॑तिः । सूर्य॑स्य॒ मरी॑चिः । च॒न्द्रम॑सो रोहि॒णी । ऋषी॑णामरुन्ध॒ती । प॒र्जन्य॑स्य वि॒द्युत् । चत॑स्रो॒ दिशः॑ । चत॑स्रोऽवान्तरदि॒शाः । अह॑श्च॒ रात्रि॑श्च । कृ॒षिश्च॒ वृष्टि॑श्च । त्विषि॒श्चाप॑चितिश्च । आप॒श्चौष॑धयश्च । ऊर्क्च॑ सू॒नृता॑ च दे॒वानां॒ पत्न॑यः । (14) ।  
दे॒वस्य॑ त्वा सवि॒तुः प्र॑स॒वे । अ॒श्विनो᳚र्बा॒हुभ्या᳚म् । पू॒ष्णो हस्ता᳚भ्यां॒ प्रति॑गृह्णामि । राजा᳚ त्वा॒ वरु॑णो नयतु देवि दख्षिणे॒ऽग्नये॒ हिर॑ण्यम् । तेना॑मृत॒त्वम॑श्याम् । वयो॑ दा॒त्रे । मयो॒ मह्य॑मस्तु प्रतिग्रही॒त्रे । क इ॒दङ्कस्मा॑ अदात् । कामः॒ कामा॑य । कामो॑ दा॒ता । (15)  
कामः॑ प्रतिग्रही॒ता । कामꣳ॑ समु॒द्रमावि॑श । कामे॑न त्वा॒ प्रति॑गृह्णामि । कामै॒तत्ते᳚ । ए॒षा ते॑ काम॒ दख्षि॑णा । उ॒त्ता॒नस्त्वा᳚ङ्गीर॒सः प्रति॑गृह्णातु । सोमा॑य॒ वासः॑ । रु॒द्राय॒ गाम् । वरु॑णा॒याश्व᳚म् । प्र॒जाप॑तये॒ पुरु॑षम् । (16) ।  
मन॑वे॒ तल्प᳚म् । त्वष्ट्रे॒ऽजाम् । पू॒ष्णेऽवि᳚म् । निर्ऋ॑त्या अश्वतरगर्द॒भौ । हि॒मव॑तो ह॒स्तिन᳚म् । ग॒न्ध॒र्वा॒फ्स॒राभ्य॑स्स्रगलङ्कर॒णे । विश्वे᳚भ्यो दे॒वेभ्यो॑ धा॒न्यम् । वा॒चेऽन्न᳚म् । ब्रह्म॑ण ओद॒नम् । स॒मु॒द्रायापः॑ । (17)  
उ॒त्ता॒नाया᳚ङ्गीर॒सायानः॑ । वै॒श्वा॒न॒राय॒ रथ᳚म् । वै॒श्वा॒न॒रः प्र॒त्नथा॒ नाक॒मारु॑हत् । दि॒वः पृ॒ष्ठम्भन्द॑मानस्सु॒मन्म॑भिः । स पू᳚र्व॒वज्ज॒नय॑ज्ज॒न्तवे॒ धन᳚म् । स॒मा॒नम॑ज्मा॒ परि॑याति॒ जागृ॑विः । राजा᳚ त्वा॒ वरु॑णो नयतु देविदख्षिणे वैश्वान॒राय॒ रथ᳚म् । तेना॑मृत॒त्वम॑श्याम् । वयो॑ दा॒त्रे । मयो॒ मह्य॑मस्तु प्रतिग्रही॒त्रे । (18)  
क इ॒दङ्कस्मा॑ अदात् । कामः॒ कामा॑य । कामो॑ दा॒ता । कामः॑ प्रतिग्रही॒ता । कामꣳ॑ समु॒द्रमा वि॑श । कामे॑न त्वा॒ प्रति॑गृह्णामि । कामै॒तत्ते᳚ । ए॒षा ते॑ काम॒ दख्षि॑णा । उ॒त्ता॒नस्त्वा᳚ङ्गीर॒सः प्रति॑गृह्णातु । (19)  
सु॒वर्ण॑ङ्घ॒र्मं परि॑वेद वे॒नम् । इन्द्र॑स्या॒त्मान॑न्दश॒धा चर॑न्तम् । अ॒न्तस्स॑मु॒द्रे मन॑सा॒ चर॑न्तम् । ब्रह्मान्व॑विन्द॒द्दश॑होतार॒मर्णे᳚ । अ॒न्तः प्रवि॑ष्टश्शा॒स्ता जना॑नाम् । एक॒स्सन्ब॑हु॒धा वि॑चारः । श॒तꣳ शु॒क्राणि॒ यत्रैकं॒ भव॑न्ति । सर्वे॒ वेदा॒ यत्रैकं॒ भव॑न्ति । सर्वे॒ होता॑रो॒ यत्रैकं॒ भव॑न्ति । स॒मान॑सीन आ॒त्माH जना॑नाम् । (20) ।  
अ॒न्तः प्रवि॑ष्टश्शा॒स्ता जना॑ना॒ꣳ॒ सर्वा᳚त्मा । सर्वाः᳚ प्र॒जा यत्रैकं॒ भव॑न्ति । चतु॑र्होतारो॒ यत्र॑ सं॒पद॒ङ्गच्छ॑न्ति दे॒वैः । स॒मान॑सीन आ॒त्मा जना॑नाम् । ब्रह्मेन्द्र॑म॒ग्निञ्जग॑तः प्रति॒ष्ठाम् । दि॒व आ॒त्मानꣳ॑ सवि॒तारं॒ बृह॒स्पति᳚म् । चतु॑र्होतारं प्र॒दिशोऽनु॑ कॢ॒प्तम् । वा॒चो वी॒र्य॑न्तप॒साऽन्व॑विन्दत् । अ॒न्तः प्रवि॑ष्टङ्क॒र्तार॑मे॒तम् । त्वष्टा॑रꣳ रू॒पाणि॑ विकु॒र्वन्तं॑ विप॒श्चिम् । (21)  
अ॒मृत॑स्य प्रा॒णय्ँय॒ज्ञमे॒तम् । चतु॑र्होतृणामा॒त्मान॑ङ्क॒वयो॒ निचि॑क्युः । अ॒न्तः प्रवि॑ष्टङ्क॒र्तार॑मे॒तम् । दे॒वानां॒ बन्धु॒ निहि॑त॒ङ्गुहा॑सु । अ॒मृते॑न कॢ॒प्तय्ँय॒ज्ञमे॒तम् । चतु॑र्होतृणामा॒त्मान॑ङ्क॒वयो॒ निचि॑क्युः । श॒तन्नि॒युतः॒ परि॑वेद॒ विश्वा॑ वि॒श्ववा॑रः । विश्व॑मि॒दव्वृं॑णाति । इन्द्र॑स्या॒त्मा निहि॑तः॒ पञ्च॑होता । अ॒मृत॑न्दे॒वाना॒मायुः॑ प्र॒जाना᳚म् । (22) ।  
इन्द्र॒ꣳ॒ राजा॑नꣳ सवि॒तार॑मे॒तम् । वा॒योरा॒त्मान॑ङ्क॒वयो॒ निचि॑क्युः । र॒श्मिꣳ र॑श्मी॒नां मध्ये॒ तप॑न्तम् । ऋ॒तस्य॑ प॒दे क॒वयो॒ निपा᳚न्ति । य आ᳚ण्डको॒शे भुव॑नं बि॒भर्ति॑ । अनि॑र्भिण्ण॒स्सन्नथ॑ लो॒कान् वि॒चष्टे᳚ । यस्या᳚ण्डको॒शꣳ शुष्म॑मा॒हुः प्रा॒णमुल्ब᳚म् । तेन॑ कॢ॒प्तो॑ऽमृते॑ना॒हम॑स्मि । सु॒वर्ण॒ङ्कोश॒ꣳ॒ रज॑सा॒ परी॑वृतम् । दे॒वाना᳚व्ँवसु॒धानी᳚व्ँ वि॒राज᳚म् । (23) ।  
अ॒मृत॑स्य पू॒र्णान्तामु॑ क॒लाव्ँ विच॑ख्षते । पाद॒ꣳ॒ षड्ढो॑तु॒र्न किला॑विविथ्से । येन॒र्तवः॑ पञ्च॒धोत कॢ॒प्ताः । उ॒त वा॑ ष॒ड्धा मन॒सोत कॢ॒प्ताः । तꣳ षड्ढो॑तारमृ॒तुभिः॒ कल्प॑मानम् । ऋ॒तस्य॑ प॒दे क॒वयो॒ निपा᳚न्ति । अ॒न्तः प्रवि॑ष्टङ्क॒र्तार॑मे॒तम् । अ॒न्तश्च॒न्द्रम॑सि॒ मन॑सा॒ चर॑न्तम् । स॒हैव सन्त॒न्न विजा॑नन्ति दे॒वाः । इन्द्र॑स्या॒त्मानꣳ॑ शत॒धा चर॑न्तम् । (24) ।  
इन्द्रो॒ राजा॒ जग॑तो॒ य ईशे᳚ । स॒प्तहो॑ता सप्त॒धा विकॢ॑प्तः । परे॑ण॒ तन्तुं॑ परिषि॒च्यमा॑नम् । अ॒न्तरा॑दि॒त्ये मन॑सा॒ चर॑न्तम् । दे॒वाना॒ꣳ॒ हृद॑यं॒ ब्रह्मान्व॑विन्दत् । ब्रह्मै॒तद्ब्रह्म॑ण॒ उज्ज॑भार । अ॒र्कꣵ श्चोत॑न्तꣳ सरि॒रस्य॒ मध्ये᳚ । आ यस्मि᳚न्थ्स॒प्त पेर॑वः । मेह॑न्ति बहु॒लाꣳ श्रिय᳚म् । ब॒ह्व॒श्वामि॑न्द्र॒ गोम॑तीम् । (25) ।  
अच्यु॑तां बहु॒लाꣳ श्रिय᳚म् । स हरि॑र्वसु॒वित्त॑मः । पे॒रुरिन्द्रा॑य पिन्वते । ब॒ह्व॒श्वामि॑न्द्र॒ गोम॑तीम् । अच्यु॑तां बहु॒लाꣳ श्रिय᳚म् । मह्य॒मिन्द्रो॒ निय॑च्छतु । श॒तꣳ श॒ता अ॑स्य यु॒क्ता हरी॑णाम् । अ॒र्वाङा या॑तु॒ वसु॑भी र॒श्मिरिन्द्रः॑ । प्रमꣳह॑माणो बहु॒लाꣳ श्रिय᳚म् । र॒श्मिरिन्द्र॑स्सवि॒ता मे॒ निय॑च्छतु । (26) ।  
घृ॒तन्तेजो॒ मधु॑मदिन्द्रि॒यम् । मय्य॒यम॒ग्निर्द॑धातु । हरिः॑ पत॒ङ्गः प॑ट॒री सु॑प॒र्णः । दि॒वि॒ख्षयो॒ नभ॑सा॒ य एति॑ । स न॒ इन्द्रः॑ कामव॒रन्द॑दातु । पञ्चा॑रञ्च॒क्रं परि॑वर्तते पृ॒थु । हिर॑ण्यज्योतिस्सरि॒रस्य॒ मद्ध्ये᳚ । अज॑स्र॒ञ्ज्योति॒र्नभ॑सा॒ सर्प॑देति । स न॒ इन्द्रः॑ कामव॒रन्द॑दातु । स॒प्त यु॑ञ्जन्ति॒ रथ॒मेक॑चक्रम् । (27) ।  
एको॒ अश्वो॑ वहति सप्तना॒मा । त्रि॒णाभि॑ च॒क्रम॒जर॒मन॑र्वम् । येने॒मा विश्वा॒ भुव॑नानि तस्थुः । भ॒द्रं पश्य॑न्त॒ उप॑सेदु॒रग्रे᳚ । तपो॑ दी॒ख्षामृष॑यस्सुव॒र्विदः॑ । ततः॑ क्ष॒त्रं बल॒मोज॑श्च जा॒तम् । तद॒स्मै दे॒वा अ॒भि सन्न॑मन्तु । श्वे॒तꣳ र॒श्मिं बो॑भु॒ज्यमा॑नम् । अ॒पान्ने॒तारं॒ भुव॑नस्य गो॒पाम् । इन्द्र॒न्निचि॑क्युः पर॒मे व्यो॑मन्न् । (28)  
रोहि॑णीः पिङ्ग॒ला एक॑रूपाः । ख्षर॑न्तीः पिङ्ग॒ला एक॑रूपाः । श॒तꣳ स॒हस्रा॑णि प्र॒युता॑नि॒ नाव्या॑नाम् । अ॒यय्ँयश्श्वे॒तो र॒श्मिः । परि॒ सर्व॑मि॒दञ्जग॑त् । प्र॒जां प॒शून्धना॑नि । अ॒स्माक॑न्ददातु । श्वे॒तो र॒श्मिः परि॒ सर्वं॑ बभूव । सुव॒न्मह्यं॑ प॒शून् वि॒श्वरू॑पान् । प॒त॒ङ्गम॒क्तमसु॑रस्य मा॒यया᳚ । (29) ।  
हृ॒दा प॑श्यन्ति॒ मन॑सा मनी॒षिणः॑ । स॒मु॒द्रे अ॒न्तः क॒वयो॒ विच॑ख्षते । मरी॑चीनां प॒दमि॑च्छन्ति वे॒धसः॑ । प॒त॒ङ्गो वाचं॒ मन॑सा बिभर्ति । ताङ्ग॑न्ध॒र्वो॑ऽवद॒द्गर्भे॑ अ॒न्तः । तान्द्योत॑मानाꣳ स्व॒र्यं॑ मनी॒षाम् । ऋ॒तस्य॑ प॒दे क॒वयो॒ निपा᳚न्ति । ये ग्रा॒म्याः प॒शवो॑ वि॒श्वरू॑पाः । विरू॑पा॒स्सन्तो॑ बहु॒धैक॑रूपाः । अ॒ग्निस्ताꣳ अग्रे॒ प्रमु॑मोक्तु दे॒वः । (30)  
प्र॒जाप॑तिः प्र॒जया॑ सव्ँ विदा॒नः । वी॒तꣵ स्तु॑केस्तुके । यु॒वम॒स्मासु॒ निय॑च्छतम् । प्रप्र॑ य॒ज्ञप॑तिन्तिर । ये ग्रा॒म्याः प॒शवो॑ वि॒श्वरू॑पाः । विरू॑पा॒स्सन्तो॑ बहु॒धैक॑रूपाः । तेषाꣳ॑ सप्ता॒नामि॒ह रन्ति॑रस्तु । रा॒यस्पोषा॑य सुप्रजा॒स्त्वाय॑ सु॒वीर्या॑य । य आ॑र॒ण्याः प॒शवो॑ वि॒श्वरू॑पाः । विरू॑पा॒स्सन्तो॑ बहु॒धैक॑रूपाः । वा॒युस्ताꣳ अग्रे॒ प्रमु॑मोक्तु दे॒वः । प्र॒जाप॑तिः प्र॒जया॑ सव्ँ विदा॒नः । इडा॑यै सृ॒प्तङ्घृ॒तव॑च्चराच॒रम् । दे॒वा अन्व॑विन्द॒न्गुहा॑ हि॒तम् । य आ॑र॒ण्याः प॒शवो॑ वि॒श्वरू॑पाः । विरू॑पा॒स्सन्तो॑ बहु॒धैक॑रूपाः । तेषाꣳ॑ सप्ता॒नामि॒ह रन्ति॑रस्तु । रा॒यस्पोषा॑य सुप्रजा॒स्त्वाय॑ सु॒वीर्या॑य ॥ (31)  

<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/03/32-38_sahasra-shIrShA">
<details open><summary><h2>सहस्र शीर्षा ...{Loading}...</h2></summary>
<div class="js_include" includetitle="true" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090_sahasra-shIrShA/">
<details open=""><summary><h4>०१२ सहस्रशीर्षा ...{Loading}...</h4></summary>


##### सारः
- सायणो [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_1_-_Babasastri_Phadke_1898#page/n191/mode/2up) । अधः स्वीया दृष्टिर् लिख्यते, या सायणोक्त्या भिद्यते।
- पुरुषस्य विभागौ उच्येते ऽत्र पुनःपुनः।
- परिपूर्णपुरुषः = बहु-देव-पूर्णः = एकपाद् (विश्वानि भूतानि) + त्रिपात् पुरुषो दिवि+++(=परमे व्योम्नि→Platonic ideal realm)+++ वर्तमानः (ऋतम्-भरः, demiurge-सन्निभः, पर-देवात्मभिर् युक्तः)।  
- एकपादो विराट् (ब्रह्मण्डम्), तस्योपरि त्रिपात्। तच्च स्फुटति (त्रिपादः प्रेरणया)। ततः (platonic ideal realm इत्यस्मिन्?) भूमिम् शरीराणि चासृज्यन्त।
- ततः कालम् उपयुज्य, पुरुष-पशोर् विविध-धर्मान् छान्दसान् प्राकृतिकांश् च देवा ऋषयश् च यज्ञेन +अजनयन् (Being emerged)।

##### सूक्तम्

हरिः ॐ ।  

###### पुरुषस्वरूपम्
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/01_sahasrashIrShA_puruShaH.md">
<details open=""><summary><h6>०१ सहस्रशीर्षा पुरुषः ...{Loading}...</h6></summary>


+++(बहु-देवता-सङ्ग्रहात्)+++ स॒हस्र॑+++(~अनन्त)+++शीर्षा॒ पुरु॑षः।  
स॒ह॒स्रा॒क्षः स॒हस्र॑पात् ।  
स भूमिं॑ वि॒श्वतो॑ वृ॒त्वा ।  
अत्य॑तिष्ठद् दशाङ्गु॒लम् । १

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/02_puruSha_evedaM.md">
<details open=""><summary><h6>०२ पुरुष एवेदं ...{Loading}...</h6></summary>


+++(परिपूर्ण)+++पुरु॑ष ए॒वेदꣳ सर्व॑म् ।  
यद् भू॒तं यच् च॒ भव्य॑म्।   
उ॒त+++(→तथा)+++ +अमृ॑त॒त्वस्येशा॑नः +++(परमे व्योम्नि)+++ ।  
यद्+++(→यस्माद्)+++ अन्ने॑न+++(=अशितेन)+++ +अ॒ति॒रोह॑ति । ३


</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/03_etAvAnasya_mahimAto.md">
<details open=""><summary><h6>०३ एतावानस्य महिमातो ...{Loading}...</h6></summary>


ए॒तावा॑न् +++(ब्रह्माण्डम् इति)+++ अस्य महि॒मा ।  
अतो॒+++(→ततोऽपि)+++ ज्यायाꣳ॑श् च॒ पूरु॑षः ।   
+++(कथम् इति चेत्-)+++  
पादो॑ऽस्य॒ विश्वा॑ भू॒तानि॑ ।  
+++(अवशिष्टस्)+++ त्रि॒पाद् +++(अंशः पर-देवतापूर्णः)+++ अ॑स्या॒मृतं॑ +++(=अविनाशी)+++ दि॒वि+++(=परमे व्योम्नि→Platonic ideal realm)+++ । 
</details>
</div>  

###### सृष्टिः
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/04_tripAdUrdhva_udaitpuruShaH.md">
<details open=""><summary><h6>०४ त्रिपादूर्ध्व उदैत्पुरुषः ...{Loading}...</h6></summary>


+++(सो ऽयं)+++ त्रि॒पाद् ऊ॒र्ध्व उदै॒त् पुरु॑षः ।  
+++(पूर्वोक्त)+++पादो॑ ऽस्ये॒हाऽऽभ॑वा॒त् +++(आगच्छति)+++ पुनः॑ +++(पुनःपुनः)+++ ।  
ततो॒ +++((परिपूर्णः))+++ विष्व॒ङ्+++(=सर्वतो)+++ व्य॑क्रामत् +++(ऋतरूपेण)+++।  
सा॒श॒ना॒न॒श॒ने+++(=जीवाजीवे [वस्तू])+++ अ॒भि+++(लक्ष्य)+++ । ४

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/05_tasmAdvirALajAyata_virAjo.md">
<details open=""><summary><h6>०५ तस्माद्विराळजायत विराजो ...{Loading}...</h6></summary>



तस्मा॑द् वि॒राड् +++(ब्रह्माण्डरूपेण)+++ अ॑जायत । वि॒राजो॒ अधि॒ +++(तद्देहाभिमानी)+++ पूरु॑षः +++(पूर्वोक्तत्रिपादेवासौ)+++ ।  
स +++(=उभयोरपि प्रत्येकः)+++ जा॒तो अत्य॑रिच्यत +++(Big bang!)+++ । प॒श्चाद् भूमि॒म् अथो॑ +++(जीवानाम्)+++ पु॒रः +++(ससर्ज)+++। ५

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/06_yatpuruSheNa_haviShA.md">
<details open=""><summary><h6>०६ यत्पुरुषेण हविषा ...{Loading}...</h6></summary>


यत् +++(कालभागेन)+++ पुरु॑षेण ह॒विषा॑ । +++(त्रिपादङ्गभूता)+++ दे॒वा य॒ज्ञम् अत॑न्वत ।  
+++(पुरुषहविषो विभागाः -)+++ व॒स॒न्तो अ॑स्यासी॒द् आज्य॑म् । ग्री॒ष्म इ॒ध्मः श॒रद् +++(अन्नादिरूपम्)+++ +ह॒विः । ६

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/07_saptAsyAsanparidhayastriH_sapta.md">
<details open=""><summary><h6>०७ सप्तास्यासन्परिधयस्त्रिः सप्त ...{Loading}...</h6></summary>



स॒प्ताऽस्या॑ऽऽसन् परि॒धयः॑ । त्रिः स॒प्त +++(२१!)+++ स॒मिधः॑ कृ॒ताः +++(इध्मसन्नाहः!)+++।  
+++(त्रिपादङ्गभूता)+++ दे॒वा यद् य॒ज्ञं त॑न्वा॒नाः । अब॑ध्न॒न् +++(एकपात्)+++पु॑रुषं प॒शुम् । ७

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/08_taM_yajnaM.md">
<details open=""><summary><h6>०८ तं यज्ञं ...{Loading}...</h6></summary>


तं य॒ज्ञं+++(~तत्साधनभूतं पशुं)+++ ब॒र्हिषि॒ प्रौक्षन्॑ । पुरु॑षं जा॒तम् अ॑ग्र॒तः ।  
तेन॑ दे॒वा अय॑जन्त । सा॒ध्या +++(त्रिपादङ्गभूताः प्रजापतिप्राणरूपाः)+++ ऋष॑यश् च॒ ये । ८

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/09_tasmAdyajnAtsarvahutaH_sambhRtaM.md">
<details open=""><summary><h6>०९ तस्माद्यज्ञात्सर्वहुतः सम्भृतं ...{Loading}...</h6></summary>


तस्मा॑द् य॒ज्ञात् स॑र्व॒हुतः॑ । संभृ॑तं+++(=सम्पादितम्)+++ पृषद्+++(=दधि)+++ आ॒ज्यम् ।  
प॒शूꣳस् ताꣳश् च॑क्रे - वाय॒व्यान्॑ । आ॒र॒ण्यान् ग्रा॒म्याँश् च॒ ये । ९  

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/10_tasmAdyajnAtsarvahuta_RchaH.md">
<details open=""><summary><h6>१० तस्माद्यज्ञात्सर्वहुत ऋचः ...{Loading}...</h6></summary>


+++(नाम तत्सम्बद्धान् धर्मान् चक्रे त्रिपात्। प्रथमपादात्तु पूर्वमेवावर्तन्त विश्वानि भूतानि।)+++

तस्मा॑द् य॒ज्ञात् स॑र्व॒हुतः॑ । ऋचः॒ सामा॑नि जज्ञिरे ।  
छन्दाꣳ॑सि जज्ञिरे॒ तस्मा॑त् । यजु॒स् तस्मा॑द् अजायत । १०

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/11_tasmAdashvA_ajAyanta.md">
<details open=""><summary><h6>११ तस्मादश्वा अजायन्त ...{Loading}...</h6></summary>


तस्मा॒द् अश्वा॑ अजायन्त । ये के चो॑भ॒याद॑तः+++(=दन्तावलिद्वयाः)+++ ।  
गावो॑ ह जज्ञिरे॒ तस्मा॑त् । तस्मा॑ज् जा॒ता अ॑जा॒वयः॑ । ११

</details>
</div>

###### समाजोद्भवः
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/12_yatpuruShaM_vyadadhuH.md">
<details open=""><summary><h6>१२ यत्पुरुषं व्यदधुः ...{Loading}...</h6></summary>


+++(देवाः)+++ यत् +++(एकपात्)+++पुरु॑षं॒ +++(पशुं)+++ व्य॑दधुः +++(बलौ)+++। क॒ति॒धा व्य॑कल्पयन् ?  
मुखं॒ किम् अ॑स्य॒ कौ बा॒हू ? काव् ऊ॒रू पादा॑वुच्येते ? १२

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/13_brAhmaNo_asya_mukhamAsIdbAhU.md">
<details open=""><summary><h6>१३ ब्राह्मणो अस्य मुखमासीद्बाहू ...{Loading}...</h6></summary>


ब्रा॒ह्म॒णो॑ऽस्य॒ मुख॑म् आसीत् । बा॒हू रा॑ज॒न्यः॑ कृ॒तः ।  
ऊ॒रू तद् अ॑स्य॒ यद् वैश्यः॑ । प॒द्भ्याꣳ शू॒द्रो अ॑जायत । १३  
+++(नाम तत्सम्बद्धान् धर्मान् चक्रे त्रिपादः। एकपादात्तु पूर्वमेवावर्तन्त विश्वानि भूतानि।)+++

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/14_chandramA_manaso.md">
<details open=""><summary><h6>१४ चन्द्रमा मनसो ...{Loading}...</h6></summary>


च॒न्द्रमा॒ मन॑सो जा॒तः । चक्षोः॒+++(=चक्षुषः)+++ सूर्यो॑ अजायत ।  
मुखा॒द् इन्द्र॑श् चा॒ग्निश् च॑ ।  प्रा॒णाद् वा॒युर् अ॑जायत । १४  

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/15_nAbhyA_AsIdantarixaM.md">
<details open=""><summary><h6>१५ नाभ्या आसीदन्तरिक्षं ...{Loading}...</h6></summary>


नाभ्या॑ आसीद् अ॒न्तरि॑क्षम् । शी॒र्ष्णो+++(=मूर्ध्ना)+++ द्यौः सम॑वर्तत ।  
प॒द्भ्यां भूमि॒र् दिशः॒ श्रोत्रा॑त् । तथा॑ लो॒काꣳ अ॑कल्पयन् । १५

</details>
</div>
<details><summary>विस्तारः (द्रष्टुं नोद्यम्)</summary>

###### पुरुषस्तुतिः, यज्ञस्तुतिः
वेदा॒हम् ए॒तं पुरु॑षं म॒हान्त॑म् । आ॒दि॒त्यव॑र्णं॒ तम॑सस् तु॒ पा॒रे ।  
सर्वा॑णि रू॒पाणि॑ वि॒चित्य॒ धीरः॑ । नामा॑नि कृ॒त्वाऽभि॒वद॒न् यद् आस्ते॑ । १६

धा॒ता पु॒रस्ता॒द् यम् +++(पुरुषम्)+++ उ॑दाज॒हार॑,, श॒क्रः प्रवि॒द्वान् प्र॒दिश॒श् चत॑स्रः ।  
तम् ए॒वं वि॒द्वान् अ॒मृत॑ इ॒ह भ॑वति । नान्यः पन्था॒ अय॑नाय विद्यते । १७
</details>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/090/16_yajnena_yajnamayajanta.md">
<details open=""><summary><h6>१६ यज्ञेन यज्ञमयजन्त ...{Loading}...</h6></summary>


+++(सर्वहुद्)+++य॒ज्ञेन॑ य॒ज्ञम् अ॑यजन्त दे॒वाः । तानि॒ धर्मा॑णि प्रथ॒मान्य् आ॑सन् ।  
ते ह॒ नाकं॑ +++(यज्ञैः)+++ महि॒मानः॑ +++(=पूजयन्तः)+++ सचन्ते+++(=प्राप्नुवन्ति)+++,, यत्र॒ पूर्वे॑ सा॒ध्याः सन्ति॑ दे॒वाः । १८

</details>
</div>

॥ ॐ नमो नारा॑यणा॒य ॥





</details>
</div>
</details>
</div>
<div class="js_include" includetitle="true" newlevelforh1="2" unfilled url="/vedAH_yajuH/taittirIyam/AraNyakam/sarva-prastutiH/03/39-40_adbhyas_sambhUtaH">
<details open><summary><h2>अद्भ्यस् सम्भूतः ...{Loading}...</h2></summary>

- सायणो [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_1_-_Babasastri_Phadke_1898#page/n197/mode/1up) ।

॥ उत्तरनारायणम् ॥

+++(सन्दर्भार्थम् आदौ [पुरुषसूक्तम्](../sahasra-shIrShA/) ईक्षताम्।)+++

अ॒द्भ्यः संभू॑तः पृथि॒व्यै+++(व्याः)+++ रसा॑च् च +++(विराट् ब्रह्माण्डरूपः)+++।  
वि॒श्व-क॑र्मणः॒+++(=परिपूर्णपुरुषात् पुरुषसूक्तोक्तात्)+++ सम॑वर्त॒ताधि॑ ।  
तस्य॒ त्वष्टा॑+++(=त्रिपात् पुरुषः)+++ वि॒दध॑द् रू॒पम् ए॑ति ।  
तत् पुरु॑षस्य॒ विश्व॒म् आजा॑न॒म् अग्रे॑ । १

वेदा॒हम् ए॒तं पुरु॑षं म॒हान्त॑म् ।  
आ॒दि॒त्य-व॑र्णं॒ तम॑सः॒ पर॑स्तात् ।  
तम् ए॒वं वि॒द्वान् अ॒मृत॑ इ॒ह भ॑वति ।  
नान्यः पन्था॑ विद्य॒तेय॑ऽनाय । २

+++(त्रिपात्)+++ प्र॒जाप॑तिश् चरति॒ गर्भे॑ अ॒न्तः ।  
अ॒जाय॑मानो बहु॒धा विजा॑यते +++(सहस्रशीर्षा!)+++।  
तस्य॒ धीराः॒ परि॑जानन्ति॒ योनि॑म् ।  
मरी॑चीनां +++(ऋषीणां)+++ प॒दम् इ॑च्छन्ति वे॒धसः॑ +++(त्रिपादश् [च])+++। ३

यो दे॒वेभ्य॒ आत॑पति+++(=काशते)+++ ।  
यो दे॒वानां॑ पु॒रोहि॑तः ।  
पूर्वो॒ यो दे॒वेभ्यो॑ जा॒तः ।  
नमो॑ रु॒चाय॒+++(=रोचमानाय)+++ ब्राह्म॑ये+++(=वेदवेद्याय परिपूर्णपुरुषाय)+++ । ४

रुचं॑ ब्रा॒ह्मम् ज॒नय॑न्तः +++(विद्यया)+++।  
दे॒वा अग्रे॒ तद् अ॑ब्रुवन् ।  
यस् त्वा॒ +ए॒वं ब्रा॑ह्म॒णो वि॒द्यात् -  
तस्य॑ दे॒वा अस॒न् वशे॑ । ५

### परिपूर्णपुरुषध्यानम्
ह्रीश् च॑ ते ल॒क्ष्मीश् च॒ पत्न्यौ॑ ।  
अ॒हो॒रा॒त्रे पा॒र्श्वे ।  
नक्ष॑त्राणि रू॒पम् ।  
अ॒श्विनौ॒ व्यात्त॑म् +++(=मुखम्)+++ ।  
+++(अश्विनयोः खल्ववर्तत विशुवस्थानम् पुरा।)+++  

इ॒ष्टम् म॑निषाण+++(=यच्छ)+++ । अ॒मुं +++(स्वर्लोकं)+++ म॑निषाण ।  सर्व॑म्  मनिषाण । ६
</details>
</div>  


 
भ॒र्ता सन्भ्रि॒यमा॑णो बिभर्ति । एको॑ दे॒वो ब॑हु॒धा निवि॑ष्टः । य॒दा भा॒रन्त॒न्द्रय॑ते॒ स भर्तु᳚म् । नि॒धाय॑ भा॒रं पुन॒रस्त॑मेति । तमे॒व मृ॒त्युम॒मृत॒न्तमा॑हुः । तं भ॒र्तार॒न्तमु॑ गो॒प्तार॑माहुः । स भृ॒तो भ्रि॒यमा॑णो बिभर्ति । य ए॑न॒व्ँ वेद॑ स॒त्येन॒ भर्तु᳚म् । स॒द्यो जा॒तमु॒त ज॑हात्ये॒षः । उ॒तो जर॑न्त॒न्न ज॑हा॒त्येक᳚म् । (41)  
उ॒तो ब॒हूनेक॒मह॑र्जहार । अत॑न्द्रो दे॒वस्सद॑मे॒व प्रार्थः॑ । यस्तद्वेद॒ यत॑ आब॒भूव॑ । स॒न्धाञ्च॒ याꣳ स॑न्द॒धे ब्रह्म॑णै॒षः । रम॑ते॒ तस्मि॑न्नु॒त जी॒र्णे शया॑ने । नैन॑ञ्जहा॒त्यह॑स्सु पू॒र्व्येषु॑ । त्वामापो॒ अनु॒ सर्वा᳚श्चरन्ति जान॒तीः । व॒थ्सं पय॑सा पुना॒नाः । त्वम॒ग्निꣳ ह॑व्य॒वाह॒ꣳ॒ समि᳚न्थ्से । त्वं भ॒र्ता मा॑त॒रिश्वा᳚ प्र॒जाना᳚म् । (42)  
त्वय्ँय॒ज्ञस्त्वमु॑वे॒वासि॒ सोमः॑ । तव॑ दे॒वा हव॒माय॑न्ति॒ सर्वे᳚ । त्वमेको॑ऽसि ब॒हूननु॒प्रवि॑ष्टः । नम॑स्ते अस्तु सु॒हवो॑ म एधि । नमो॑ वामस्तु शृणु॒तꣳ हवं॑ मे । प्राणा॑पानावजि॒रꣳ स॒ञ्चर॑न्तौ । ह्वया॑मि वां॒ ब्रह्म॑णा तू॒र्तमेत᳚म् । यो मान्द्वेष्टि॒ तञ्ज॑हितय्ँ युवाना । प्राणा॑पानौ सव्ँ विदा॒नौ ज॑हितम् । अ॒मुष्यासु॑ना॒मा सङ्ग॑साथाम् । (43)  
तं मे॑ देवा॒ ब्रह्म॑णा सव्ँ विदा॒नौ । व॒धाय॑ दत्त॒न्तम॒हꣳ ह॑नामि । अस॑ज्जजान स॒त आब॑भूव । यय्ँय॑ञ्ज॒जान॒ स उ॑ गो॒पो अ॑स्य । य॒दा भा॒रन्त॒न्द्रय॑ते॒ स भर्तु᳚म् । प॒रास्य॑ भा॒रं पुन॒रस्त॑मेति । तद्वै त्वं प्रा॒णो अ॑भवः । म॒हान्भोगः॑ प्र॒जाप॑तेः । भुजः॑ करि॒ष्यमा॑णः । यद्दे॒वान्प्राण॑यो॒ नव॑ ॥ (44)  
हरि॒ꣳ॒ हर॑न्त॒मनु॑यन्ति दे॒वाः । विश्व॒स्येशा॑नव्ँ वृष॒भं म॑ती॒नाम् । ब्रह्म॒ सरू॑प॒मनु॑मे॒दमागा᳚त् । अय॑नं॒ मा विव॑धी॒र्विक्र॑मस्व । मा छि॑दो मृत्यो॒ मा व॑धीः । मा मे॒ बल॒व्ँ विवृ॑हो॒ मा प्रमो॑षीः । प्र॒जां मा मे॑ रीरिष॒ आयु॑रुग्र । नृ॒चक्ष॑सन्त्वा ह॒विषा॑ विधेम । स॒द्यश्च॑कमा॒नाय॑ । प्र॒वे॒पा॒नाय॑ मृ॒त्यवे᳚ । (45)  
प्रास्मा॒ आशा॑ अशृण्वन्न् । कामे॑नाजनय॒न्पुनः॑ । कामे॑न मे॒ काम॒ आगा᳚त् । हृद॑या॒द्धृद॑यं मृ॒त्योः । यद॒मीषा॑म॒दः प्रि॒यम् । तदैतूप॒माम॒भि । परं॑ मृत्यो॒ अनु॒ परे॑हि॒ पन्था᳚म् । यस्ते॒ स्व इत॑रो देव॒याना᳚त् । चक्षु॑ष्मते शृण्व॒ते ते᳚ ब्रवीमि । मा नः॑ प्र॒जाꣳ री॑रिषो॒ मोत वी॒रान् । प्र पू॒र्व्यं मन॑सा॒ वन्द॑मानः । नाध॑मानो वृष॒भञ्च॑र्षणी॒नाम् । यः प्र॒जाना॑मेक॒राण्मानु॑षीणाम् । मृ॒त्युय्ँय॑जे प्रथम॒जामृ॒तस्य॑ ॥ (46)  
त॒रणि॑र्वि॒श्वद॑र्शतो ज्योति॒ष्कृद॑सि सूर्य । विश्व॒मा भा॑सि रोच॒नम् । उ॒प॒या॒मगृ॑हीतोऽसि॒ सूर्या॑य त्वा॒ भ्राज॑स्वत ए॒ष ते॒ योनिः॒ सूर्या॑य त्वा॒ भ्राज॑स्वते ॥ (47) ॥ 16 ॥  

## 17
_______
<details><summary>भास्करोक्त-विनियोगः</summary>

चमसोपदंसने प्रायश्चित्तं - आप्यायस्वेति गायत्री ॥ 
</details>



<div class="js_include" url="/vedAH_yajuH/taittirIyam/saMhitA/Rk/vishvAsa-prastutiH/1/4_somAbhiShavAdi/33-35_sangAhanam/ApyAyasva.md"  newLevelForH1="5" includeTitle="plain" title="विश्वास-प्रस्तुतिः"> </div>  

<div class="js_include" url="/vedAH_yajuH/taittirIyam/saMhitA/Rk/sarvASh_TIkAH/1/4_somAbhiShavAdi/33-35_sangAhanam/ApyAyasva.md"  newLevelForH1="5" includeTitle="false"> </div>


## 18
_______
<details><summary>भास्करोक्त-विनियोगः</summary>

1 सन्ति वृष्टयो नाम षोडशेष्टकाः 'इयमेव सा या' इत्याद्याः । तासामियं षोडशी ईयुष्ट इति त्रिष्टुप् ॥ 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/01/113/11_IyuShTe_ye.md"  newLevelForH1="5" includeTitle="plain" title="विश्वास-प्रस्तुतिः"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/113/11_IyuShTe_ye.md"  newLevelForH1="5" includeTitle="false"> </div>  

## 19
<div class="js_include" url="19/"  newLevelForH1="5" includeTitle="plain" title="19"> </div>

## 20
_______
<details><summary>भास्करोक्त-विनियोगः</summary>

1अश्वमेधे रात्रिहोमेषु प्रयासायेति परमात्मपरिस्पन्दभेदा उच्यन्ते -
</details>

<div class="js_include" url="/vedAH_yajuH/taittirIyam/saMhitA/sarva-prastutiH/1/4_somAbhiShavAdi/36_sruvAhutayaH"  newLevelForH1="5" includeTitle="false"> </div>  



## 21
_______
<details><summary>भास्करोक्त-विनियोगः</summary>

1ब्रह्ममेधे प्रेतस्य देहावयवानां स्वकारणोपसंहारे चित्तमित्यादि । 
</details>

<div class="js_include" url="/vedAH_yajuH/taittirIyam/saMhitA/sarva-prastutiH/1/4_somAbhiShavAdi/36_sruvAhutayaH"  newLevelForH1="5" includeTitle="false"> </div>  


