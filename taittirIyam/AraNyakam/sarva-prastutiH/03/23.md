+++
title = "२३"

+++

इन्द्र॒ꣳ॒ राजा॑नꣳ सवि॒तार॑मे॒तम् ।  
वा॒योरा॒त्मान॑ङ्क॒वयो॒ निचि॑क्युः ।  
र॒श्मिꣳ र॑श्मी॒नां मध्ये॒ तप॑न्तम् ।  
ऋ॒तस्य॑ प॒दे क॒वयो॒ निपा᳚न्ति ।  
य आ᳚ण्डको॒शे भुव॑नं बि॒भर्ति॑ ।  
अनि॑र्भिण्ण॒स्सन्नथ॑ लो॒कान् वि॒चष्टे᳚ ।  
यस्या᳚ण्डको॒शꣳ शुष्म॑मा॒हुः प्रा॒णमुल्ब᳚म् ।  
तेन॑ कॢ॒प्तो॑ऽमृते॑ना॒हम॑स्मि ।  
सु॒वर्ण॒ङ्कोश॒ꣳ॒ रज॑सा॒ परी॑वृतम् ।  
दे॒वाना᳚व्ँवसु॒धानी᳚व्ँ वि॒राज᳚म् ।  
(23) 
