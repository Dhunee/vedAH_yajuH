+++
title = "२१"

+++

अ॒न्तः प्रवि॑ष्टश्शा॒स्ता जना॑ना॒ꣳ॒ सर्वा᳚त्मा ।  
सर्वाः᳚ प्र॒जा यत्रैकं॒ भव॑न्ति ।  
चतु॑र्होतारो॒ यत्र॑ सं॒पद॒ङ्गच्छ॑न्ति दे॒वैः ।  
स॒मान॑सीन आ॒त्मा जना॑नाम् ।  
ब्रह्मेन्द्र॑म॒ग्निञ्जग॑तः प्रति॒ष्ठाम् ।  
दि॒व आ॒त्मानꣳ॑ सवि॒तारं॒ बृह॒स्पति᳚म् ।  
चतु॑र्होतारं प्र॒दिशोऽनु॑ कॢ॒प्तम् ।  
वा॒चो वी॒र्य॑न्तप॒साऽन्व॑विन्दत् ।  
अ॒न्तः प्रवि॑ष्टङ्क॒र्तार॑मे॒तम् ।  
त्वष्टा॑रꣳ रू॒पाणि॑ विकु॒र्वन्तं॑ विप॒श्चिम् ।  
(21)  
