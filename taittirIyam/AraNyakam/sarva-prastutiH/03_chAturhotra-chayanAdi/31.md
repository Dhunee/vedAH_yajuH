+++
title = "३१"

+++

प्र॒जाप॑तिः प्र॒जया॑ सव्ँ विदा॒नः ।  
वी॒तꣵ स्तु॑केस्तुके ।  
यु॒वम॒स्मासु॒ निय॑च्छतम् ।  
प्रप्र॑ य॒ज्ञप॑तिन्तिर ।  
ये ग्रा॒म्याः प॒शवो॑ वि॒श्वरू॑पाः ।  
विरू॑पा॒स्सन्तो॑ बहु॒धैक॑रूपाः ।  
तेषाꣳ॑ सप्ता॒नामि॒ह रन्ति॑रस्तु ।  
रा॒यस्पोषा॑य सुप्रजा॒स्त्वाय॑ सु॒वीर्या॑य ।  
य आ॑र॒ण्याः प॒शवो॑ वि॒श्वरू॑पाः ।  
विरू॑पा॒स्सन्तो॑ बहु॒धैक॑रूपाः ।  
वा॒युस्ताꣳ अग्रे॒ प्रमु॑मोक्तु दे॒वः ।  
प्र॒जाप॑तिः प्र॒जया॑ सव्ँ विदा॒नः ।  
इडा॑यै सृ॒प्तङ्घृ॒तव॑च्चराच॒रम् ।  
दे॒वा अन्व॑विन्द॒न्गुहा॑ हि॒तम् ।  
य आ॑र॒ण्याः प॒शवो॑ वि॒श्वरू॑पाः ।  
विरू॑पा॒स्सन्तो॑ बहु॒धैक॑रूपाः ।  
तेषाꣳ॑ सप्ता॒नामि॒ह रन्ति॑रस्तु ।  
रा॒यस्पोषा॑य सुप्रजा॒स्त्वाय॑ सु॒वीर्या॑य ॥ (31)  
