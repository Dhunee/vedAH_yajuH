+++
title = "२२"

+++

अ॒मृत॑स्य प्रा॒णय्ँय॒ज्ञमे॒तम् ।  
चतु॑र्होतृणामा॒त्मान॑ङ्क॒वयो॒ निचि॑क्युः ।  
अ॒न्तः प्रवि॑ष्टङ्क॒र्तार॑मे॒तम् ।  
दे॒वानां॒ बन्धु॒ निहि॑त॒ङ्गुहा॑सु ।  
अ॒मृते॑न कॢ॒प्तय्ँय॒ज्ञमे॒तम् ।  
चतु॑र्होतृणामा॒त्मान॑ङ्क॒वयो॒ निचि॑क्युः ।  
श॒तन्नि॒युतः॒ परि॑वेद॒ विश्वा॑ वि॒श्ववा॑रः ।  
विश्व॑मि॒दव्वृं॑णाति ।  
इन्द्र॑स्या॒त्मा निहि॑तः॒ पञ्च॑होता ।  
अ॒मृत॑न्दे॒वाना॒मायुः॑ प्र॒जाना᳚म् ।  
(22) 
