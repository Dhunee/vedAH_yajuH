+++
title = "३०"

+++

हृ॒दा प॑श्यन्ति॒ मन॑सा मनी॒षिणः॑ ।  
स॒मु॒द्रे अ॒न्तः क॒वयो॒ विच॑ख्षते ।  
मरी॑चीनां प॒दमि॑च्छन्ति वे॒धसः॑ ।  
प॒त॒ङ्गो वाचं॒ मन॑सा बिभर्ति ।  
ताङ्ग॑न्ध॒र्वो॑ऽवद॒द्गर्भे॑ अ॒न्तः ।  
तान्द्योत॑मानाꣳ स्व॒र्यं॑ मनी॒षाम् ।  
ऋ॒तस्य॑ प॒दे क॒वयो॒ निपा᳚न्ति ।  
ये ग्रा॒म्याः प॒शवो॑ वि॒श्वरू॑पाः ।  
विरू॑पा॒स्सन्तो॑ बहु॒धैक॑रूपाः ।  
अ॒ग्निस्ताꣳ अग्रे॒ प्रमु॑मोक्तु दे॒वः ।  
(30)  
