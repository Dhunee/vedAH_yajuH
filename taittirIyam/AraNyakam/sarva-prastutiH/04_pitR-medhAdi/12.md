+++
title = "१२"

+++

योऽस्य॒ कौष्ठ्य॒ जग॑तः॒ पार्थि॑व॒स्यैक॑ इद्व॒शी ।  
य॒मं भ॑ङ्ग्यश्र॒वो गा॑य॒ यो राजा॑नप॒रोद्ध्यः॑ ।  

य॒मङ्गाय॑ भङ्ग्य॒श्रवो॒ यो राजा॑नप॒रोद्ध्यः॑ ।  
येना॒पो न॒द्यो॑ धन्वा॑नि॒ येन॒ द्यौः पृ॑थि॒वी दृ॒ढा ।  

हि॒र॒ण्य॒क॒क्ष्यान् सु॒धुरान्॑ हिरण्या॒ख्षान॑यश्श॒फान् ।  
अश्वा॑न॒नश्य॑तो दा॒न॒य्ँय॒मो रा॑जाभि॒ तिष्ठ॑ति ।  

य॒मो दा॑धार पृथि॒वीय्ँय॒मो विश्व॑मि॒दञ्जग॑त् ।  
य॒माय॒ सर्व॒मित्र॑स्थे॒ यत् प्रा॒णद्वा॒युर॑ख्षि॒तम् ।  

यथा॒ पञ्च॒ यथा॒ षड्य॒था पञ्च॑ द॒शर्ष॑यः ।  
य॒मय्ँ यो वि॑द्या॒थ्स ब्रू॑याद्य॒थैक ऋषि॑र्विजान॒ते ।  
(12)  
