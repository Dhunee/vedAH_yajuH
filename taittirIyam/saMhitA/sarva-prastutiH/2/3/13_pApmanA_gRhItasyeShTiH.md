+++
title = "१३ पाप्मना गृहीतस्येष्टिः"

+++

 विश्वेदेवा ऋषयः ।

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/2/3/13_pApmanA_gRhItasyeShTiH/yA_vAm.md"  newLevelForH1="5" includeTitle="false"> </div>  



<details><summary>मूलम् (संयुक्तम्)</summary>

इन्द्रो॒ वा ए॒तस्य॑ [48]  इ॒न्द्रि॒येणाप॑ क्रामति॒ वरु॑ण एनव्ँवरुणपा॒शेन॑ गृह्णाति॒ यᳶ पा॒प्मना॑ गृही॒तो भव॑ति॒ यᳶ पा॒प्मना॑ गृही॒तस्स्यात्तस्मा॑ ए॒तामै᳚न्द्रावरु॒णीम्प॑य॒स्या᳚न्निर्व॑पे॒दिन्द्र॑ ए॒वास्मि॑न्निन्द्रि॒यन्द॑धाति॒ वरु॑ण एनव्ँवरुणपा॒शान्मु॑ञ्चति
</details>

<details open><summary>विश्वास-प्रस्तुतिः</summary>

इन्द्रो॒ वा ए॒तस्ये᳚न्द्रि॒येणाप॑ क्रामति ।  
वरु॑ण एनव्ँवरुणपा॒शेन॑ गृह्णाति ।  
यᳶ पा॒प्मना॑ गृही॒तो भव॑ति ।  
यᳶ पा॒प्मना॑ गृही॒तस्स्यात् ।  
</details>

<details><summary>मूलम्</summary>

इन्द्रो॒ वा ए॒तस्ये᳚न्द्रि॒येणाप॑ क्रामति ।  
वरु॑ण एनव्ँवरुणपा॒शेन॑ गृह्णाति ।  
यᳶ पा॒प्मना॑ गृही॒तो भव॑ति ।  
यᳶ पा॒प्मना॑ गृही॒तस्स्यात् ।  
</details>

<details><summary>भट्टभास्कर-टीका</summary>

13अथातः पयस्यां विदधाति ब्राह्मणम् - इन्द्रो वा एतस्येत्यादि ॥ अस्येन्द्रियेण सह इन्द्रोपक्रामति, वरुणश्चैनं वरुणपाशेन गृह्णाति, यः पाप्मना गृहीतो भवति ।
</details>

<details open><summary>विश्वास-प्रस्तुतिः</summary>

तस्मा॑ ए॒तामै᳚न्द्रावरु॒णीम्प॑य॒स्या᳚न्निर्व॑पेत् ।  
इन्द्र॑ ए॒वास्मि॑न्निन्द्रि॒यन्द॑धाति ।  
वरु॑ण एनव्ँवरुणपा॒शान्मु॑ञ्चति ।
</details>

<details><summary>मूलम्</summary>

तस्मा॑ ए॒तामै᳚न्द्रावरु॒णीम्प॑य॒स्या᳚न्निर्व॑पेत् ।  
इन्द्र॑ ए॒वास्मि॑न्निन्द्रि॒यन्द॑धाति ।  
वरु॑ण एनव्ँवरुणपा॒शान्मु॑ञ्चति ।
</details>

<details><summary>भट्टभास्कर-टीका</summary>

यस्मादेवं तस्माद्यः पाप्माना गृहीतस्स्यात् तस्मै तत्पापशमनार्थं ऐन्द्रावरुणीं पयस्यां निर्वपेत् । पयसि भवः पयस्या आमिक्षा । अत्रायं प्रयोगः - इन्द्रावरुणाभ्यां चतुरो मुष्टीन्व्रीहीणान्निरुप्य दक्षिणार्धे गार्हपत्यस्यैकादश कपालान्युपदधाति । यदैवं पुरोडाशमधिवृणक्ति तदा एतामामिक्षां गार्हपत्ये अधिश्रयति । अथैतं पुरोडाशमुपस्तीर्णाभिघारितमुद्वास्यामिक्षायां संप्रवेश्या न्तर्वेद्यासादयतीति ॥
</details>

<details><summary>मूलम् (संयुक्तम्)</summary>

पय॒स्या॑ भवति॒ पयो॒ हि वा ए॒तस्मा॑दप॒क्राम॒त्यथै॒ष पा॒प्मना॑ गृही॒तो यत्प॑य॒स्या॑ भव॑ति॒ पय॑ ए॒वास्मि॒न्तया॑ दधाति
</details>

<details open><summary>विश्वास-प्रस्तुतिः</summary>

प॒य॒स्या॑ भवति ।  
पयो॒ हि वा ए॒तस्मा॑दप॒क्रामति ।    
अथै॒ष पा॒प्मना॑ गृही॒तो यत्प॑य॒स्या॑ भव॑ति ।  
पय॑ ए॒वास्मि॒न्तया॑ दधाति ।
</details>

<details><summary>मूलम्</summary>

प॒य॒स्या॑ भवति ।  
पयो॒ हि वा ए॒तस्मा॑दप॒क्रामति ।    
अथै॒ष पा॒प्मना॑ गृही॒तो यत्प॑य॒स्या॑ भव॑ति ।  
पय॑ ए॒वास्मि॒न्तया॑ दधाति ।
</details>

<details><summary>भट्टभास्कर-टीका</summary>

14पयस्या भवतीत्यादि ॥ गतम् ॥
</details>

<details><summary>मूलम् (संयुक्तम्)</summary>

पय॒स्या॑याम् [49]  पु॒रो॒डाश॒मव॑ दधात्यात्म॒न्वन्त॑मे॒वैन॑ङ्करोति
</details>

<details open><summary>विश्वास-प्रस्तुतिः</summary>

प॒य॒स्या॑याम्पुरो॒डाश॒मव॑ दधाति ।  
आ॒त्म॒न्वन्त॑मे॒वैन॑ङ्करोति ।
</details>

<details><summary>मूलम्</summary>

प॒य॒स्या॑याम्पुरो॒डाश॒मव॑ दधाति ।  
आ॒त्म॒न्वन्त॑मे॒वैन॑ङ्करोति ।
</details>

<details><summary>भट्टभास्कर-टीका</summary>

15पयस्यायामिति ॥ आमिक्षायां संप्रच्छाद्य पुरोडाशमासादयति - आत्मन्वन्तमिति । आत्मवत्त्वं बलवत्वम् । 'अनोनुट्' 'ह्रस्वनुड्भ्याम्' इति मतुप उदात्तत्त्वम् ।
</details>

<details open><summary>विश्वास-प्रस्तुतिः</summary>

अथो॑ आ॒यत॑नवन्तमे॒व +++(करोति)+++ ।
</details>

<details><summary>मूलम्</summary>

अथो॑ आ॒यत॑नवन्तमे॒व +++(करोति)+++ ।
</details>

<details><summary>भट्टभास्कर-टीका</summary>

अथो अपि च आयतनवन्तं गृहवन्तमेवैनं करोति अनेन प्रच्छादनेन पयस्यायां पिधानेन ॥
</details>

<details open><summary>विश्वास-प्रस्तुतिः</summary>

च॒तु॒र्धा व्यू॑हति  ।
</details>

<details><summary>मूलम्</summary>

च॒तु॒र्धा व्यू॑हति  ।
</details>

<details><summary>भट्टभास्कर-टीका</summary>

16चतुर्धेति ॥ प्रतिदिशं पयस्यां व्यूहति पुरोडाशं चतुर्धा कृत्वा व्यूहति ।
</details>

<details open><summary>विश्वास-प्रस्तुतिः</summary>

दि॒ख्ष्वे॑व प्रति॑ तिष्ठति ।
</details>

<details><summary>मूलम्</summary>

दि॒ख्ष्वे॑व प्रति॑ तिष्ठति ।
</details>

<details><summary>भट्टभास्कर-टीका</summary>

एतेन दिक्षु प्रतिष्ठितो भवति ॥
</details>

<details open><summary>विश्वास-प्रस्तुतिः</summary>

पुन॒स्समू॑हति ।  
दि॒ग्भ्य ए॒वास्मै॑ भेष॒जङ्क॑रोति ।
</details>

<details><summary>मूलम्</summary>

पुन॒स्समू॑हति ।  
दि॒ग्भ्य ए॒वास्मै॑ भेष॒जङ्क॑रोति ।
</details>

<details><summary>भट्टभास्कर-टीका</summary>

17पुनस्समूहतीति ॥ दिग्भ्योवकृष्य समूहीकरोति । दिग्भ्य एवाकृष्यास्मै यजमानाय भेषजं पापरोगशमनं करोति ॥
</details>

<details open><summary>विश्वास-प्रस्तुतिः</summary>

स॒मूह्याव॑ द्यति ।  
</details>

<details><summary>मूलम्</summary>

स॒मूह्याव॑ द्यति ।  
</details>

<details><summary>भट्टभास्कर-टीका</summary>

18समूह्येति ॥ पयस्यया सह पुरोडाशस्यावद्यति ।
</details>

<details open><summary>विश्वास-प्रस्तुतिः</summary>

यथावि॑द्धन्निष्कृ॒न्तति॑ ता॒दृगे॒व तत् ।
</details>

<details><summary>मूलम्</summary>

यथावि॑द्धन्निष्कृ॒न्तति॑ ता॒दृगे॒व तत् ।
</details>

<details><summary>भट्टभास्कर-टीका</summary>

यथेति । आविद्धं दोषेण पीडितं निष्कृन्तति कर्तनेन निष्कालितदोषं करोति तादृशीदं [दृशमिदं] समूह्यावदानम् ॥
</details>

<details><summary>मूलम् (संयुक्तम्)</summary>

यो वा॑मिन्द्रावरुणाव॒ग्नौ स्राम॒स्तव्ँवा॑मे॒तेनाव॑ यज॒ इत्या॑ह॒ दुरि॑ष्ट्या ए॒वैन॑म्पाति ।
</details>

<details open><summary>विश्वास-प्रस्तुतिः</summary>

यो वा॑मिन्द्रावरुणाव॒ग्नौ स्राम॒स्तव्ँवा॑मे॒तेनाव॑ यज॒ इत्या॑ह ।   
दुरि॑ष्ट्या ए॒वैन॑म्पाति ।
</details>

<details><summary>मूलम्</summary>

यो वा॑मिन्द्रावरुणाव॒ग्नौ स्राम॒स्तव्ँवा॑मे॒तेनाव॑ यज॒ इत्या॑ह ।   
दुरि॑ष्ट्या ए॒वैन॑म्पाति ।
</details>

<details><summary>भट्टभास्कर-टीका</summary>

19यो वामित्यादय उक्ता उपहोमाः ॥ दुरिष्ट्या इति । अग्नौ कृतं पापं दुरिष्टिरेवेति । 'तादौ च' इति गतेः प्रकृतिस्वरत्वम् ॥
</details>

<details><summary>मूलम् (संयुक्तम्)</summary>

यो वा॑मिन्द्रावरुणा द्वि॒पाथ्सु॑ प॒शुषु॒ स्राम॒स्तव्ँवा॑मे॒तेनाव॑ यज॒ इत्या॑है॒ताव॑ती॒र्वा आप॒ ओष॑धयो॒ वन॒स्पत॑यᳶ प्र॒जाᳶ प॒शव॑ उपजीव॒नीया॒स्ता ए॒वास्मै॑ वरुणपा॒शान्मु॑ञ्चति ॥ [50]
</details>

<details open><summary>विश्वास-प्रस्तुतिः</summary>

यो वा॑मिन्द्रावरुणा द्वि॒पाथ्सु॑ प॒शुषु॒ स्राम॒स्तव्ँवा॑मे॒तेनाव॑ यज॒ इत्या॑ह ।  
</details>

<details><summary>मूलम्</summary>

यो वा॑मिन्द्रावरुणा द्वि॒पाथ्सु॑ प॒शुषु॒ स्राम॒स्तव्ँवा॑मे॒तेनाव॑ यज॒ इत्या॑ह ।  
</details>

<details><summary>भट्टभास्कर-टीका</summary>

20'यो वामिन्द्रावरुणा द्विपात्सु पशुषु स्रामः' इति द्वितीयमन्त्रं दर्शयति । उपलक्षणं चैतत्तृतीयादीनाम् ।  
</details>

<details open><summary>विश्वास-प्रस्तुतिः</summary>

ए॒ताव॑ती॒र्वा आप॒ ओष॑धयो॒ वन॒स्पत॑यᳶ प्र॒जाᳶ प॒शव॑ उपजीव॒नीयाः ।  
</details>

<details><summary>मूलम्</summary>

ए॒ताव॑ती॒र्वा आप॒ ओष॑धयो॒ वन॒स्पत॑यᳶ प्र॒जाᳶ प॒शव॑ उपजीव॒नीयाः ।  
</details>

<details><summary>भट्टभास्कर-टीका</summary>

एतावतीर्वा इत्यादि । प्रजायन्त इति प्रजाः । 'अन्येष्वपि दृश्यते' इति डः । आप ओषधयो वनस्पतयः पशवश्च द्विप्रकारा इत्येतावत्यः प्रजाः प्राणिनामुपजीवनीयाः । तस्मादुपजीवनत्वादेषामेव मन्त्रेषूपादानम् न सर्वादीनामिति भावः ।
</details>

<details open><summary>विश्वास-प्रस्तुतिः</summary>

ता ए॒वास्मै॑ वरुणपा॒शान्मु॑ञ्चति ॥
</details>

<details><summary>मूलम्</summary>

ता ए॒वास्मै॑ वरुणपा॒शान्मु॑ञ्चति ॥
</details>

<details><summary>भट्टभास्कर-टीका</summary>

एताश्च एतैरुपहोमैः वरुणपाशात् मुञ्चत्यस्मै यजमानाय, यथास्यापहतपाप्मन उपजीवास्स्युरिति ॥

इति तृतीये त्रयोदशोनुवाकः ॥  
</details>
