+++
title = "०२ स्तोत्रोपाकरणम्, प्रतिगराङ्गमन्त्राश्च"

+++
विश्वेदेवा ऋषयः

<details><summary>मूलम् (संयुक्तम्)</summary>

वा॒युर्हि॑ङ्क॒र्ताऽग्निᳶ प्र॑स्तो॒ता प्र॒जाप॑ति॒स्साम॒ बृह॒स्पति॑रुद्गा॒ता विश्वे॑ दे॒वा उ॑पगा॒तारो॑ म॒रुत॑ᳶ प्रतिह॒र्तार॒ इन्द्रो॑ नि॒धन॒न्ते दे॒वाᳶ प्रा॑ण॒भृत॑ᳶ प्रा॒णम्मयि॑ दधतु
</details>

<details open><summary>विश्वास-प्रस्तुतिः</summary>

वा॒युर्हि॑ङ्क॒र्ता +++(भवति)+++,   
अ॒ग्निᳶ  प्र॑स्तो॒ता +++(भवति)+++,   
प्र॒जाप॑ति॒स्साम॑ +++(भवति)+++,  
बृह॒स्पति॑रुद्गा॒ता+++(भवति)+++,  
विश्वे॑ दे॒वा उ॑पगा॒तारः॑  +++(भवन्ति)+++  
म॒रुत॑ᳶ प्रतिह॒र्तारः॑ +++(भवन्ति)+++  
इन्द्रो॑ नि॒धन᳚म् +++(भवति)+++  
</details>

<details><summary>मूलम्</summary>

वा॒युर्हि॑ङ्क॒र्ता +++(भवति)+++,   
अ॒ग्निᳶ  प्र॑स्तो॒ता +++(भवति)+++,   
प्र॒जाप॑ति॒स्साम॑ +++(भवति)+++,  
बृह॒स्पति॑रुद्गा॒ता+++(भवति)+++,  
विश्वे॑ दे॒वा उ॑पगा॒तारः॑  +++(भवन्ति)+++  
म॒रुत॑ᳶ प्रतिह॒र्तारः॑ +++(भवन्ति)+++  
इन्द्रो॑ नि॒धन᳚म् +++(भवति)+++  
</details>

<details><summary>भट्टभास्कर-टीका</summary>

1अथ स्तोत्रोपाकरणं जपति - वायुरिति ॥ हिंकर्ता हिंकारस्य कर्ता वायुर्भवति, प्रस्तोता प्रस्तुवन्नग्निर्भवति । प्रस्तावो गानस्य प्रारम्भः । साम गानं तत्स्वयं प्रजापतिर्भवति, उद्गाता बृहस्पतिर्भवति, उपगातारो विश्वेदेवा भवन्ति, प्रतिहर्तारो मरुतो भवन्ति, निधनं साम्न इन्द्रो भवति ।
</details>

<details open><summary>विश्वास-प्रस्तुतिः</summary>

ते दे॒वाᳶ प्रा॑ण॒भृत॑ᳶ प्रा॒णम्मयि॑ दधतु ।
</details>

<details><summary>मूलम्</summary>

ते दे॒वाᳶ प्रा॑ण॒भृत॑ᳶ प्रा॒णम्मयि॑ दधतु ।
</details>

<details><summary>भट्टभास्कर-टीका</summary>

ते वाय्वादयो हिंकर्ताद्यादिनो देवाः प्राणभृतः साम्नः प्राणं बलं आत्मानं वा बिभ्रतीति प्राणभृतः मयि प्राणं दधतु स्थापयतु । जातावेकवचनम् । प्राणापानादीन् चक्षुश्श्रोत्रादींश्चेति ॥
</details>

<details><summary>मूलम् (संयुक्तम्)</summary>

ए॒तद्वै सर्व॑मध्व॒र्युरु॑पाकु॒र्वन्नु॑द्गा॒तृभ्य॑ उ॒पाक॑रोति॒ ते दे॒वाᳶ प्रा॑ण॒भृत॑ᳶ प्रा॒णम्मयि॑ दध॒त्वित्या॑है॒तदे॒व सर्व॑मा॒त्मन्ध॑त्ते
</details>

<details open><summary>विश्वास-प्रस्तुतिः</summary>

ए॒तद्वै सर्व॑मध्व॒र्युरु॑पाकु॒र्वन्नु॑द्गा॒तृभ्य॑ उ॒पाक॑रोति ।  
</details>

<details><summary>मूलम्</summary>

ए॒तद्वै सर्व॑मध्व॒र्युरु॑पाकु॒र्वन्नु॑द्गा॒तृभ्य॑ उ॒पाक॑रोति ।  
</details>

<details><summary>भट्टभास्कर-टीका</summary>

2अथात्र ब्राह्मणम् - एतद्वा इत्यादि ॥ एतत्सर्वमेतानि सर्वाणि वाय्वाद्यात्मकानि हिंकर्त्रादीनि उपाकरोति साम्नि प्रवर्तयत्यध्वर्युः । किं कुर्वन्? उद्गातृभ्य उपाकुर्वन् उपाकरणमिदं जपन् । 'नपुंसकमनपुंसकेन' इति नषुंसकैकशेषः, एकवद्भावश्च ।
</details>

<details open><summary>विश्वास-प्रस्तुतिः</summary>

ते दे॒वाᳶ प्रा॑ण॒भृत॑ᳶ प्रा॒णम्मयि॑ दध॒त्वित्या॑ह ।  
</details>

<details><summary>मूलम्</summary>

ते दे॒वाᳶ प्रा॑ण॒भृत॑ᳶ प्रा॒णम्मयि॑ दध॒त्वित्या॑ह ।  
</details>

<details><summary>भट्टभास्कर-टीका</summary>

किं चायमध्वर्युः ते देवाः प्राणभृतः प्राणं मयि दधत्वित्याह ।
</details>

<details open><summary>विश्वास-प्रस्तुतिः</summary>

ए॒तदे॒व सर्व॑मा॒त्मन्ध॑त्ते ।  
</details>

<details><summary>मूलम्</summary>

ए॒तदे॒व सर्व॑मा॒त्मन्ध॑त्ते ।  
</details>

<details><summary>भट्टभास्कर-टीका</summary>

यस्मादेवमाह, तस्मादेतत्सर्वं हिंकर्त्रादीनि सर्वाण्यपि आत्मन् धत्ते आत्मनि स्थापयति स्वयमेव हिंकर्तादिना प्रतिपद्यते । 'सुपां सुलुक्' इति सप्तम्याः लुकि 'न ङिसम्बुध्योः' इति नलोपाभावः ॥
</details>

<details><summary>मूलम् (संयुक्तम्)</summary>

इडा॑ देव॒हूर्मनु॑र्यज्ञ॒नीर्बृह॒स्पति॑रुक्थाम॒दानि॑ शꣳसिष॒द्विश्वे॑ दे॒वाः [3]  सू॒क्त॒वाच॒ᳶ पृथि॑वि मात॒र्मा मा॑ हिꣳसी॒र्मधु॑ मनिष्ये॒ मधु॑ जनिष्ये॒ मधु॑ वख्ष्यामि॒ मधु॑ वदिष्यामि॒ मधु॑मतीन्दे॒वेभ्यो॒ वाच॑मुद्यासꣳ शुश्रू॒षेण्या᳚म्मनु॒ष्ये᳚भ्य॒स्तम्मा॑ दे॒वा अ॑वन्तु शो॒भायै॑ पि॒तरोऽनु॑ मदन्तु ॥ [4]  
</details>

<details open><summary>विश्वास-प्रस्तुतिः</summary>

इडा॑ देव॒हूर्, मनु॑र्यज्ञ॒नीर्, बृह॒स्पति॑रुक्थाम॒दानि॑ शꣳसिष॒द् , विश्वे॑ दे॒वास्सू᳚क्त॒वाचः॑  ।  
</details>

<details><summary>मूलम्</summary>

इडा॑ देव॒हूर्, मनु॑र्यज्ञ॒नीर्, बृह॒स्पति॑रुक्थाम॒दानि॑ शꣳसिष॒द् , विश्वे॑ दे॒वास्सू᳚क्त॒वाचः॑  ।  
</details>

<details><summary>भट्टभास्कर-टीका</summary>

3आर्त्विज्यं वा करिष्यन् शस्त्रं वा प्रतिगरिष्यन् जपति - इडेति ॥ इडा देवी गौर्वा प्रष्टिर्वा, यामुपह्वयते सा देवहूः देवानामाह्वाता होता । यद्वा - सा देवानां मनुर्यज्ञनीः यज्ञस्य नेता मनुः प्रजापतिः वा बृहस्पतिरुक्थामदानि शस्त्रप्रतिगरादीनि शंसिषत् शंसति शस्त्राणि शंसति मदान् प्रतिगरान् शंसति । शंसेर्लेटि 'सिब्बहुलं लेटि' इति सिप् । उक्थशब्दस्य संहितायां छान्दसं दीर्घत्वम् । विश्वेदेवाः सूक्तवाचः सूक्तवाकस्य वक्तारः सूक्तं सूक्तवाकः, तद्ब्रुवन्तीति सूक्तवाचः । 'क्विब्वचि' इत्यादिना क्विप्दीर्घत्वे । यस्मादेवं सर्वमेतदिडादयः कुर्वन्ति तस्मात्सत्यपि प्रमादे न मे कश्चिदपराधः ।
</details>

<details open><summary>विश्वास-प्रस्तुतिः</summary>

पृथि॑वि मात॒र्मा मा॑ हिꣳसीः ।   
</details>

<details><summary>मूलम्</summary>

पृथि॑वि मात॒र्मा मा॑ हिꣳसीः ।   
</details>

<details><summary>भट्टभास्कर-टीका</summary>

तस्मात् हे पृथिवि मातः सर्वस्य रक्षिके मा मा हिंसीः ।
</details>

<details open><summary>विश्वास-प्रस्तुतिः</summary>

मधु॑ मनिष्ये ।  
मधु॑ जनिष्ये ।  
मधु॑ वख्ष्यामि ।  
मधु॑ वदिष्यामि ।  
</details>

<details><summary>मूलम्</summary>

मधु॑ मनिष्ये ।  
मधु॑ जनिष्ये ।  
मधु॑ वख्ष्यामि ।  
मधु॑ वदिष्यामि ।  
</details>

<details><summary>भट्टभास्कर-टीका</summary>

अहं तु मधु मनिष्ये मधुवदेव मनसा चिन्तयिष्यामि ।
</details>

<details open><summary>विश्वास-प्रस्तुतिः</summary>

मधु॑मतीन्दे॒वेभ्यो॒ वाच॑मुद्यासꣳ
</details>

<details><summary>मूलम्</summary>

मधु॑मतीन्दे॒वेभ्यो॒ वाच॑मुद्यासꣳ
</details>

###### वेदितव्यम् ।
<details><summary>भट्टभास्कर-टीका</summary>

देवेभ्यो मधुमतीं मधुवदनहेतुं न केवलप्रमादां वाचं उद्यासं वदितुं समर्थो भूयासम् । 'किदाशिषि' इति कित्त्वात् 'वचिस्वपि' इति संप्रसारणम् ।
</details>

<details open><summary>विश्वास-प्रस्तुतिः</summary>

शुश्रू॒षेण्या᳚म्मनु॒ष्ये᳚भ्यः +++(वाच॑मुद्यासꣳ)+++
</details>

<details><summary>मूलम्</summary>

शुश्रू॒षेण्या᳚म्मनु॒ष्ये᳚भ्यः +++(वाच॑मुद्यासꣳ)+++
</details>

<details><summary>भट्टभास्कर-टीका</summary>

मनुष्येभ्यः शुश्रूषेण्यां श्रवणीयां श्रुतिसुखहेतुं वाचं उद्यासमित्येव । उभयत्रापि षष्ठ्यर्थे चतुर्थी । सनन्तादौणादिक एण्यप्रत्ययः ।
</details>

<details open><summary>विश्वास-प्रस्तुतिः</summary>

तम्मा॑ दे॒वा अ॑वन्तु शो॒भायै॑ ।
पि॒तरोऽनु॑ मदन्तु ॥
</details>

<details><summary>मूलम्</summary>

तम्मा॑ दे॒वा अ॑वन्तु शो॒भायै॑ ।
पि॒तरोऽनु॑ मदन्तु ॥
</details>

<details><summary>भट्टभास्कर-टीका</summary>

तं मामेवंगुणं देवा अवन्तु रक्षन्तु शोभायै यथा मया कृतं शोभते तथा अनुमदन्तु अनुमोदन्तां, उत्कृष्टत्वेन समीचीनं करोतीति शोभार्थं पितरश्च अनुमोदन्तु । माद्यतेर्व्यत्ययेन शप् ॥


इति तृतीये तृतीये द्वितीयोनुवाकः ॥  

अनुवाकः ३ अदाभ्यांशुग्रहमन्त्राः
२३-२५ अनुष्टुप् , आद्या स्वराट्
विश्वेदेवा ऋषयः
</details>

<details><summary>मूलम् (संयुक्तम्)</summary>

वस॑वस्त्वा॒ प्र वृ॑हन्तु गाय॒त्रेण॒ छन्द॑सा॒ऽग्नेᳶ प्रि॒यम्पाथ॒ उपे॑हि रु॒द्रास्त्वा॒ प्र वृ॑हन्तु॒ त्रैष्टु॑भेन॒ छन्द॒सेन्द्र॑स्य प्रि॒यम्पाथ॒ उपे᳚ह्यादि॒त्यास्त्वा॒ प्र वृ॑हन्तु॒ जाग॑तेन॒ छन्द॑सा॒ विश्वे॑षान्दे॒वाना᳚म्प्रि॒यम्पाथ॒ उपे॑हि॒
</details>

<details open><summary>विश्वास-प्रस्तुतिः</summary>

वस॑वस्त्वा॒ प्र वृ॑हन्तु गाय॒त्रेण॒ छन्द॑सा ।  
</details>

<details><summary>मूलम्</summary>

वस॑वस्त्वा॒ प्र वृ॑हन्तु गाय॒त्रेण॒ छन्द॑सा ।  
</details>

<details><summary>भट्टभास्कर-टीका</summary>

1-3उपनद्धस्य राज्ञस्त्रीनंशून्प्रवृहति - वसव इति ॥ वसवस्त्वा प्रवृहन्तु पृथक्कुर्वन्तु । वृहू उद्यमने । गायत्रेण छन्दसा करणेन । गायत्र्येव गायत्रम् । छन्दसि नपुंसके स्वार्थ उपसंख्यानम्' इत्यण् ।
</details>

<details open><summary>विश्वास-प्रस्तुतिः</summary>

अग्नेᳶ प्रि॒यम्पाथ॒ उपे॑हि ।
</details>

<details><summary>मूलम्</summary>

अग्नेᳶ प्रि॒यम्पाथ॒ उपे॑हि ।
</details>

<details><summary>भट्टभास्कर-टीका</summary>

स त्वं अग्नेः प्रियं पाथः अन्नं तद्भावं अपीहि उपगच्छ ।
</details>

<details open><summary>विश्वास-प्रस्तुतिः</summary>

रु॒द्रास्त्वा॒ प्र वृ॑हन्तु॒ त्रैष्टु॑भेन॒ छन्द॑सा  ।  
इन्द्र॑स्य प्रि॒यम्पाथ॒ उपे᳚हि ।  

आ॒दि॒त्यास्त्वा᳚  प्र वृ॑हन्तु॒ जाग॑तेन॒ छन्द॑सा ।

विश्वे॑षान्दे॒वाना᳚म्प्रि॒यम्पाथ॒ उपे॑हि ।  
</details>

<details><summary>मूलम्</summary>

रु॒द्रास्त्वा॒ प्र वृ॑हन्तु॒ त्रैष्टु॑भेन॒ छन्द॑सा  ।  
इन्द्र॑स्य प्रि॒यम्पाथ॒ उपे᳚हि ।  

आ॒दि॒त्यास्त्वा᳚  प्र वृ॑हन्तु॒ जाग॑तेन॒ छन्द॑सा ।

विश्वे॑षान्दे॒वाना᳚म्प्रि॒यम्पाथ॒ उपे॑हि ।  
</details>

<details><summary>भट्टभास्कर-टीका</summary>

एवं रुद्रास्त्वा आदित्यास्त्वा । उभे अपि गते । त्रिष्टुब्जगतीशब्दात् उत्सादित्वादञ् ॥
</details>

<details open><summary>विश्वास-प्रस्तुतिः</summary>

मान्दा॑सु ते शुक्र शु॒क्रमा धू॑नोमि ।  
</details>

<details><summary>मूलम्</summary>

मान्दा॑सु ते शुक्र शु॒क्रमा धू॑नोमि ।  
</details>

<details><summary>भट्टभास्कर-टीका</summary>

4होतृचमसेन वसतीवरीभ्यो निष्षिच्य द्वादशभिराधावैराधूनोति - मान्दासु ते इत्यादिभिः ॥ आधूयते एभिरित्याधावाः । मान्दादीन्यपां नामानि द्वादश । 'एतद्वा अपां नामधेयं गुह्यं यदाधावाः' इत्यादि च ब्राह्मणम् । मन्दं वहन्तीति मान्दाः । छान्दसस्स्वरः । मदकर्यो वा । मन्दतेर्वा मान्दाः, पचाद्यचि स एव विकारः । तास्वप्सु हे शुक्र सोम ते तव शुक्रं रस माधूनोमि चालयामि 'ते शुक्र' इत्यादि सर्वत्र भन्दनास्वादिष्वनुषज्यते ॥
</details>

<details><summary>मूलम् (संयुक्तम्)</summary>

भ॒न्दना॑सु॒ कोत॑नासु॒ नूत॑नासु॒ रेशी॑षु॒ मेषी॑षु॒ वाशी॑षु विश्व॒भृथ्सु॒ माध्वी॑षु ककु॒हासु॒ शक्व॑रीषु [5]  
शु॒क्रासु॑ ते शुक्र शु॒क्रमा धू॑नोमि  
</details>

<details open><summary>विश्वास-प्रस्तुतिः</summary>

भ॒न्दना॑सु +++(ते शुक्र शु॒क्रमा धू॑नोमि  )+++ ।  
</details>

<details><summary>मूलम्</summary>

भ॒न्दना॑सु +++(ते शुक्र शु॒क्रमा धू॑नोमि  )+++ ।  
</details>

<details><summary>भट्टभास्कर-टीका</summary>

5भन्दनासु कल्याणकरीषु । भदि कल्याणे, 'अनुदात्तेतश्च हलादेः' इति युच्प्रत्यये कृते उदात्तत्वम् ॥
</details>

<details open><summary>विश्वास-प्रस्तुतिः</summary>

कोत॑नासु +++(ते शुक्र शु॒क्रमा धू॑नोमि  )+++ ।   
</details>

<details><summary>मूलम्</summary>

कोत॑नासु +++(ते शुक्र शु॒क्रमा धू॑नोमि  )+++ ।   
</details>

<details><summary>भट्टभास्कर-टीका</summary>

6कोतनासु । छान्दसस्स्वरविकारः । कित ज्ञाने, नन्द्यादित्वाल्ल्युः । ज्ञानकरीषु ॥
</details>

<details open><summary>विश्वास-प्रस्तुतिः</summary>

नूत॑नासु +++(ते शुक्र शु॒क्रमा धू॑नोमि  )+++ ।  
</details>

<details><summary>मूलम्</summary>

नूत॑नासु +++(ते शुक्र शु॒क्रमा धू॑नोमि  )+++ ।  
</details>

<details><summary>भट्टभास्कर-टीका</summary>

7नूतनासु प्रत्यग्रासु । नवस्य नू आदेशः, तनच्प्रत्ययः ॥
</details>

<details open><summary>विश्वास-प्रस्तुतिः</summary>

रेशी॑षु +++(ते शुक्र शु॒क्रमा धू॑नोमि  )+++ ।  
</details>

<details><summary>मूलम्</summary>

रेशी॑षु +++(ते शुक्र शु॒क्रमा धू॑नोमि  )+++ ।  
</details>

<details><summary>भट्टभास्कर-टीका</summary>

8रेशीषु शीघ्रगमनेन भुवो हिंसिकासु । रुश रिश हिंसायां, पचाद्यच्, शार्ङ्गरवादिषु द्रष्टव्यः ॥
</details>

<details open><summary>विश्वास-प्रस्तुतिः</summary>

मेषी॑षु +++(ते शुक्र शु॒क्रमा धू॑नोमि  )+++ ।  
</details>

<details><summary>मूलम्</summary>

मेषी॑षु +++(ते शुक्र शु॒क्रमा धू॑नोमि  )+++ ।  
</details>

<details><summary>भट्टभास्कर-टीका</summary>

9मेषीषु स्पर्धिकासु । ततीषु वा । मिष स्पर्धायाम् ॥
</details>

<details open><summary>विश्वास-प्रस्तुतिः</summary>

वाशी॑षु +++(ते शुक्र शु॒क्रमा धू॑नोमि  )+++ ।  
</details>

<details><summary>मूलम्</summary>

वाशी॑षु +++(ते शुक्र शु॒क्रमा धू॑नोमि  )+++ ।  
</details>

<details><summary>भट्टभास्कर-टीका</summary>

10वाशीषु शब्दवतीषु । वाशृ शब्दे, उभयत्रापि तावेव प्रत्ययौ ॥
</details>

<details open><summary>विश्वास-प्रस्तुतिः</summary>

वि॒श्व॒भृथ्सु +++(ते शुक्र शु॒क्रमा धू॑नोमि  )+++ ।  
</details>

<details><summary>मूलम्</summary>

वि॒श्व॒भृथ्सु +++(ते शुक्र शु॒क्रमा धू॑नोमि  )+++ ।  
</details>

<details><summary>भट्टभास्कर-टीका</summary>

11विश्वभृत्सु विश्वस्य धारिकासु ॥
</details>

<details open><summary>विश्वास-प्रस्तुतिः</summary>

माध्वी॑षु +++(ते शुक्र शु॒क्रमा धू॑नोमि  )+++ ।  
</details>

<details><summary>मूलम्</summary>

माध्वी॑षु +++(ते शुक्र शु॒क्रमा धू॑नोमि  )+++ ।  
</details>

<details><summary>भट्टभास्कर-टीका</summary>

12माध्वीषु मधुरसवतीषु । 'मधोर्ञ च' इति मत्वर्थे ञः, 'ऋत्व्यवास्तु' इत्यत्र गुणाभावो यणादेशो निपात्यते, पूर्ववत् ङीप्प्रत्ययः ॥
</details>

<details open><summary>विश्वास-प्रस्तुतिः</summary>

ककु॒हासु ++(ते शुक्र शु॒क्रमा धू॑नोमि  )+++ ।  
</details>

<details><summary>मूलम्</summary>

ककु॒हासु ++(ते शुक्र शु॒क्रमा धू॑नोमि  )+++ ।  
</details>

<details><summary>भट्टभास्कर-टीका</summary>

13ककुहासु ककुभासु । वर्णव्यत्ययः, शब्दान्तरं वा ॥
</details>

<details open><summary>विश्वास-प्रस्तुतिः</summary>

शक्व॑रीषु  +++(ते शुक्र शु॒क्रमा धू॑नोमि  )+++ ।  
</details>

<details><summary>मूलम्</summary>

शक्व॑रीषु  +++(ते शुक्र शु॒क्रमा धू॑नोमि  )+++ ।  
</details>

<details><summary>भट्टभास्कर-टीका</summary>

14शक्वरीषु शक्तिमतीषु । शक्नोतेः क्वनिपि 'वनोर च' इति ङीब्रेफौ ॥
</details>

<details open><summary>विश्वास-प्रस्तुतिः</summary>

शु॒क्रासु॑ ते शुक्र शु॒क्रमा धू॑नोमि ।  
</details>

<details><summary>मूलम्</summary>

शु॒क्रासु॑ ते शुक्र शु॒क्रमा धू॑नोमि ।  
</details>

<details><summary>भट्टभास्कर-टीका</summary>

15शुक्रासु निर्मलासु वीर्यवतीषु वा । 'ते शुक्र' इत्यादि पुनराम्नायते अनुषङ्गसमाप्तिसूचनार्थम् ॥
</details>

<details open><summary>विश्वास-प्रस्तुतिः</summary>

शु॒क्रन्ते॑ शु॒क्रेण॑ गृह्णामि ।  
अह्नो॑ रू॒पेण॒ सूर्य॑स्य र॒श्मिभिः॑ ।
</details>

<details><summary>मूलम्</summary>

शु॒क्रन्ते॑ शु॒क्रेण॑ गृह्णामि ।  
अह्नो॑ रू॒पेण॒ सूर्य॑स्य र॒श्मिभिः॑ ।
</details>

<details><summary>भट्टभास्कर-टीका</summary>

16अथादाभ्यपात्रे अंशूनुपसंगृह्णाति - शुक्रं ते इति ।
</details>

<details open><summary>विश्वास-प्रस्तुतिः</summary>

आऽस्मि॑न्नु॒ग्रा अ॑चुच्यवुर्दि॒वो धारा॑ असश्चत ।
</details>

<details><summary>मूलम्</summary>

आऽस्मि॑न्नु॒ग्रा अ॑चुच्यवुर्दि॒वो धारा॑ असश्चत ।
</details>

<details><summary>भट्टभास्कर-टीका</summary>

'आस्मिन्नुग्राः' इत्यादि द्विपदा गायत्री ॥ हे सोम तव शुक्रं वीर्यं शुक्रेण वीर्यवता सोमेन शुक्रात्मना सह गृह्णामि अंशुभिरन्तर्हितमित्यर्थः । अह्नो रूपेण रूपहेतुभिस्सूर्यस्य रश्मिभिः अंशुत्वसामान्याद्रूप्यते । अस्मिन्नुग्राः उद्गूर्णधाराः दिवः द्युलोकात् आचुच्यवुः आच्यवन्ताम् । छान्दसो लुङ्, शपः श्लुः, 'जुसि च' इति गुणः । किंच - असश्चत सश्चतां च पृथिवी । सश्चतिर्गतिकर्मा स एव लुङ्, शपो लुक्, 'आत्मनेपदेष्वनतः' इत्यदादेशः ॥
</details>

<details open><summary>विश्वास-प्रस्तुतिः</summary>

क॒कु॒हꣳ रू॒पव्ँवृ॑ष॒भस्य॑ रोचते बृ॒हथ्सोम॒स्सोम॑स्य पुरो॒गाश्शु॒क्रश्शु॒क्रस्य॑ पुरो॒गाः ।  
</details>

<details><summary>मूलम्</summary>

क॒कु॒हꣳ रू॒पव्ँवृ॑ष॒भस्य॑ रोचते बृ॒हथ्सोम॒स्सोम॑स्य पुरो॒गाश्शु॒क्रश्शु॒क्रस्य॑ पुरो॒गाः ।  
</details>

<details><summary>भट्टभास्कर-टीका</summary>

17अथैनमादायोत्तिष्ठति - ककुहमिति परोष्णिहा स्वराजा ; प्रथमस्य द्वादशाक्षरत्वात्, द्व्यक्षराधिक्याच्च ॥ ककुहं रूपं प्रधानं रूपं वृषभस्य वर्षितुरिन्द्रस्य रोचते शोभते बृहत् महत् । 'एतद्वा अस्य ककुहं रूपं यद्वृष्टिः' इति ब्राह्मणम् । उत्तराभ्यां पादाभ्यामेति - अयं सोमः सोमस्य राज्ञः पुरोगाः पुरस्ताद्गच्छतीति पुरोगाः शुक्रः रसात्मा शुक्रस्य सोमस्य इन्द्रस्य वा पुरोगाः प्रथमगामी । 'जनसनखन' इति विट् 'विड्वनोः' इत्यात्वम् ॥
</details>

<details open><summary>विश्वास-प्रस्तुतिः</summary>

यत्ते॑ सो॒मादा᳚भ्य॒न्नाम॒ जागृ॑वि॒ ..
तस्मै॑ ते सोम॒ सोमा॑य॒ स्वाहा
</details>

<details><summary>मूलम्</summary>

यत्ते॑ सो॒मादा᳚भ्य॒न्नाम॒ जागृ॑वि॒ ..
तस्मै॑ ते सोम॒ सोमा॑य॒ स्वाहा
</details>

<details><summary>भट्टभास्कर-टीका</summary>

18आहवनीये जुहोत्यन्वारब्धे यजमाने - यत्ते सोमेति द्विपदा जगती विराड्वा ॥ ग्रहेषु व्याख्याता । हे सोम यत्ते अदाभ्यमनुपहिंसितं जागृवि जागरणशीलं नाम, तस्मै सोमनाम्ने स्वाहेति ॥
</details>

<details open><summary>विश्वास-प्रस्तुतिः</summary>

उ॒शिक्त्वन्दे॑व सोम गाय॒त्रेण॒ छन्द॑सा॒ऽग्नेः [6] प्रि॒यम्पाथो॒ अपी॑हि ।  
</details>

<details><summary>मूलम्</summary>

उ॒शिक्त्वन्दे॑व सोम गाय॒त्रेण॒ छन्द॑सा॒ऽग्नेः [6] प्रि॒यम्पाथो॒ अपी॑हि ।  
</details>

<details><summary>भट्टभास्कर-टीका</summary>

19अथ प्रदक्षिणमावृत्य राजन्येवांशूनपिसृजति - उशिगिति ॥ हे देव द्योतनवन् सोम उशिक् कान्तस्त्वं सर्वेषां स्थिति हेतुत्वात्सर्वैः कमनीयः । वशेरिङ्प्रत्ययः । स त्वं गायत्रेण छन्दसा अग्नेः प्रियं पाथः अन्नं अपीहि यतस्त्वां प्रवृहन्तमेव सोममपीहि अनुप्रविश । एवमुत्तरयोरपि ॥
</details>

<details><summary>मूलम् (संयुक्तम्)</summary>

व॒शी त्वन्दे॑व सोम॒ त्रैष्टु॑भेन॒ छन्द॒सेन्द्र॑स्य प्रि॒यम्पाथो॒ अपी᳚ह्य॒स्मथ्स॑खा॒ त्वन्दे॑व सोम॒ जाग॑तेन॒ छन्द॑सा॒ विश्वे॑षान्दे॒वाना᳚म्प्रि॒यम्पाथो॒ अपी॒हि ।
</details>

<details open><summary>विश्वास-प्रस्तुतिः</summary>

व॒शी त्वन्दे॑व सोम॒ त्रैष्टु॑भेन॒ छन्द॑सा ,   
इन्द्र॑स्य प्रि॒यम्पाथो॒ अपी᳚हि ।  
अ॒स्मथ्स॑खा।

त्वन्दे॑व सोम॒ जाग॑तेन॒ छन्द॑सा  विश्वे॑षान्दे॒वाना᳚म्प्रि॒यम्पाथो॒ अपी॑हि ।
</details>

<details><summary>मूलम्</summary>

व॒शी त्वन्दे॑व सोम॒ त्रैष्टु॑भेन॒ छन्द॑सा ,   
इन्द्र॑स्य प्रि॒यम्पाथो॒ अपी᳚हि ।  
अ॒स्मथ्स॑खा।

त्वन्दे॑व सोम॒ जाग॑तेन॒ छन्द॑सा  विश्वे॑षान्दे॒वाना᳚म्प्रि॒यम्पाथो॒ अपी॑हि ।
</details>

<details><summary>भट्टभास्कर-टीका</summary>

20-21वशी विधेयीकृतविश्वः अस्मत्सखा वयं सखायो यस्य, उपकारप्रत्युपकारभावेन समानाख्यानः तादृशस्त्वम् । त्रिष्टुब्जगतीशब्दयोरुत्सादित्वमुक्तम् । गतमन्यत् ॥
</details>

<details open><summary>विश्वास-प्रस्तुतिः</summary>

आ न॑ᳶ प्रा॒ण ए॑तु परा॒वत॒ आऽन्तरि॑ख्षाद्दि॒वस्परि॑ ।  
आयु॑ᳶ पृथि॒व्या अध्य॒मृत॑मसि प्रा॒णाय॑ त्वा ।
</details>

<details><summary>मूलम्</summary>

आ न॑ᳶ प्रा॒ण ए॑तु परा॒वत॒ आऽन्तरि॑ख्षाद्दि॒वस्परि॑ ।  
आयु॑ᳶ पृथि॒व्या अध्य॒मृत॑मसि प्रा॒णाय॑ त्वा ।
</details>

<details><summary>भट्टभास्कर-टीका</summary>

22अंशुं हुत्वा हिरण्यमभिव्यनक्ति - आ न इत्यनुष्टुभा ॥ नो ऽस्मान् प्राण एतु आगच्छतु परावतः दूरादपि । 'उपसर्गाच्छन्दसि' इति वतिः । अन्तरिक्षात् अन्तरिक्षादप्युपरिस्थितः प्राण आगच्छतु । दिवः द्युलोकादप्युपरिष्टात् स्थितः प्राण एत्वित्येव । 'पञ्चम्याः परावध्यर्थे' इति सत्वम् । हे हिरण्य पृथिव्या अधि उपरि आयुः आयुर्हेतुः अमृतं अमृतत्वहेतुश्च त्वमसि । 'नञो जरमर' इत्युत्तरपदान्तोदात्तत्वम् । 'उदात्तयणः' इति पृथिव्या विभक्तेरुदात्तत्वम्, तादृशं त्वां प्राणाय प्राणस्थितये अवजिघ्रामीति ॥
</details>

<details open><summary>विश्वास-प्रस्तुतिः</summary>

इ॒न्द्रा॒ग्नी मे॒ वर्च॑ᳵ कृणुता॒व्ँवर्च॒स्सोमो॒ बृह॒स्पतिः॑ ।  
वर्चो॑ मे॒ विश्वे॑ दे॒वा वर्चो॑ मे धत्तमश्विना ।
</details>

<details><summary>मूलम्</summary>

इ॒न्द्रा॒ग्नी मे॒ वर्च॑ᳵ कृणुता॒व्ँवर्च॒स्सोमो॒ बृह॒स्पतिः॑ ।  
वर्चो॑ मे॒ विश्वे॑ दे॒वा वर्चो॑ मे धत्तमश्विना ।
</details>

<details><summary>भट्टभास्कर-टीका</summary>

23वेद्यन्तरद्भिर्मार्जयते - इन्द्राग्नी इत्यनुष्टुब्भ्याम् । तत्र प्रथमा ॥ इन्द्राग्नी मे वर्चः बलं दीप्तिं वा कृणुताम् । 'धिन्विकृण्व्योर च' इत्युप्रत्ययः, अकारश्चान्तादेशः, अतो लोपः । तथा सोमो बृहस्पतिश्च वर्चः कृणुतामित्येव । विश्वे च देवाः वर्चः कृण्वन्तु । हे अश्विना अश्विनौ युवामपि मे वर्चो धत्तं दत्तम् । 'सुपां सुलुक्' इत्याकारः ॥
</details>

<details open><summary>विश्वास-प्रस्तुतिः</summary>

द॒ध॒न्वे वा॒ यदी॒मनु॒,..
वोच॒द्ब्रह्मा॑णि॒ वेरु॒ तत् ।  
परि॒ विश्वा॑नि॒ काव्या॑ ने॒मिश्च॒क्रमि॑वाभवत् ॥ [7]  
</details>

<details><summary>मूलम्</summary>

द॒ध॒न्वे वा॒ यदी॒मनु॒,..
वोच॒द्ब्रह्मा॑णि॒ वेरु॒ तत् ।  
परि॒ विश्वा॑नि॒ काव्या॑ ने॒मिश्च॒क्रमि॑वाभवत् ॥ [7]  
</details>

<details><summary>भट्टभास्कर-टीका</summary>

24अथ द्वितीया - दधन्व इति ॥ 'अनु' इति प्रथमपादान्तः । वाशब्दस्समुच्चये । इन्द्राग्न्यादयो मे वर्चः कृण्वन्तु, अहमपि तदर्थमेवं करोमीति पूर्वापेक्षया समुच्चयः । 'ईम्' इति पादपूरणे । दधन्वे अवगच्छामि धारयामि । धवि गतौ, इदित्त्वान्नुम्, छान्दसो लिट् । यत् यानि वचनानि । व्यत्ययेनैकवचनम् । अनुवोचत् अनुब्रवीति अनुशास्ति सामर्थ्यात् ऋषिः । छान्दसो लुङ्, 'बहुलं छन्दस्यमाङ्योगेऽपि' इत्यडभावः । ब्रह्माणि परिबृढानि कर्माणि ज्योतिष्टोमदीनि । कस्याधिकारिणः? वेः गृहस्थस्योक्तानि । वेतेः प्रजननकर्म्णः औणादिको डिप्रत्ययः । यद्वा - गतिकर्मणः - वेतव्यस्य गन्तव्यस्य यज्ञस्य यानि कर्माणि दीक्षादीनि कर्तव्यानि तत् तानि । पूर्ववद्वचनव्यत्ययः । तानि सर्वाण्यनुक्रमेण दधन्वे तेषामेवेन्द्राग्न्यादीनां प्रसादेन इति । [उ इति] पादपूरणे अवधारणे वा । तान्येवेति । यद्वा - 'वेतेः' इति वेतेर्विचि गुणे वेरिति पुरुषार्थानां वेदयिता वेद उच्यते । वेदो यानि कर्माण्यनुशास्तीति स एवार्थः । अधुना वेदो विशेष्यते - विश्वानि काव्या कवनीयानि कार्याणि विधेयानि कर्माणि कर्मसाध्यानि वा फलानि पर्यभवत् परिभवति कार्त्स्न्येन प्राप्नोति श्रेयोर्थिभ्यः प्रकाशयति । नेमिश्चक्रमिव यथा नेमिश्चक्रं सर्वतः प्राप्य धारयति तथेति । पूर्ववच्छान्दसो लङ् । कु शब्दे, 'ओरावश्यके' इति ण्यप्रत्यथः ॥


इति तृतीये तृतीये तृतीयोनुवाकः ॥  
</details>
