+++
title = "०३ भक्ष्यानुमन्त्रणादि"

+++
इडादिभागस्य भक्ष्यस्यानुमन्त्रणमन्त्राः  
५ त्रिष्टुप्
प्रजापतिर्ऋषिः

_______
<details><summary>भास्करोक्त-विनियोगः</summary>

1प्राशित्रे ऽवदीयमाने जपति - अग्निर्मेति ॥ 
</details>

<details><summary>मूलम् (संयुक्तम्)</summary>

अ॒ग्निर्मा॒ दुरि॑ष्टात्पातु सवि॒ताऽघशꣳ॑सात् 
</details>

<details open><summary>विश्वास-प्रस्तुतिः</summary>

अ॒ग्निर् मा॒ दुरि॑ष्टात् पातु  
सवि॒ता ऽघशꣳ॑सात् ।
</details>

<details><summary>Keith</summary>

May I Agni protect me from evil sacrifice,  
Savitr from evil report.
</details>


<details><summary>मूलम्</summary>

अ॒ग्निर्मा॒ दुरि॑ष्टात्पातु   
सवि॒ताऽघशꣳ॑सात् ।
</details>

<details><summary>भट्टभास्करटीका</summary>

दुरिष्टाद्दुष्टाद्यागाद्विगुणान्मामग्निः पातु तन्निमित्तदोषापनोदनेन मां रक्षतु । अव्ययपूर्वपदप्रकृतिस्वरत्वम् कर्मणि निष्ठायां वा 'गतिरनन्तरः' इति गतेः प्रकृतिस्वरत्वम् ।किञ्च - दुरिष्टं अयुक्तरूपं प्रयाजादि ततो मां पातु । यद्वा - दुरिष्टं यथा न भवति तथा मां पातु दुरिष्टाद्विनिवार्य मां रक्षतु ।

सविता चाघशंसात्पापरुचेः रक्षःप्रभृतेश्च पातु ॥
</details>

_______
<details><summary>भास्करोक्त-विनियोगः</summary>

2यजमानोऽवदीयमाने जपति - यो म इति ॥ 
</details>


<details open><summary>विश्वास-प्रस्तुतिः</summary>

यो मेऽन्ति॑ दू॒रे॑ ऽराती॒यति॒ तम् ए॒तेन॑ जेषम् ।
</details>

<details><summary>Keith</summary>

Him who near or afar plots evil against me, with this may I conquer.

</details>


<details><summary>मूलम्</summary>

यो मेऽन्ति॑ दू॒रे॑ऽराती॒यति॒ तमे॒तेन॑ जेषम् ।
</details>

<details><summary>भट्टभास्करटीका</summary>

यो मे ममान्ति अन्तिके दूरे वारातीयति अरातित्वमिच्छति, अरातिमात्मनो वास्माकमिच्छति तं राक्षसादिमनेन जेषं जयेयम् । जयतेर्लेटि 'सिब्बहुलं लेटि' शपो लुक्, 'लेटोडाटौ' 'इतश्च लोपः' । 'कादिलोपे बहुलम्' इत्यन्तिकस्य कलोपः ॥
</details>



<details><summary>मूलम् (संयुक्तम्)</summary>

सुरू॑पवर्षवर्ण॒ एही॒मान्भ॒द्रान्दुर्याꣳ॑ अ॒भ्येहि
</details>

<details open><summary>विश्वास-प्रस्तुतिः</summary>

सुरू॑पवर्षवर्ण॒ एहि॑ ।
</details>

<details><summary>मूलम्</summary>

सुरू॑पवर्षवर्ण॒ एहि॑ ।
</details>

<details><summary>भट्टभास्करटीका</summary>

3इडामाह्रियमाणामनुमन्त्रयते - सुरूपवर्षवार्ण इति ॥ शोभनरूपौ शोभनस्वभावौ वर्षवर्णौ यस्यास्सा तथोक्ता । 'पशवो वा इडा' 'वृष्टिर्वा इडा' इति पशुवृष्टिहेतुत्वादिडाया एवमुच्यते । पूर्वपदस्याद्युदात्तत्वं छान्दसम् । ईदृशी एहि आगच्छ ।
</details>

<details open><summary>विश्वास-प्रस्तुतिः</summary>

इ॒मान् भ॒द्रान्दुर्याꣳ॑ अ॒भ्येहि ।
</details>

<details><summary>मूलम्</summary>

इ॒मान् भ॒द्रान्दुर्याꣳ॑ अ॒भ्येहि ।
</details>

<details><summary>भट्टभास्करटीका</summary>

इमान्मदीयान्भद्रान् कल्याणान् भजनीयान् दुर्यान् यज्ञगृहान् 'गृहा वै दुर्यः' इत्युक्तम् ।
</details>

<details open><summary>विश्वास-प्रस्तुतिः</summary>

मामनु॑व्रता॒नि ।
</details>

<details><summary>मूलम्</summary>

मामनु॑व्रता॒नि ।
</details>

<details><summary>भट्टभास्करटीका</summary>

किञ्च - मामनुव्रता अनुगुणा अभिप्रेतानि साधयन्त्यभ्येह्याभिमुख्येनागच्छ ।
</details>

<details open><summary>विश्वास-प्रस्तुतिः</summary>

उ॒ शी॒र्षाणि॑ मृढ्वम् ।
</details>

<details><summary>मूलम्</summary>

उ॒ शी॒र्षाणि॑ मृढ्वम् ।
</details>

<details><summary>भट्टभास्करटीका</summary>

असमानपदेपि रूर्दृश्यते । अस्माकं शीर्षाणि निमृढ्वं निर्दोषानस्मान् कुरुध्वमिति यावत्, यथास्माकं शिरः क्षालितमनेनेति दोषाशङ्कायां वक्तारो भवन्ति । निमृढ्वमिति च एकवचनस्य स्थाने व्यत्ययेन बहुवचनम्, पूजार्थं वा वक्ष्यमाणगोभेदापेक्षम् । उ इति समुच्चयेवधारणार्थे वा ।
</details>



<details><summary>मूलम् (संयुक्तम्)</summary>

इड॒ एह्यदि॑त॒ एहि॒ सर॑स्व॒त्येहि॒ रन्ति॑रसि॒ रम॑तिरसि सू॒नर्य॑सि 
</details>

<details open><summary>विश्वास-प्रस्तुतिः</summary>

इड॒ एहि॑ ।  
अदि॑त॒  एहि॑ ।
</details>

<details><summary>मूलम्</summary>

इड॒ एहि॑ ।  
अदि॑त॒  एहि॑ ।
</details>

<details><summary>भट्टभास्करटीका</summary>

इडादयश्शब्दा गवां नामानि, यथा - 'इडे रन्तेदिते सरस्वति प्रिये प्रेयसि महि विश्रुत्येतनि ते अघ्निये नामानि' इति । ताच्छब्द्येनेडा स्तूयते । तत्र गवां भेदान्निमृढ्वमिति बहुवचनमुपपद्यते, हे इडादयो यूयमागत्य मां निमृढ्वमिति । यदा तु गोभिरभेदेनेडोच्यते हे इडादिरूपे इड इति तदा त्वेकवचनमेव न्याय्यम् । इडा पशुसाधनीड्या वा । अदितिरदीना अखण्डनीया ।
</details>

<details open><summary>विश्वास-प्रस्तुतिः</summary>

सर॑स्व॒त्येहि॑ ।
</details>

<details><summary>मूलम्</summary>

सर॑स्व॒त्येहि॑ ।
</details>

<details><summary>भट्टभास्करटीका</summary>

सरस्वती सरणवती सरस्वतीसदृशा वा ।
</details>

<details open><summary>विश्वास-प्रस्तुतिः</summary>

रन्ति॑रसि ।
</details>

<details><summary>मूलम्</summary>

रन्ति॑रसि ।
</details>

<details><summary>भट्टभास्करटीका</summary>

रन्तिः रतिहेतुरसीहामुत्र च । क्तिचि 'न क्तिचि दीर्घश्च' इति टिलोपाभावः, वृषादिर्द्रष्टव्यः ।
</details>

<details open><summary>विश्वास-प्रस्तुतिः</summary>

रम॑तिरसि ।
</details>

<details><summary>मूलम्</summary>

रम॑तिरसि ।
</details>

<details><summary>भट्टभास्करटीका</summary>

रमतिः रमणीया । 'रमेर्निन्' इत्यतिप्रत्ययः ।
</details>

<details open><summary>विश्वास-प्रस्तुतिः</summary>

सू॒नर्य॑सि ।  
</details>

<details><summary>मूलम्</summary>

सू॒नर्य॑सि ।  
</details>

<details><summary>भट्टभास्करटीका</summary>

सूनरी शोभनमनुष्या, मनुष्याणां सुखहेतुत्वात् । पृषोदरादिः । यद्वा - सुष्ठु नेत्री सूनरी । नृ नये, सुपूर्वात् 'अच इः' इतीप्रत्ययः, 'कृदिकारादक्तिनः' इति ङीष्, उपसर्गविकारश्छान्दसः, सर्वधानवधारणान्नावगृह्यते । यद्वा - रन्त्यादीन्यपि त्रीणि गवां नामधेयानि ।
</details>



<details><summary>मूलम् (संयुक्तम्)</summary>

जुष्टे॒ जुष्टि॑न्तेऽशी॒योप॑हूत उपह॒वं [8]ते॒ऽशी॒य॒ सा मे॑ स॒त्याशीर॒स्य य॒ज्ञस्य॑ भूयात् 
</details>

<details open><summary>विश्वास-प्रस्तुतिः</summary>

जुष्टे॒ जुष्टि॑न्तेऽशी॒य।
</details>

<details><summary>मूलम्</summary>

जुष्टे॒ जुष्टि॑न्तेऽशी॒य।
</details>

<details><summary>भट्टभास्करटीका</summary>

हे जुष्टे प्रिये सर्वस्य सर्वेण वा सेविते ते जुष्टिं त्वया दत्तां प्रीतिं अशीय व्याप्नुयाम् । अश्नोतेर्लिङि शपो लुक् ।
</details>

<details open><summary>विश्वास-प्रस्तुतिः</summary>

उप॑हूत उपह॒वं ते॒ऽशी॒य ।
</details>

<details><summary>मूलम्</summary>

उप॑हूत उपह॒वं ते॒ऽशी॒य ।
</details>

<details><summary>भट्टभास्करटीका</summary>

हे उपहूते अनुज्ञाते ते तव उपहवमनुज्ञामशीय । 'ह्वस्सम्प्रसारणं च न्यभ्युपविषु' इत्यप्, 'थाथादिनोत्तरपदान्तोदात्तत्वम् ।
</details>

<details open><summary>विश्वास-प्रस्तुतिः</summary>

सा मे॑ स॒त्याशीर॒स्य य॒ज्ञस्य॑ भूयात् ।
</details>

<details><summary>मूलम्</summary>

सा मे॑ स॒त्याशीर॒स्य य॒ज्ञस्य॑ भूयात् ।
</details>

<details><summary>भट्टभास्करटीका</summary>

साऽस्य यज्ञस्याशीः अस्य यज्ञस्य फलं मम सत्या यथाश्रुतिसिद्धिः भूयात् । 'ऊडिदम्' इतीदमष्षष्ठ्या विभक्तेरुदात्तत्वम् ।
</details>



<details><summary>मूलम् (संयुक्तम्)</summary>

अरे॑डता॒ मन॑सा॒ तच्छ॑केयय्ँय॒ज्ञो दिवꣳ॑ रोहतु  । 
</details>

<details open><summary>विश्वास-प्रस्तुतिः</summary>

अरे॑डता॒ मन॑सा॒ तच्छ॑केयम् ।  
</details>

<details><summary>मूलम्</summary>

अरे॑डता॒ मन॑सा॒ तच्छ॑केयम् ।  
</details>

<details><summary>भट्टभास्करटीका</summary>

अरेडतेत्येकपदा त्रिष्टुप् यजुरादिः यजुरन्ता - उक्तैर्वक्ष्यमाणैश्च अरेडता अनादरमकुर्वता मनसा । रेडृ अनादरे । तत्फलं शकेयं त्वत्प्रसादात्साधयितुं शक्तो भूयासम् । 'लिङ्याशिष्यङ्' ।
</details>

<details open><summary>विश्वास-प्रस्तुतिः</summary>

य॒ज्ञो दिवꣳ॑ रोहतु  ।
</details>

<details><summary>मूलम्</summary>

य॒ज्ञो दिवꣳ॑ रोहतु  ।
</details>

<details><summary>भट्टभास्करटीका</summary>

यज्ञोयमस्मदीयो दिवं रोहतु दिवौकसां तृप्तये भवतु ।
</details>

<details open><summary>विश्वास-प्रस्तुतिः</summary>

य॒ज्ञो दिव॑ङ्गच्छतु ।
</details>

<details><summary>मूलम्</summary>

य॒ज्ञो दिव॑ङ्गच्छतु ।
</details>

<details><summary>भट्टभास्करटीका</summary>

किञ्च - अयं यज्ञोस्मानपि दिवं गच्छतु गमयतु देहपातोत्तरकालमस्मान् दिवमारोहयतु । 'बहुलमन्यत्रापि' इति णिलुक् । यद्वा - हेतुकर्म[तुकर्तृ]निर्देशः, षड्भिर्हलैः कृषतीति यथा । सामर्थ्यात्तत्रेति चेदिहापि पूर्वेण गतत्वात् आनर्थक्याद्धेतुः प्रत्येष्यते ।
</details>

<details open><summary>विश्वास-प्रस्तुतिः</summary>

यो दे॑व॒यान॒ᳶ पन्था॒स्तेन॑ य॒ज्ञो दे॒वाꣳ अप्ये᳚तु ।
</details>

<details><summary>मूलम्</summary>

यो दे॑व॒यान॒ᳶ पन्था॒स्तेन॑ य॒ज्ञो दे॒वाꣳ अप्ये᳚तु ।
</details>

<details><summary>भट्टभास्करटीका</summary>

इदनीं यज्ञस्य मार्ग उपदिश्यते - यो देवयानः पन्थाः येन पथा देवान् गच्छति देवत्वं वा प्राप्यते तेन पथायं यज्ञो देवानप्येतु तेन मार्गेण गत्वा देवाननुप्रविशतु ॥
</details>

<details open><summary>विश्वास-प्रस्तुतिः</summary>

अ॒स्मास्विन्द्र॑ इन्द्रि॒यन्द॑धात्व॒स्मान्राय॑ उ॒त य॒ज्ञास्स॑चन्ताम् ।   
अ॒स्मासु॑ सन्त्वा॒शिष॒स्सा न॑ᳶ प्रि॒या सु॒प्रतू᳚र्तिर्म॒घोनी॒॥
</details>

<details><summary>मूलम्</summary>

अ॒स्मास्विन्द्र॑ इन्द्रि॒यन्द॑धात्व॒स्मान्राय॑ उ॒त य॒ज्ञास्स॑चन्ताम् ।   
अ॒स्मासु॑ सन्त्वा॒शिष॒स्सा न॑ᳶ प्रि॒या सु॒प्रतू᳚र्तिर्म॒घोनी॒॥
</details>

<details><summary>भट्टभास्करटीका</summary>

4अस्मास्विति त्रिपदोष्णिक् । त्रिष्टुप्ततः परा । यद्वा - मध्येज्योतिस्त्रिष्टुप् ॥ अस्मासु त्वत्प्तसादभाक्षु इन्द्र इन्द्रियं वीर्यं दधातु । अस्मान् रायो धनानि पश्वादीनि अपि च यज्ञाः उत्तरे च क्रतवः सचन्ताम् । षच समवाये । अस्मास्वाशिषः अभिप्रेतान्यपि फलानि सन्तु भूतानि सन्तु । सा च त्वमस्माकं प्रिया तृप्तिहेतुः सुप्रतूर्तिः सुष्ठु प्रतरणिर्दुःखानाम् । यद्वा - सुष्ठु प्रकर्षेण च हिंसिका शत्रूणाम् । 'नसत्तनिषत्त' इति निपातनं निष्ठावद्भावात्क्तिनोपि भवति, 'क्रत्वादयश्च' इत्युत्तरपदाद्युदात्तत्वम् । मघोनी धनवती । 'छन्दसीवनिपौ' इति मत्वर्थीयो वनिः, 'ऋन्नेभ्यः' इति ङीप्, 'श्वयुवमघोनाम्' इति सम्प्रसारणम् । एवङ्गुणोस्माकं भव ॥
</details>

<details open><summary>विश्वास-प्रस्तुतिः</summary>

जुष्टि॑रसि जु॒षस्व॑ नो॒ जुष्टा॑ नः [9] अ॒सि॒ जुष्टि॑न्ते गमेय॒म् ।
</details>

<details><summary>मूलम्</summary>

जुष्टि॑रसि जु॒षस्व॑ नो॒ जुष्टा॑ नः [9] अ॒सि॒ जुष्टि॑न्ते गमेय॒म् ।
</details>

<details><summary>भट्टभास्करटीका</summary>

+++(अत्र भाष्यपङ्क्तिः लुप्ता+इति भाति सम्पादकस्य लेखः)+++
</details>

_______
<details><summary>भास्करोक्त-विनियोगः</summary>

5-6अवान्तरेडां प्राश्यमानाम् अनुमन्त्रयते
</details>



<div class="js_include" url="/vedAH_yajuH/taittirIyam/saMhitA/Rk/vishvAsa-prastutiH/1/5_punarAdheyAdi/03_punar-AdhAna-mantrAH/mano_jyotir.md"  newLevelForH1="5" includeTitle="विश्वास-प्रस्तुतिः"> </div>  


<div class="js_include" url="/vedAH_yajuH/taittirIyam/saMhitA/Rk/sarvASh_TIkAH/1/5_punarAdheyAdi/03_punar-AdhAna-mantrAH/mano_jyotir.md"  newLevelForH1="5" includeTitle="false"> </div>  


<details open><summary>विश्वास-प्रस्तुतिः</summary>

ब्रध्न॒ पिन्व॑स्व॒ दद॑तो मे॒ मा ख्षा॑यि कुर्व॒तो मे॒ मोप॑दसत्।
</details>

<details><summary>मूलम्</summary>

ब्रध्न॒ पिन्व॑स्व॒ दद॑तो मे॒ मा ख्षा॑यि कुर्व॒तो मे॒ मोप॑दसत्।
</details>

<details><summary>भट्टभास्करटीका</summary>

7 ------ब्रध्नेति ॥ हे ब्रध्न बन्धक मनसां, त्वय्येव हि मनोस्माकं सर्वदा बद्धम् । 'बन्धेर्ब्रधिबुधी च' इति नक्प्रत्ययः । परिबृढस्यैवेयं संज्ञा । पिन्वस्व प्रीणय अस्मानृत्विजश्च । ददतो मे मा क्षायि देयेन धनेन क्षयो मा गामि, अपि तूपचीयताम् । कुर्वतो मे मोपदसत् सामर्थ्यं श्रद्धा वा मोपक्षयं गमत्, अपि तु पुनःपुनर्वर्धताम् । दसु उपक्षये, लुङि पुषादित्वादङ् ॥
</details>



<details><summary>मूलम् (संयुक्तम्)</summary>

प्र॒जाप॑तेर्भा॒गो᳚ऽस्यूर्ज॑स्वा॒न्पय॑स्वान् प्राणापा॒नौ मे॑ पाहि 
</details>

<details open><summary>विश्वास-प्रस्तुतिः</summary>

प्र॒जाप॑तेर्भा॒गो᳚ऽसि ।
</details>

<details><summary>मूलम्</summary>

प्र॒जाप॑तेर्भा॒गो᳚ऽसि ।
</details>

<details><summary>भट्टभास्करटीका</summary>

8अन्वाहार्यमासन्नमभिमन्त्रयते - प्रजापतेरिति ॥ प्रजापतेर्भागोसि । 'स वा एष प्राजापत्यो यदन्वाहार्यः' इति । 'पत्यावैश्वर्ये' इति पतिशब्दे पूर्वपदप्रकृतिस्वरत्वम् । 'कर्षात्वतः' इति भागशब्दोन्तोदात्तः, 'स्वरितो वानुदात्ते पदादौ' इत्येकादेशस्य संहितायां स्वरितत्वम् ।
</details>

<details open><summary>विश्वास-प्रस्तुतिः</summary>

ऊर्ज॑स्वा॒न्पय॑स्वान् प्राणापा॒नौ मे॑ पाहि ।
</details>

<details><summary>मूलम्</summary>

ऊर्ज॑स्वा॒न्पय॑स्वान् प्राणापा॒नौ मे॑ पाहि ।
</details>

<details><summary>भट्टभास्करटीका</summary>

ऊर्जस्वानन्नवान् पयस्वान् रसवान् स त्वं प्राणापानौ मम पाहि । मुखनासिकाभ्यां यो वायुर्निर्गच्छति स प्राणः, स च वायोस्तिर्यग्गमनशीलस्योर्ध्वगमनहेतुः जविव्यापारविशेषो वेदितव्यः । अपानो नामावाग्गमनो वायुः ।
</details>

<details open><summary>विश्वास-प्रस्तुतिः</summary>

स॒मा॒न॒व्या॒नौ मे॑ पाहि ।
</details>

<details><summary>मूलम्</summary>

स॒मा॒न॒व्या॒नौ मे॑ पाहि ।
</details>

<details><summary>भट्टभास्करटीका</summary>

समानो नाम सर्वसाधारणो हृदये स्थितो वायुः । व्यानो नाम मनो व्याप्य स्थितो नडीभिरन्नादिरसस्य नेता ।
</details>

<details open><summary>विश्वास-प्रस्तुतिः</summary>

उ॒दा॒न॒व्या॒नौ मे॑ पा॒हि ।
</details>

<details><summary>मूलम्</summary>

उ॒दा॒न॒व्या॒नौ मे॑ पा॒हि ।
</details>

<details><summary>भट्टभास्करटीका</summary>

उदान ऊर्ध्वगमनः शब्दस्योत्पादयिता । पुनर्व्यानग्रहणमनुक्तजीववृत्तिप्रकारोपसङ्ग्रहार्थम्, विविधनानात्मकत्वात्तेषाम् ।
</details>



<details><summary>मूलम् (संयुक्तम्)</summary>

अख्षि॑तो॒ऽस्यख्षि॑त्यै त्वा॒ मा मे᳚ ख्षेष्ठा अ॒मुत्रा॒मुष्मि॑न्लो॒के  ॥
</details>

<details open><summary>विश्वास-प्रस्तुतिः</summary>

अख्षि॑तो॒ऽसि ।
</details>

<details><summary>मूलम्</summary>

अख्षि॑तो॒ऽसि ।
</details>

<details><summary>भट्टभास्करटीका</summary>

अक्षितः अक्षीणोसि ।
</details>

<details open><summary>विश्वास-प्रस्तुतिः</summary>

अख्षि॑त्यै त्वा ।
</details>

<details><summary>मूलम्</summary>

अख्षि॑त्यै त्वा ।
</details>

<details><summary>भट्टभास्करटीका</summary>

अक्षित्यै इह चामुत्र चाक्षयाय त्वां ददामीति सामर्थ्यात् ।
</details>

<details open><summary>विश्वास-प्रस्तुतिः</summary>

मा मे᳚ ख्षेष्ठा अ॒मुत्रा॒मुष्मि॑न्लो॒के  ॥  [10]
</details>

<details><summary>मूलम्</summary>

मा मे᳚ ख्षेष्ठा अ॒मुत्रा॒मुष्मि॑न्लो॒के  ॥  [10]
</details>

<details><summary>भट्टभास्करटीका</summary>

स त्वममुत्र परलोके अस्मि[मुष्मि]न्नैन्द्रे ब्राह्मे प्राजापत्ये वा मा क्षेष्ठाः परलोके क्षयं मा गमः । यद्वा - मे ममामुष्मिन् लोके यदाहं परलोके भविष्यामि तदा तत्र ममोपभोगार्थम् । इह हि कृत्वा परत्र भुञ्जते । 'क्षीयते वा अमुष्मिन्लोके' इत्यादि ब्राह्मणम् ॥

इति षष्ठे तृतीयोनुवाकः ॥  
</details>
