+++
title = "०५ ध्रुवाप्रायणाद्यनुमन्त्रण-यजमानभागप्राशन- दिग्व्यूहन-विष्णुक्रममन्त्राः"

+++

१ विराट् स्थाना
प्रजापतिर्ऋषिः
<details open><summary>विश्वास-प्रस्तुतिः</summary>

आ प्या॑यतान्ध्रु॒वा घृ॒तेन॑ य॒ज्ञय्ँय॑ज्ञ॒म्प्रति॑ देव॒यद्भ्यः॑ ।   
सू॒र्याया॒ ऊधोऽदि॑त्या उ॒पस्थ॑ उ॒रुधा॑रा पृथि॒वी य॒ज्ञे अ॒स्मिन्न्  ॥
</details>

<details><summary>मूलम्</summary>

आ प्या॑यतान्ध्रु॒वा घृ॒तेन॑ य॒ज्ञय्ँय॑ज्ञ॒म्प्रति॑ देव॒यद्भ्यः॑ ।   
सू॒र्याया॒ ऊधोऽदि॑त्या उ॒पस्थ॑ उ॒रुधा॑रा पृथि॒वी य॒ज्ञे अ॒स्मिन्न्  ॥
</details>

<details><summary>भट्टभास्करटीका</summary>

1ध्रुवामाप्यायमानामनुमन्त्रयते - आ प्यायतामिति । इयं विराट्त्रिष्टुप् ॥ आप्यायतां वर्धतां सदा पूर्यतां घृतेन ध्रुवा । यज्ञंयज्ञं प्रति सर्वेषु यज्ञेषु । वीप्सायां प्रतेः कर्मप्रवचनीयत्वम् । देवयद्भ्यः देवानात्मन इच्छद्भ्यः । 'न छन्दस्यपुत्रस्य' इतीत्वाभावः । देवान्वा देवयद्भ्यः तृप्तान् क्रीडयद्भ्यः ऋत्विग्भ्यः । यथा तेभ्यः पर्याप्तं भवति तथा आप्यायताम् । द्वितीयपक्षे लसार्वधातुकानुदात्तत्वाभावश्छान्दसः । सैव ध्रुवा विशेष्यते - सूर्यायास्सूर्यवत्याः द्योस्तिष्ठद्गोस्थनीयायाः ऊधः अधोगतापीनभाग स्थानीया । 'सूर्याद्देवतायां चाप्' । अदित्या अदीनायाः पृथिव्या उत्तानायाः उत्सङ्गस्थाना; सर्वोपजीव्यत्वात् । देवमातुरेव वोपस्थ उत्सङ्गः, देवानामुपलालनस्थानत्वात् ।  

किञ्च - उरुधारा महाधारा सन्ततप्रस्नवनी पृथिवी विस्तीर्णा । यद्वा - उरुधारा पृथिवी महार्थसाधनपृथिवीस्थानीया । तादृशी ध्रुवास्मिन् यज्ञे सर्वयज्ञार्थमाप्यायतामिति ॥
</details>



<details><summary>मूलम् (संयुक्तम्)</summary>

प्र॒जाप॑तेर्वि॒भान्नाम॑ लो॒कस्तस्मिꣵ॑स्त्वा दधामि स॒ह यज॑मानेन 
</details>

<details open><summary>विश्वास-प्रस्तुतिः</summary>

प्र॒जाप॑तेर्वि॒भान्नाम॑ लो॒कः  ।  
</details>

<details><summary>मूलम्</summary>

प्र॒जाप॑तेर्वि॒भान्नाम॑ लो॒कः  ।  
</details>

<details><summary>भट्टभास्करटीका</summary>

2यजमानभागं प्राश्नाति - प्रजापतेरिति ॥ प्रजापतेर्लोको विभान् सूर्यादिभिर्यो विविधं भाति, सूर्यादिरहितं स्वतेजसा वा, स पुनरयं लोकः । 'अयं वै प्रजापतेः' इत्यादि ब्राह्मणम् ।
</details>

<details open><summary>विश्वास-प्रस्तुतिः</summary>

तस्मिꣵ॑स्त्वा दधामि स॒ह यज॑मानेन ।
</details>

<details><summary>मूलम्</summary>

तस्मिꣵ॑स्त्वा दधामि स॒ह यज॑मानेन ।
</details>

<details><summary>भट्टभास्करटीका</summary>

तस्मिन् लोके त्वां दधामि स्थापयामि यजमानेन मया सह हे यजमानभाग ॥
</details>



<details><summary>मूलम् (संयुक्तम्)</summary>

सद॑सि॒ सन्मे॑ भूया॒स्सर्व॑मसि॒ सर्व॑म्मे भूयाᳶ पू॒र्णम॑सि पू॒र्णम्मे॑ भूया॒ अख्षि॑तमसि॒ मा मे᳚ ख्षेष्ठाः 
</details>

<details open><summary>विश्वास-प्रस्तुतिः</summary>

सद॑सि॒ सन्मे॑ भूयाः ।
</details>

<details><summary>मूलम्</summary>

सद॑सि॒ सन्मे॑ भूयाः ।
</details>

<details><summary>भट्टभास्करटीका</summary>

3पूर्णपात्र आनीयमाने यजमानं वाचयति - सदसीत्यादि ॥ सत् सत्ताविष्टं यावत्किञ्चित्तत्सर्वं त्वमसि । तस्मात्त्वं सत्ताविष्टं सर्वं मे मम भूयाः भव, सर्वस्य सत्तासाधनं भूयाः, न किञ्चिदप्यसन्मे भूयात् । यद्वा - सत् शोभनमसि; तस्माद्यावत्किञ्चिच्छोभनं नः तत्सर्वं मे भूयाः,
</details>

<details open><summary>विश्वास-प्रस्तुतिः</summary>

सर्व॑मसि॒ सर्व॑म्मे भूयाः ।
</details>

<details><summary>मूलम्</summary>

सर्व॑मसि॒ सर्व॑म्मे भूयाः ।
</details>

<details><summary>भट्टभास्करटीका</summary>

सर्वं सर्वात्मकमसि, त्वत्तोन्यन्न किञ्चिदस्ति; तस्मात्सर्वमिष्टं मम त्वं भूयाः,
</details>

<details open><summary>विश्वास-प्रस्तुतिः</summary>

पू॒र्णम॑सि पू॒र्णम्मे॑ भूयाः ।
</details>

<details><summary>मूलम्</summary>

पू॒र्णम॑सि पू॒र्णम्मे॑ भूयाः ।
</details>

<details><summary>भट्टभास्करटीका</summary>

पूर्णं पर्याप्तं सर्वसमृद्धिभिः आप्यायितमसि । 'वा दान्तशान्त' इति निष्ठान्तो निपात्यते । तस्मात्त्वं मम पर्याप्तमभिमतं भूयाः । शोभनं च कृत्स्नं च पर्याप्तं च ममाभिमतं सम्पादयेति भावः ।
</details>

<details open><summary>विश्वास-प्रस्तुतिः</summary>

अख्षि॑तमसि॒ मा मे᳚ ख्षेष्ठाः ।
</details>

<details><summary>मूलम्</summary>

अख्षि॑तमसि॒ मा मे᳚ ख्षेष्ठाः ।
</details>

<details><summary>भट्टभास्करटीका</summary>

अक्षितमनुपक्षीणमसि; तस्मान्मद्विषये मा क्षेष्ठाः क्षयं मा गाः, मित्रमिव वर्तस्वेति ॥
</details>

<details open><summary>विश्वास-प्रस्तुतिः</summary>

प्राच्या᳚न्दि॒शि दे॒वा ऋ॒त्विजो॑ मार्जयन्ताम् ।
</details>

<details><summary>मूलम्</summary>

प्राच्या᳚न्दि॒शि दे॒वा ऋ॒त्विजो॑ मार्जयन्ताम् ।
</details>

<details><summary>भट्टभास्करटीका</summary>

4-8दिशो व्युत्सिञ्चति - प्राच्यामित्यादि ॥ अत्र ब्राह्मणम् । 'सर्वाणि वै भूतानि व्रतमुपयन्तमनूपयन्ति' इति । ततः प्राच्यां दिशि व्यवस्थिताः ये देवा ऋत्विजश्च ते इदानीं मार्जयन्तां आत्मानं मां च शोधयन्ताम् । 'एष वै दर्शपूणमासयोरवभृथः' इत्यादि ब्राह्मणम् ।
</details>

<details open><summary>विश्वास-प्रस्तुतिः</summary>

दख्षि॑णायां [15] दि॒शि मासाः᳚ पि॒तरो॑ मार्जयन्ताम्।  
</details>

<details><summary>मूलम्</summary>

दख्षि॑णायां [15] दि॒शि मासाः᳚ पि॒तरो॑ मार्जयन्ताम्।  
</details>

<details><summary>भट्टभास्करटीका</summary>

एतेन दक्षिणायामित्यादयो व्याख्याताः । मासास्त्रिंशदहोरात्रात्मकाः । पितरस्स्वपित्रादयः, सोमपितृमदादयश्च ।
</details>

<details open><summary>विश्वास-प्रस्तुतिः</summary>

प्र॒तीच्या᳚न्दि॒शि गृ॒हाᳶ प॒शवो॑ मार्जयन्ताम् ।  
</details>

<details><summary>मूलम्</summary>

प्र॒तीच्या᳚न्दि॒शि गृ॒हाᳶ प॒शवो॑ मार्जयन्ताम् ।  
</details>

<details><summary>भट्टभास्करटीका</summary>

गृहा आवसथाः येषु निवसन्ति जन्तवः । पशवः द्विविधाः ग्राम्या आरण्याश्च द्विचतुष्पदात्मकाः दोहनवहनादिकार्यक्षमाः ।
</details>

<details open><summary>विश्वास-प्रस्तुतिः</summary>

ऊ॒र्ध्वाया᳚न्दि॒शि य॒ज्ञस्स॑व्ँवथ्स॒रो य॒ज्ञप॑तिर्मार्जयन्ताम् ।
</details>

<details><summary>मूलम्</summary>

ऊ॒र्ध्वाया᳚न्दि॒शि य॒ज्ञस्स॑व्ँवथ्स॒रो य॒ज्ञप॑तिर्मार्जयन्ताम् ।
</details>

<details><summary>भट्टभास्करटीका</summary>

यज्ञो दर्शपूर्णमासादिः । संवत्सरो द्वादशमासात्मकः । यज्ञपतिर्यजमानः, सृष्ट्यादिकृत्प्रजापतिर्वा । शिष्टं स्पष्टम् ॥
</details>

## विष्णुक्रममन्त्रः १
<details open><summary>विश्वास-प्रस्तुतिः</summary>

विष्णो॒ᳵ क्रमो᳚ऽस्यभिमाति॒हा गा॑य॒त्रेण॒ छन्द॑सा ।
</details>

<details><summary>मूलम्</summary>

विष्णो॒ᳵ क्रमो᳚ऽस्यभिमाति॒हा गा॑य॒त्रेण॒ छन्द॑सा ।
</details>

<details><summary>भट्टभास्करटीका</summary>

9-12विष्णुक्रमान् क्रामति - विष्णोः क्रमोसीति ॥ 'विष्णुमुखा वै देवाः' इत्यादि ब्राह्मणम् । विष्णोर्भगवतस्त्रीन् लोकान् क्रामतः यः क्रमः पदविक्षेपः स एव त्वमसि यो ममासि । विष्णोरात्मनश्चाभेदोपचारादेवमुच्यते । ब्राह्मणं च भवति 'विष्णुरेव भूत्वा यजमानः' इत्यादि । 'नोदात्तोपदेशस्य' इति वृद्ध्यभावः ।   

क्रमो विशेष्यते - अभिमातिहा अभिमातिः पाप्मा तस्य हन्ता त्वमसि, यतो विष्णोः क्रमोसि । यद्वा - यो विष्णोः क्रमोस्यभिमातिहा त्रिविक्रमरूपस्य भगवतः विष्णोः सर्वलोकाक्रमणक्षमः क्रमः पदविक्षेपः सर्वानिष्टहन्ता स एव त्वमसि यो मदीयः क्रमः; 'अतस्तादृशेन त्वयानुक्रमेण विक्रमणेनाभिजयामि सर्वमप्रतिबन्धेन । 'वृत्तिसर्गतायनेषु क्रमः' इत्यात्मनेपदम् । पूर्वं देवा गायत्र्यादिभिश्छन्दोभिः पृथिव्यादीन् लोकानभ्यजयन्; अत इदमुच्यते - गायत्रेण छन्दसेति । गायत्र्याद्यात्मकत्वाच्च पृथिव्यादीनाम् । यथोक्तं - 'गायत्री वै पृथिवी' इत्यादि । तद्वदहमपि गायत्रेण छन्दसा पृथिवीमनुविक्रम इति । गायत्र्येव गायत्रम् । 'छन्दसः प्रत्ययविधाने नपुंसके स्वार्थ उपसङ्ख्यानम्' इत्यण्प्रत्ययः ।
</details>

<details open><summary>विश्वास-प्रस्तुतिः</summary>

पृथि॒वीमनु॒ वि क्र॑मे॒ निर्भ॑क्त॒स्स यन्द्वि॒ष्मः ।
</details>

<details><summary>मूलम्</summary>

पृथि॒वीमनु॒ वि क्र॑मे॒ निर्भ॑क्त॒स्स यन्द्वि॒ष्मः ।
</details>

<details><summary>भट्टभास्करटीका</summary>

पूर्वं विष्णुना क्रान्तां पृथिवीं पश्चादिदानीमहं विक्रम इत्यनोरर्थः । इत्थं यस्माद्विष्णुरेव भूत्वाहं विक्रमे त्वं च यथा विष्णोः क्रमोसि अतो निर्भक्तः स मया क्रान्तया इतः पृथिव्या स निर्भक्तः निर्वासितो विनाशितोस्तु यं द्विष्मः । उपक्रमे श्रुतत्वादभिमातिर्गम्यते । 'गतिरनन्तरः' इति गतेः प्रकृतिस्वरत्वम् । एतेनोत्तरे व्याख्याताः ।
</details>

## विष्णुक्रममन्त्रः २
<details open><summary>विश्वास-प्रस्तुतिः</summary>

विष्णो॒ᳵ क्रमो᳚ऽस्यभिशस्ति॒हा त्रैष्टु॑भेन॒ छन्द॑सा ।  
अन्तरि॑ख्ष॒मनु॒ वि क्र॑मे॒ निर्भ॑क्त॒स्स यन्द्वि॒ष्मः ।  
</details>

<details><summary>मूलम्</summary>

विष्णो॒ᳵ क्रमो᳚ऽस्यभिशस्ति॒हा त्रैष्टु॑भेन॒ छन्द॑सा ।  
अन्तरि॑ख्ष॒मनु॒ वि क्र॑मे॒ निर्भ॑क्त॒स्स यन्द्वि॒ष्मः ।  
</details>

<details><summary>भट्टभास्करटीका</summary>

अभिशस्तिरभिशंसनं अकृतगर्होक्तिः । त्रिष्टुब्जगत्यनुष्टुप्शब्देभ्य उत्सादित्वादञ्, 'छन्दसः प्रत्ययविधाने' इत्यस्य प्राग्दीव्यतीयत्वात् ।
</details>

## विष्णुक्रममन्त्रः ३
<details open><summary>विश्वास-प्रस्तुतिः</summary>

विष्णो॒ᳵ क्रमो᳚ऽस्यरातीय॒तो ह॒न्ता जाग॑तेन॒ छन्द॑सा ।  
दिव॒मनु॒ वि क्र॑मे॒ निर्भ॑क्त॒ स्स यन्द्वि॒ष्मः ।
</details>

<details><summary>मूलम्</summary>

विष्णो॒ᳵ क्रमो᳚ऽस्यरातीय॒तो ह॒न्ता जाग॑तेन॒ छन्द॑सा ।  
दिव॒मनु॒ वि क्र॑मे॒ निर्भ॑क्त॒ स्स यन्द्वि॒ष्मः ।
</details>

<details><summary>भट्टभास्करटीका</summary>

अरातीयतः अरातित्वमस्माकमिच्छतः, अरातिं वात्मन इच्छतः हन्ता हन्तुमर्हः । 'अर्हे कृत्यतृचश्च' इति तृच् । 'शतुरनुमः' इति षष्ठ्या उदात्तत्वम् । हननशीलो वा हन्ता । ताच्च्छीलिकस्तृन् छान्दसमन्तोदातत्वम् ।
अरातीयत इति द्वितीयाबहुवचनम् ।
</details>

## विष्णुक्रममन्त्रः ४
<details open><summary>विश्वास-प्रस्तुतिः</summary>

विष्णो॒ᳵ क्रमो॑ऽसि शत्रूय॒तो ह॒न्ताऽऽनु॑ष्टुभेन॒ छन्द॑सा ।  
दिशोऽनु॒ वि क्र॑मे॒ निर्भ॑क्त॒स्स यन्द्वि॒ष्मः ॥ [16]
</details>

<details><summary>मूलम्</summary>

विष्णो॒ᳵ क्रमो॑ऽसि शत्रूय॒तो ह॒न्ताऽऽनु॑ष्टुभेन॒ छन्द॑सा ।  
दिशोऽनु॒ वि क्र॑मे॒ निर्भ॑क्त॒स्स यन्द्वि॒ष्मः ॥ [16]
</details>

<details><summary>भट्टभास्करटीका</summary>

एवं शत्रूयत इत्यत्रापि  +++(द्वितीयाबहुवचनम् ।)+++ वेदितव्यम् ॥

इति षष्ठे पञ्चमोनुवाकः ॥
</details>
