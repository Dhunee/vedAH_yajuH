+++
title = "१२ काम्येष्टिमन्त्राः"

+++

<details><summary>विस्तारः (द्रष्टुं नोद्यम्)</summary>

संहितायां २,२,७ अनुवाकयोराम्नातानां काम्येष्टीनां याज्यापुरोनुवाक्याः

१,३,७ गायत्री,
२,४,९-११
१३-१४, १६-१९ त्रिष्टुप्
५, ८, १२, १५ अनुष्टुप्
६ बृहती
विश्वेदेवा ऋषयः
</details>


##  पशुकामस्यैन्द्रेष्टेः  

### पुरोनुवाक्या
<details><summary>भास्करोक्त-विनियोगः</summary>

1'ऐन्द्रं चरुं निर्वपेत्पशुकामः' इत्यस्य पुरोनुवाक्या - इन्द्रं व इति गायत्री ॥ याजमानब्राह्मणमध्ये याज्याकाण्डं वैश्वदेवम् ।
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/01/007/10_indraM_vo.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/01/007/10_indraM_vo.md"  newLevelForH1="5" includeTitle="false"> </div>  

### याज्या
<details><summary>भास्करोक्त-विनियोगः</summary>

2तत्रैव याज्या - इन्द्रं नर इति त्रिष्टुप् ॥ 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/07/027/01_indraM_naro.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/07/027/01_indraM_naro.md"  newLevelForH1="5" includeTitle="false"> </div>  

## इन्द्रियावद्यागे 
### पुरोनुवाक्या
<details><summary>भास्करोक्त-विनियोगः</summary>

3'इन्द्रायेन्द्रियावते पुरोडाशमेकादशकपालं निर्वपेत्' इत्यस्य पुरोनुवाक्या - इन्द्रियाणीति गायत्री ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/03/037/09_indriyANi_shatakrato.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/03/037/09_indriyANi_shatakrato.md"  newLevelForH1="5" includeTitle="false"> </div>  

### याज्या
<details><summary>भास्करोक्त-विनियोगः</summary>

4तत्रैव याज्या - अनु त इति त्रिष्टुप् ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/06/025/08_anu_te.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/06/025/08_anu_te.md"  newLevelForH1="5" includeTitle="false"> </div>  


## घर्मवद्यागे 
### पुरोनुवाक्या
<details><summary>भास्करोक्त-विनियोगः</summary>

5'इन्द्राय घर्मवते पुरोडाशमेकादशकपालं निर्वपेद्ब्रह्मवर्चसकामः' इत्यस्य पुरोनुवाक्या - आ यस्मिन्नित्यनुष्टुप् ॥ 
</details>

<div class="js_include" url="/vedAH_yajuH/taittirIyam/saMhitA/Rk/vishvAsa-prastutiH/1/6_aiShTika-yAjamAnam/12_kAmyeShTi-mantrAH/A_yasmin.md"  newLevelForH1="5" includeTitle="false"> </div>  

<div class="js_include" url="/vedAH_yajuH/taittirIyam/saMhitA/Rk/sarvASh_TIkAH/1/6_aiShTika-yAjamAnam/12_kAmyeShTi-mantrAH/A_yasmin.md"  newLevelForH1="5" includeTitle="false"> </div>  


### याज्या
<details><summary>भास्करोक्त-विनियोगः</summary>

6तत्रैव याज्या - आमास्विति पथ्याबृहती, तृतीयपादस्य द्वादशाक्षरत्वात् ॥ 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/08/089/07_AmAsu_pakvamairaya.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/08/089/07_AmAsu_pakvamairaya.md"  newLevelForH1="5" includeTitle="false"> </div>  


## अर्कवद्-यागे 
### पुरोनुवाक्या
<details><summary>भास्करोक्त-विनियोगः</summary>

7'इन्द्रायार्कवते पुरोडाशमेकादशकपालं निर्वपेदन्नकामः' इत्यस्य पुरोनुवाक्या - इन्द्रमिदिति गायत्री ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/007/01_indramidgAthino_bRhadindramarkebhirarkiNaH.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/01/007/01_indramidgAthino_bRhadindramarkebhirarkiNaH.md"  newLevelForH1="5" includeTitle="false"> </div>  


### याज्या
<details open><summary>विश्वास-प्रस्तुतिः</summary>

गाय॑न्ति त्वा गाय॒त्रिणः॑ [47] अर्च॑न्त्य॒र्कम॒र्किणः॑ ।  
ब्र॒ह्माण॑स्त्वा शतक्रत॒वुद्व॒ꣳ॒शमि॑व येमिरे  ॥
</details>

<details><summary>मूलम्</summary>

गाय॑न्ति त्वा गाय॒त्रिणः॑ [47] अर्च॑न्त्य॒र्कम॒र्किणः॑ ।  
ब्र॒ह्माण॑स्त्वा शतक्रत॒वुद्व॒ꣳ॒शमि॑व येमिरे  ॥
</details>

<details><summary>भट्टभास्करटीका</summary>

8तत्रैव याज्या - गायन्तीत्यनुष्टुप् ॥ हे शतक्रतो बहुकर्मन् शताश्वमेधिन्वा इन्द्र गायत्रिणः गायत्रेण साम्ना तद्वन्त उद्गातारः त्वां गायन्ति । तथा अर्किणः अर्कवन्तः ऋक्षु साधवः होतारः त्वामर्कं स्तातैव्यं अर्चयन्ति स्तुवन्ति । यद्वा - अर्च पूजायाम्, अर्चयन्त्यर्कं पूजनीयं त्वामर्चयन्ति पूजयन्ति होतारः । तथा ब्रह्माणः ब्रह्मादयः अध्वर्यवोपि गृह्यन्ते । ते त्वामुद्येमिरे उद्यच्छन्ते उत्थापयन्ति वर्धयन्तीत्यर्थः । छान्दसो लिट् । कमिव ? वंशमिव । यथोत्तमसम्बन्धादिभिस्सत्पुरुषा वंशं स्वकुलमुत्कर्षं नयन्ति । यद्वा - वंशं ग्रामं यथोदकादिभिश्शनैर्वर्धयन्ति तद्वत्स त्वमस्मम्यमन्नं प्रयच्छेति । केचित् - अत्रोभयत्रार्कशब्दोन्नवचनः । अर्किणः अन्नवन्तः अर्कैर्हविर्लक्षणैरर्कमर्च्यं पूज्यं त्वामर्चयन्ति यजन्ते । शेषं समानमिति ॥
</details>

## अंहोमुग्यागे 
### पुरोनुवाक्या
<details open><summary>विश्वास-प्रस्तुतिः</summary>

अ॒ꣳ॒हो॒मुचे॒ प्र भ॑रेमा मनी॒षामो॑षिष्ठ॒दाव्न्ने॑ सुम॒तिङ्गृ॑णा॒नाः ।   
इ॒दमि॑न्द्र॒ प्रति॑ ह॒व्यङ्गृ॑भाय स॒त्यास्स॑न्तु॒ यज॑मानस्य॒ कामाः᳚  ॥
</details>

<details><summary>मूलम्</summary>

अ॒ꣳ॒हो॒मुचे॒ प्र भ॑रेमा मनी॒षामो॑षिष्ठ॒दाव्न्ने॑ सुम॒तिङ्गृ॑णा॒नाः ।   
इ॒दमि॑न्द्र॒ प्रति॑ ह॒व्यङ्गृ॑भाय स॒त्यास्स॑न्तु॒ यज॑मानस्य॒ कामाः᳚  ॥
</details>

<details><summary>भट्टभास्करटीका</summary>

9'इन्द्रायांहोमुचे पुरोडाशमेकादशकपालं निर्वपेद्यः पाप्मना गृहीतस्स्यात्' इत्यस्य पुरोनुवाक्या - अंहोमुच इति त्रिष्टुप् ॥ अंहसः पापाद्विमोक्त्रे, ओषिष्ठदाव्ने दावेनोषिष्ठः दग्धृतमः आदित्यः तस्मै उदकस्य दात्रे, वर्षार्थं वा तस्य दापयित्रे ; यथा - 'आदित्याज्जायते वृष्टिः' इति । उष दाहे, तृजन्तात् 'तुश्छन्दसि' इतीष्ठन्प्रत्ययः, 'तुरिष्ठेमेयस्सु' इति तृशब्दस्य लोपः, ददातेः 'आतो मनिन्' इति वनिप्प्रत्ययः ।   
हे इन्द्र ईदृशाय तुभ्यं गृणानास्स्तुवन्तः वयं मनीषां बुद्धिं प्रभरेम त्वत्स्तुत्यर्थं प्रकर्षेण स्वीकुर्मः । कीदृशीं ? सुमतिं शोभमानाम् । 'नञ्सुभ्याम्' इत्युत्तरपदान्तोदात्तत्वम् । त्वां तोषयेमेत्येवंरूपाम् । त्वं च तया स्तुत्या तुष्ट इदं हव्यं प्रतिगृभाय प्रतिगृह्णीष्व । 'हृग्रहोर्भः' इति भः, 'छन्दसि शायजपि' । यजमानस्य कामा मनोरथाः अंहसो मुच्येयेत्येवमादयः सत्या अमोघा भवन्तु ॥
</details>

### याज्या
<details open><summary>विश्वास-प्रस्तुतिः</summary>

वि॒वेष॒ यन्मा॑ धि॒षणा॑ ज॒जान॒ स्तवै॑ पु॒रा पार्या॒दिन्द्र॒मह्नः॑ ।   
अꣳह॑सो॒ यत्र॑ पी॒पर॒द्यथा॑ नो ना॒वेव॒ यान्त॑मु॒भये॑ हवन्ते  ॥
</details>

<details><summary>मूलम्</summary>

वि॒वेष॒ यन्मा॑ धि॒षणा॑ ज॒जान॒ स्तवै॑ पु॒रा पार्या॒दिन्द्र॒मह्नः॑ ।   
अꣳह॑सो॒ यत्र॑ पी॒पर॒द्यथा॑ नो ना॒वेव॒ यान्त॑मु॒भये॑ हवन्ते  ॥
</details>

<details><summary>भट्टभास्करटीका</summary>

10तत्रैव याज्या - विवेषेति त्रिष्टुप् ॥ यद्यस्मान्मां धिषाणा तादृशी बुद्धिः विवेष व्याप्तवती तस्मादहं जजान जातवानस्मि ; नो चेदहमजातसम एव स्याम् । अपदात्परत्वान्न निहन्यते । 'समानवाक्ये निघातादयः' इति वचनाज्जजानेति न निहन्यते । का पुनस्सा धिषणेत्याह - पार्यात्पारेभवात् अत्यन्तादह्नो दिवसात् पुरा पूर्वं यावन्मरणदिवसं इन्द्रं स्तवै स्तुत्या तोषयामीतीयं धिषणा जजान ममोदपादि, अतो जातवानस्मि ।   
पुनश्च धिषणा विशेष्यते - यत्र यस्यां धिषणायां सत्यां इन्द्र अंहसः पापात् पीपरत्पारयति उत्तारयति पुरुषम् । पार तीर कर्मसमाप्तौ, छान्दसो लुङ्, 'चङ्यन्यतरस्याम्' इत्युत्तरपदान्तोदात्तत्वम् । यद्वा - यत्राह्नि अस्मानिन्द्रोंहसः पारयति उत्तारयति तत्पार्यमहरिति निर्वचनं क्रियते । आ तत इन्द्रं स्तवै, यावदंहोविमोचनमित्यर्थः ।
अथ प्रारतरणं विशेष्यते - यथा अंहस उत्तारितानस्मानुभये उभयकुलप्रभवा अपि हवन्ते आह्वयन्ति आत्मरक्षार्थं मां रक्ष मां रक्षेति । यथेति निपातो यद्वृत्तप्रतिरूपकः ।  
यथा गणकाराः - 'मात्रायां वेळायां यथा पुरा हो अहो अथो मनो' इति । तेनाख्यातं निहन्यते । यथा नदीमध्ये नावा यान्तमुभयतस्स्थिता आह्वयन्ति भो मामुत्तारय मामुत्तारयेति, तथांहस उत्तारिणी धिषणा बुद्धिर्मां विवेष व्याप्ता भवतु, अतो जजानाहमिति । तस्मात्तादृशधिषणं मामिन्द्रोंहसो मुञ्चत्विति ॥
</details>

### याज्या
<details open><summary>विश्वास-प्रस्तुतिः</summary>

प्र स॒म्राज॑म्प्रथ॒मम॑ध्व॒राणा᳚म् [48]   
अ॒ꣳ॒हो॒मुच॑व्ँवृष॒भय्ँय॒ज्ञिया॑नाम् ।  
अ॒पान्नपा॑तमश्विना॒ हय॑न्त ..  
म॒स्मिन्न॑र इन्द्रि॒यन्ध॑त्त॒मोजः॑  ॥
</details>

<details><summary>मूलम्</summary>

प्र स॒म्राज॑म्प्रथ॒मम॑ध्व॒राणा᳚म् [48]   
अ॒ꣳ॒हो॒मुच॑व्ँवृष॒भय्ँय॒ज्ञिया॑नाम् ।  
अ॒पान्नपा॑तमश्विना॒ हय॑न्त ..  
म॒स्मिन्न॑र इन्द्रि॒यन्ध॑त्त॒मोजः॑  ॥
</details>

<details><summary>भट्टभास्करटीका</summary>

11तत्रैव याज्या विकल्प्यते - प्र सम्राजमिति त्रिष्टुप् ॥ सम्राजं सङ्गतदीप्तिम् । 'मो राजि समः क्वौ' । अध्वराणां यज्ञानां प्रथमं प्रधानम् । अंहोमुचमंहसो मोक्तारं इन्द्रम्, स्थानाद्गम्यते । वृषभं वर्षितारं कामानां दातारम् । याज्ञियानां यज्ञार्हाणां मध्ये सम्राजं सम्यग्राजन्तं यज्ञियानां वा सम्बन्धिनं स्वामित्वेन यज्ञियानां वा वृषभम् । 'यज्ञर्त्विग्भ्याम्' इति घः ।   
अपां नपातमपां चतुर्थमिन्द्रं अस्मान्मध्यमः ततो मेघः तत आप इति । न पातयति न च्यावयतीति नपात् । 'नाभ्राण्णपात् ' इति निपात्यते । हयन्तं वर्धमानं अविच्छिन्नैश्वर्यं सर्वगम् । हय गतौ । हे नरः मनुष्या ऋत्विजः ईदृशमिन्द्रं प्रगच्छत प्रकर्षेण बन्धुत्वेन भजत, यथायं यजमानः अंहसो मुञ्चतीति । यद्वा - प्रेत्यस्याख्यातापेक्षायां धत्तमिति वक्ष्यमाणत्वाच्च धत्तेति सामर्थ्याद्योग्यं लभ्यते । इदनीमश्विनावुच्येते - हे अश्विनौ युवामपि अस्मिन् यजमाने इन्द्रियं चक्षुरादिदार्ढ्यं ओजः बलं च प्रधत्तं प्रकर्षेण स्थापयतम् । अत्रापि विशेषाकाङ्क्षायां प्रेति प्रकृतं सम्बध्यते, अंहसश्च मुक्तोस्त्विति ॥
</details>

## वैमृधयागे  
### पुरोनुवाक्या
<details open><summary>विश्वास-प्रस्तुतिः</summary>

वि न॑ इन्द्र॒ मृधो॑ जहि नी॒चा य॑च्छ पृतन्य॒तः ।   
अ॒ध॒स्प॒दन्तमी᳚ङ्कृधि॒ यो अ॒स्माꣳ अ॑भि॒दास॑ति  ॥
</details>

<details><summary>मूलम्</summary>

वि न॑ इन्द्र॒ मृधो॑ जहि नी॒चा य॑च्छ पृतन्य॒तः ।   
अ॒ध॒स्प॒दन्तमी᳚ङ्कृधि॒ यो अ॒स्माꣳ अ॑भि॒दास॑ति  ॥
</details>

<details><summary>भट्टभास्करटीका</summary>

12इन्द्राय वैमृधाय पुरोडाशमेकादशकपालं निर्वपेद्यम्मृधोभि प्रवेपेरन्राष्ट्राणि वाभि समियुरिन्द्रमेव वैमृधम्' इत्यस्य पुरोनुवाक्या - वि न इन्द्रेत्यनुष्टुप् ॥ हे इन्द्र नोस्माकं मृधः योद्धॄन् अस्माभिर्युद्ध्यमानान् विजहि विविधं मारय ।   

किञ्च – पृतन्यतस्सङ्ग्रामं कर्तुमिच्छतः पुरुषान् नीचान् न्यग्भूतान् यच्छ उपरमय मारयेति यावत् । न्यक्शब्दाद्द्वितीयाबहुवचनस्य स्थाने व्यत्ययेन तृतीयैकवचनम्, 'अञ्चेश्छन्दस्यसर्वनामस्थानम्' इति तस्या उदात्तत्वम् । पृतनायाः क्यचि 'कव्यध्वरपृतनस्य' इति लोपः, 'शतुरनुमः' इति शस उदात्तत्वम् ।  
किञ्च - योस्मानभिदासति अभिदासयति उपक्षयति । दसु उपक्षये, ण्यन्ताल्लेट्, 'छन्दस्युभयथा' इति शप आर्धधातुकत्वाण्णिलोपः, उदात्तनिवृत्तिस्वरो व्यत्ययेन न प्रवर्तते । तमुपक्षयकारीणमधस्पदमेव कृधि कुरु । ईमित्यवधारणे । अस्मत्पादयोरधः प्रणिपतितशिरस्कं कुर्विति यावत् । 'बहुलं छन्दसि' इति शपो लुक्', श्रुशृणुपॄकृवृभ्यश्छन्दसि' इति धिभावः । 'अधश्शिरसी पदे' इत्यधश्शब्दस्य संहितायां सत्वम् ॥
</details>

### याज्या
<details open><summary>विश्वास-प्रस्तुतिः</summary>

इन्द्र॑ ख्ष॒त्त्रम॒भि वा॒ममोजोऽजा॑यथा वृषभ चर्षणी॒नाम् ।   
अपा॑नुदो॒ जन॑ममित्र॒यन्त॑मु॒रुन्दे॒वेभ्यो॑ अकृणोरु लो॒कम्  ॥
</details>

<details><summary>मूलम्</summary>

इन्द्र॑ ख्ष॒त्त्रम॒भि वा॒ममोजोऽजा॑यथा वृषभ चर्षणी॒नाम् ।   
अपा॑नुदो॒ जन॑ममित्र॒यन्त॑मु॒रुन्दे॒वेभ्यो॑ अकृणोरु लो॒कम्  ॥
</details>

<details><summary>भट्टभास्करटीका</summary>

13तत्रैव याज्या - इन्द्र क्षत्रमिति त्रिष्टुप् ॥ हे इन्द्र वामं वननीयं क्षत्रं क्षत्रियस्य भावं धनं वा ओजो बलं चाभ्यजायथाः अभिलक्ष्य जातोसि । वरिष्ठेन क्षत्रादिना लक्ष्यमाणजनन इत्यर्थः । चर्षणीनां मनुष्याणां वृषभ कामानां वर्षितः अभिमतस्य दातरित्यर्थः । पूर्ववन्नाम उदात्तत्वम् । एवं सामर्थ्यमुपकारतस्स्वभावतश्च प्रतिपाद्य इदानीं स्वाभिमतं प्रार्थयते - तादृशस्त्वमस्मास्वमित्रयन्तं शत्रुभावमिच्छन्तं जनमपानुदः अपनुद अपकृष्यनाशय । छान्दसो लङ् ।   

किञ्च – देवेभ्यो हविःप्रदानादिव्यवहारिभ्य उरुं विस्तीर्णं लोकं स्थानमकृणोः कुरु । छान्दसो लङ्, 'धिन्विकृण्व्योरच' इत्युप्रत्ययः । उ इति पादपूरणे अवधारणे वा । देवेभ्य इति षष्ठ्यर्थे वा चतुर्थी । देवानां विस्तीर्णं लोकमस्मभ्यं देहीति ॥
</details>

### याज्या
<details open><summary>विश्वास-प्रस्तुतिः</summary>

मृ॒गो न भी॒मᳵ कु॑च॒रो गि॑रि॒ष्ठाᳶ प॑रा॒वतः॑ [49] आ ज॑गामा॒ पर॑स्याः ।  
सृ॒कꣳ स॒ꣳ॒शाय॑ प॒विमि॑न्द्र ति॒ग्मव्ँवि शत्रू᳚न्ताढि॒ वि मृधो॑ नुदस्व  ॥
</details>

<details><summary>मूलम्</summary>

मृ॒गो न भी॒मᳵ कु॑च॒रो गि॑रि॒ष्ठाᳶ प॑रा॒वतः॑ [49] आ ज॑गामा॒ पर॑स्याः ।  
सृ॒कꣳ स॒ꣳ॒शाय॑ प॒विमि॑न्द्र ति॒ग्मव्ँवि शत्रू᳚न्ताढि॒ वि मृधो॑ नुदस्व  ॥
</details>

<details><summary>भट्टभास्करटीका</summary>

14याज्याविकल्पः - मृगो नेति त्रिष्टुप् । मृगो न मृग इव भीमः बिभेत्यस्मादिति भीमः । 'भीमादयोऽपादाने' । भयहेतुः व्याघ्रस्सिंहो वा । कुचरः कुत्सितं चरति । पचाद्यच् । हिंस्रस्वभावः । गिरिष्ठाः पर्वतवासी स इव शत्रून् ताडय । यद्वा - गिरिर्मेघः गजो वा, तत्स्थः । सोर्जस् । परस्याः परावतः महतो दूरादाजगाम आगच्छति यो भृत्यं रक्षितुम् । पुरुषव्यत्ययो वा, आजगामागच्छसि । 'उपसर्गाच्छन्दसि धात्वर्थे' इति वतिः । आख्यातस्य सांहितिको दीर्घश्छान्दसः । स त्वमित्थमागत्य हे इन्द्र सृकं परशरीरादिषु सराशीलं तिग्मं प्रागेव तीक्षणं पविं वज्रं संशाय निशितीकृत्य तेनातितीक्ष्णेन शत्रून्विताढि विविधं ताडय । ताडयतेर्लोटि शपो लुक्, 'छन्दस्युभयथा' इत्यार्धधातुकत्वाण्णिलोपः । मृधो योद्धॄंश्च विनुदस्व विविधं नुद विनाशय ॥
</details>

### याज्या
<details open><summary>विश्वास-प्रस्तुतिः</summary>

वि शत्रू॒न्॒वि मृधो॑ नुद॒ वि वृ॒त्रस्य॒ हनू॑ रुज ।   
वि म॒न्युमि॑न्द्र भामि॒तो॑ऽमित्र॑स्याभि॒दास॑तः  ॥
</details>

<details><summary>मूलम्</summary>

वि शत्रू॒न्॒वि मृधो॑ नुद॒ वि वृ॒त्रस्य॒ हनू॑ रुज ।   
वि म॒न्युमि॑न्द्र भामि॒तो॑ऽमित्र॑स्याभि॒दास॑तः  ॥
</details>

<details><summary>भट्टभास्करटीका</summary>

15अतश्च विकल्पः - वि शत्रूनित्यनुष्टुप् ॥ शत्रून् विविधं नाशय । मृधश्च योद्धॄन्विनुद विशेषतो नाशय । वृत्रस्यासुरस्य हनू विरुज विभिन्धि । वृत्रस्य वा मेघस्य हनुस्थानीये पार्श्वे विरुज विदारय वर्षार्थं याभ्यां वर्षन्ति मेघाः । हे इन्द्र अस्मानभिदासतः उपक्षयतः अमित्रस्य शत्रोर्मन्युं क्रोधं विनुद विनाशय भामितः अमित्रविषये क्रुद्धस्त्वम् ॥
</details>

## त्रातृयागे 
### पुरोनुवाक्या
<details open><summary>विश्वास-प्रस्तुतिः</summary>

त्रा॒तार॒मिन्द्र॑मवि॒तार॒मिन्द्र॒ꣳ॒ हवे॑हवे सु॒हव॒ꣳ॒ शूर॒मिन्द्र᳚म् ।   
हु॒वे नु श॒क्रम्पु॑रुहू॒तमिन्द्रꣵ॑ स्व॒स्ति नो॑ म॒घवा॑ धा॒त्विन्द्रः॑  ॥
</details>

<details><summary>मूलम्</summary>

त्रा॒तार॒मिन्द्र॑मवि॒तार॒मिन्द्र॒ꣳ॒ हवे॑हवे सु॒हव॒ꣳ॒ शूर॒मिन्द्र᳚म् ।   
हु॒वे नु श॒क्रम्पु॑रुहू॒तमिन्द्रꣵ॑ स्व॒स्ति नो॑ म॒घवा॑ धा॒त्विन्द्रः॑  ॥
</details>

<details><summary>भट्टभास्करटीका</summary>

16इन्द्राय त्रात्रे पुरोडाशमेकादशकपालं निर्वपेद्बद्धो वा परियत्तो वा' इत्यस्य पुरोनुवाक्या - त्रातारमिन्द्रमिति त्रिष्टुप् ॥ इदि परमैश्वर्ये इन्द्रः । ऐश्वर्यहेतून्बहून्दर्शयति - त्रातारमवितारं देवानाम् ; 'तस्मादिन्द्रव्यपदेशभाजं अवितारं सर्वेषामपि तर्पयितारं इन्द्रं इतोपीन्द्रव्पदेशभाजम्, हवेहवे सुहवं सर्वेष्वाह्वानेषु सुखेनाह्वातव्यं निर्भयैः । 'भावेनुपसर्गस्य' इत्यप्सम्प्रसारणं च, 'बहुलं छन्दसि' इति सम्प्रसारणे आकारान्तत्वाभावात्खलेव भतति । शूरं महाबलं सर्वजेतारं तथाप्याहूतमात्र एवागच्छन्तं इन्द्रं इतोपीन्द्रशब्दाभिधेयं शक्रं सर्वार्थसाधनशक्तं पुरुहूतं बहुभिर्यजमानैराहूतं अतोप्यासादितेन्द्रत्वं देवेश्वरं हुवे आह्वयामि । शपो लुक्, 'पूर्ववत्सम्प्रसारणम् । नु इति पादपूरणे । स मघवाप्रशस्तैर्धनैः अन्नादिभिर्हविरादिभिश्च तद्वान् अतश्चेन्द्रपदाभिधानार्हः नोस्मभ्यं स्वस्ति अविनाशं धातु ददातु । शपो लुक् । 'मघवा बहुलम्' इति निपात्यते । 'इत्थम्भूतेन कृतमिति च' इति पुरुहूतशब्दोन्तोदात्तः । यद्वा - पुरुषु स्थानेषु दूतः पुरुहूतः । 'तृतीया कर्मणि' इति प्राप्त्यभावात् कृदुत्तरपदप्रकृतिस्वरत्वमेव निपात्यते । अत्र पुनःपुनः इन्द्रोक्तिरस्माकं सर्वार्थेषु त्वमेव शरणं नान्य इत्यादरसूचनार्था ॥
</details>

### याज्या
<details open><summary>विश्वास-प्रस्तुतिः</summary>

मा ते॑ अ॒स्याम् [50] स॒ह॒सा॒व॒न्परि॑ष्टाव॒घाय॑ भूम हरिवᳶ परा॒दै ।   
त्राय॑स्व नोऽवृ॒केभि॒र्वरू॑थै॒स्तव॑ प्रि॒यास॑स्सू॒रिषु॑ स्याम  ॥
</details>

<details><summary>मूलम्</summary>

मा ते॑ अ॒स्याम् [50] स॒ह॒सा॒व॒न्परि॑ष्टाव॒घाय॑ भूम हरिवᳶ परा॒दै ।   
त्राय॑स्व नोऽवृ॒केभि॒र्वरू॑थै॒स्तव॑ प्रि॒यास॑स्सू॒रिषु॑ स्याम  ॥
</details>

<details><summary>भट्टभास्करटीका</summary>

17तत्रैव याज्या - मा ते अस्यामिति त्रिष्टुप् ॥ हे सहसावन् बलवन् इन्द्र । सह एव सहसं बलं तद्वान् । 'अन्येषामपि दृश्यते' इति दीर्घत्वम् । यद्वा - अवतुप्रत्ययश्छान्दसः ते तवास्यां परिष्टौ परितस्सर्वतस्सर्वस्यामिष्टौ । छान्दसं ह्रस्वत्वम्, शकन्ध्वादित्वाद्वा पररूपत्वम् । अघाय पापाय कर्मवैगुण्यलक्षणाय मा भूम विगुणकारिणो न भवेम ; सर्वेणापि प्रकारेणाविगुणो यज्ञोस्त्विति यावत् । हे हरिवः हरिवन् हरिभिर्हयै स्तद्वान् । 'मतुवसोः' इति रुत्वम् । परादै परदानाय च मा भूम प्रत्याख्यानाय । अन्येभ्यो दानं परादाः । 'क्विप्च' इति क्विप् । चतुर्थ्येकवचने आकारलोपाभावश्छान्दसः । यद्वा - तुमर्थे कैप्रत्ययः, यथा - 'प्रयै' इति । परादातुं च वयं मा भूम कदापि त्वया त्याज्या मा भूमेत्यर्थः । तस्मान्नोस्मान्त्रायस्व रक्ष अवृकेभिः अवृकैश्चोरादिहिंसकरहितैः वरूथैर्गुप्तियुक्तैर्गृहैः ; ईदृशगृहवासिनः कृत्वा त्रायस्वेति । 'नञ्सुऋभ्याम्' इत्यवृकशब्दोन्तोदात्तः । किम्बहुना - सूरिषु मेधाविषु मध्ये वयमेव तव प्रियासः प्रियास्स्याम भवेम । आज्जसेरसुक् । 'युष्मदस्मदोर्ङसि' इति तवशब्द आद्युदात्तः ॥
</details>

## अर्काश्वमेधवद्यागे 
### पुरोनुवाक्या
<details open><summary>विश्वास-प्रस्तुतिः</summary>

अन॑वस्ते॒ रथ॒मश्वा॑य तख्ष॒न्त्वष्टा॒ वज्र॑म्पुरुहूत द्यु॒मन्त᳚म् ।   
ब्र॒ह्माण॒ इन्द्र॑म्म॒हय॑न्तो अ॒र्कैरव॑र्धय॒न्नह॑ये॒ हन्त॒वा उ॑  ॥
</details>

<details><summary>मूलम्</summary>

अन॑वस्ते॒ रथ॒मश्वा॑य तख्ष॒न्त्वष्टा॒ वज्र॑म्पुरुहूत द्यु॒मन्त᳚म् ।   
ब्र॒ह्माण॒ इन्द्र॑म्म॒हय॑न्तो अ॒र्कैरव॑र्धय॒न्नह॑ये॒ हन्त॒वा उ॑  ॥
</details>

<details><summary>भट्टभास्करटीका</summary>

18'इन्द्रायार्काश्वमेधवते पुरोडाशमेकादशकपालं निर्वपेद्यं महायज्ञो नोपनमेत्' इत्यस्य पुरोनुवाक्या - अनवस्त इति त्रिष्टुप् ॥ हे पुरुहूत बहुभिराहूत इन्द्र ते तव रथमनवो मनुष्यास्तक्षन् तक्षन्तु संस्कुर्वन्तु । लङ् लोडर्थे, अडभावश्छान्दसः । अश्वायाश्वं योक्तुं यथा योग्यो भवति तथा संस्कुर्वन्तु । यद्वा - अश्वाय व्याप्तिमते तुभ्यं यथा पर्याप्तो भवति त्वष्टा देवानां शिल्पी वज्रं तक्षतु तीक्ष्णीकरोतु । कीदृशम् द्युमन्तं दीप्तिमन्तम् ।   

किञ्च - ब्रह्माणः ब्राह्मणाश्च त्वामिन्द्रमीश्वरं अर्कैर्मन्त्रैः हविर्लक्षणैरन्नैर्वा महयन्तः पूजयन्तः अवर्धयन् वर्धयन्तु यशसा । किमर्थं ? अहये अघाय अहिंसनाय आगत्य हन्तीत्यहिस्सर्पादिः । 'आङि शृहनिभ्यां ह्वस्वश्च' इतीण्प्रत्ययः । कर्मणि चतुर्थी । हन्तवै हन्तुम् । 'तुमर्थे सेसेन्' इति तवैप्रत्ययः । 'अन्तश्च तवै युगपत्' इत्याद्यन्तयोरुदात्तत्वम् । उः पादपूरणे । त्वं चास्माकं महायज्ञमुपनयेति ॥
</details>

### याज्या
<details open><summary>विश्वास-प्रस्तुतिः</summary>

वृष्णे॒ यत्ते॒ वृष॑णो अ॒र्कमर्चा॒निन्द्र॒ ग्रावा॑णो॒ अदि॑तिस्स॒जोषाः᳚ ।   
अ॒न॒श्वासो॒ ये प॒वयो॑ऽर॒था इन्द्रे॑षिता अ॒भ्यव॑र्तन्त॒ दस्यून्॑  ॥  [51]
</details>

<details><summary>मूलम्</summary>

वृष्णे॒ यत्ते॒ वृष॑णो अ॒र्कमर्चा॒निन्द्र॒ ग्रावा॑णो॒ अदि॑तिस्स॒जोषाः᳚ ।   
अ॒न॒श्वासो॒ ये प॒वयो॑ऽर॒था इन्द्रे॑षिता अ॒भ्यव॑र्तन्त॒ दस्यून्॑  ॥  [51]
</details>

<details><summary>भट्टभास्करटीका</summary>

19तत्रैव याज्या - वृष्ण इति त्रिष्टुप् ॥ हे इन्द्र ते तुभ्यं वृष्णे वर्षित्रे अभिमतदात्रे । षष्ठ्यर्थे चतुर्थी । तव वर्षितुः अर्कमर्चनीयमाज्ञां अर्चनीयं वा ते तव यागमर्चानर्चयन्ति पूजयन्ति । लेट्याडागमः । के ? वृषणः ग्राव्णः वर्षितारो मेघाः वृष्टिं कुर्वन्तस्तवार्कमर्चयन्ति मेघा इत्यर्थः । 'वा षपूर्वस्य निगमे' इति दीर्घाभावः । अदितिः पृथिवी च सजोषाः समानप्रीतिः त्वया तैर्वा मेघैरानुकूल्यं भजमाना सस्याद्युत्पादयतस्तव कर्मार्कमर्चयति । यद्यदा एवमेते कुर्वन्ति, तदानीं दुष्टात्मानो दस्यवोपि त्वयैव हन्तव्या इति तत्प्रार्थयते - अनश्वासः अश्वरहिताः । 'आज्जसेरसुक्' अरथाः रथरहिताः अश्वरथमनपेक्षमाणाः । 'नञ्सुभ्याम्' इत्युत्तरपदान्तोदात्तत्वम् । ये पवयस्तवायुधविशेषाः इन्द्रेषितास्सर्वदेन्द्रेणैव प्रेषिताः अन्येन प्रेषितुमशक्याः ; ते दस्यूनभ्यवर्तन्त दस्यूनभिवर्तन्तां आभिमुख्येन हन्तुं वर्तन्ताम् । स्वरणादिद्वारा अस्मदुपक्षपयितारो दस्यवः । तानभिभूय पराजितान्कृत्वा सर्वदाऽस्मान्रक्षन्तो वर्तन्तामिति भावः । छान्दसो लङ् । एवं सर्वस्य लोकस्य रक्षको महात्मा त्वम् ; अतोस्माकमपि महायज्ञमुपनयेति ॥

इति श्रीभट्टभास्करमिश्रविरचिते यजुर्वेदभाष्ये ज्ञानयज्ञाख्ये प्रथमे काण्डे षष्ठे प्रपाठके द्वादशोनुवाकः ॥
समाप्तश्च प्रपाठकः ॥  

</details>