+++
title = "१० परिध्यनुमन्त्रण-ब्राह्मणादि"

+++
द्वितीयानुवाकाम्नातमन्त्राणां विवरणब्राह्मणं हविरासादनविधिश्च  
प्रजापतिर्ऋषिः

## परिधिमन्त्रणब्राह्मणम्
<details><summary>मूलम् (संयुक्तम्)</summary>

ध्रु॒वो॑ऽसि ध्रु॒वो॑ऽहꣳ स॑जा॒तेषु॑ भूयास॒मित्या॑ह ध्रु॒वाने॒वैना᳚न्कुरुते
उ॒ग्रो᳚ऽस्यु॒ग्रो॑ऽहꣳ स॑जा॒तेषु॑ भूयास॒मित्या॒हाप्र॑तिवादिन ए॒वैना᳚न्कुरुते
अभि॒भूर॑स्यभि॒भूर॒हꣳ स॑जा॒तेषु॑ भूयास॒मित्या॑ह॒ य ए॒वैन॑म्प्रत्यु॒त्पिपी॑ते॒ तमुपा᳚स्यते
</details>

<details open><summary>विश्वास-प्रस्तुतिः</summary>

> ध्रु॒वो॑ऽसि ।  
ध्रु॒वो॑ऽहꣳ स॑जा॒तेषु॑ भूयास॒म् 

इत्या॑ह ।   
ध्रु॒वान् ए॒वैना᳚न् कुरुते ।  
</details>

<details><summary>Keith</summary>

'Thou I art secure; may I be secure among my equals', he says;  
verily he makes them secure.
</details>


<details><summary>मूलम्</summary>

ध्रु॒वो॑ऽसि ।  
ध्रु॒वो॑ऽहꣳ स॑जा॒तेषु॑ भूयास॒मित्या॑ह ।   
ध्रु॒वाने॒वैना᳚न्कुरुते ।  
</details>

<details><summary>भट्टभास्करटीका</summary>

1ध्रुवोसीत्यादीनां याजमानमन्त्राणां ब्राह्मणम् । तत्र परिधीनामनुमन्त्रणमन्त्राः ध्रुवोसीत्यादयः ॥ एनान् सजातानविनष्टान् करोति । तथा हि सति तेष्वयं ध्रुवतरो भवति । एनानप्रतिवादिनः कुरुते सजातान् ।
</details>

<details open><summary>विश्वास-प्रस्तुतिः</summary>

> उ॒ग्रो᳚ऽसि ।
उ॒ग्रो॑ऽहꣳ स॑जा॒तेषु॑ भूयास॒म् 

इत्य् आ॒ह ।  
अप्र॑तिवादिन ए॒वैना᳚न् कुरुते ।  
</details>

<details><summary>Keith</summary>

'Thou art dread; may I be dread among my equals';  
verily he makes them harmonious. 
</details>


<details><summary>मूलम्</summary>

उ॒ग्रो᳚ऽसि ।
उ॒ग्रो॑ऽहꣳ स॑जा॒तेषु॑ भूयास॒मित्या॒ह ।  
अप्र॑तिवादिन ए॒वैना᳚न्कुरुते ।  
</details>

<details><summary>भट्टभास्करटीका</summary>

उग्रः उद्गूर्णः यस्याग्रे न कश्रित्प्रतिवदतीति ।  
</details>


<details open><summary>विश्वास-प्रस्तुतिः</summary>

> अभि॒भूर् अ॑सि ।  
अभि॒भूर॒हꣳ स॑जा॒तेषु॑ भूयास॒म्

इत्य् आ॑ह ।  
य ए॒वैन॑म् प्रत्यु॒त्पिपी॑ते॒+++(←पीङ् पाने)+++,  
तम् उपा᳚स्यते ।
</details>

<details><summary>Keith</summary>

'Thou art overcoming;  
may I be overcoming among my equals,' he says;  
verily he overthrows him who rises against him. 
</details>


<details><summary>मूलम्</summary>

अभि॒भूर॑सि ।  
अभि॒भूर॒हꣳ स॑जा॒तेषु॑ भूयास॒मित्या॑ह ।  
य ए॒वैन॑म्प्रत्यु॒त्पिपी॑ते॒ तमुपा᳚स्यते ।  

</details>

<details><summary>भट्टभास्करटीका</summary>

**प्रत्युत्पिपीते** सजातेषु मध्ये य एनं प्रातिकूल्येन उपजीवति तमुपास्यते उपक्षिपति ।  
पीङ् पाने, दैवादिकः, व्यत्ययेन शपश्श्लुः । 'उपसर्गादस्यत्यूह्योर्वा वचनम्' इत्यस्यतेरात्मनेपदम् ।  
'अनुदात्ते च' इत्य् अभ्यस्तस्याद्युदात्तत्वम्,  
'तिङि चोदात्तवति' इति द्वितीयस्य गतेः अनुदात्तत्वम्,  
'गतिर्गतौ' इति प्रथमस्य ॥
</details>


<details open><summary>विश्वास-प्रस्तुतिः</summary>

"यु॒नज्मि॑ त्वा॒ ब्रह्म॑णा॒ दैव्ये॒ने"त्या॑ह ।  
ए॒ष वा अ॒ग्नेर् योग॒स्, तेन॑ [33] ए॒वैन॑य्ँ युनक्ति ।
</details>

<details><summary>Keith</summary>

'I yoke thee with the divine Brahman', he says; 
this is the yoking of the fire; verily [1] with it he yokes it. 
</details>


<details><summary>मूलम्</summary>

यु॒नज्मि॑ त्वा॒ ब्रह्म॑णा॒ दैव्ये॒नेत्या॑ह ।  
ए॒ष वा अ॒ग्नेर्योग॒स्तेन॑ [33] ए॒वैन॑य्ँयुनक्ति ।
</details>

<details><summary>भट्टभास्करटीका</summary>

2युनज्मि त्वेत्यग्नियोगः ॥ एष मन्त्रोग्नेर्योगः । अग्निर्युज्यते बद्ध्यतेऽनेनेति करणे घञ् ॥
</details>

## हविःसादनम्
<details open><summary>विश्वास-प्रस्तुतिः</summary>

य॒ज्ञस्य॒ वै समृ॑द्धेन  
दे॒वास् सु॑व॒र्गल्ँ लो॒कम् आ॑यन् ।   
य॒ज्ञस्य॒ व्यृ॑द्धे॒न+++(=ह्रसितम्)+++ +असु॑रा॒न् परा॑भावयन् ।
</details>

<details><summary>Keith</summary>

With the prosperous part of the sacrifice the gods went to the world of heaven,  
with the unsuccessful part they overcame the Asuras. 
</details>

<details><summary>मूलम्</summary>

य॒ज्ञस्य॒ वै समृ॑द्धेन दे॒वास्सु॑व॒र्गल्ँलो॒कमा॑यन् ।   
य॒ज्ञस्य॒ व्यृ॑द्धे॒नासु॑रा॒न्परा॑भावयन् ।
</details>

<details><summary>भट्टभास्करटीका</summary>

3यज्ञस्येत्यादि ॥ यज्ञस्य यत्स्वमृद्धं हविरादीनामन्यूनत्वम्, अन्यूनं वा हविरादि, तत्स्वर्गप्राप्तिहेतु । यत् पुनर् **व्यृद्धं** स्कन्नादिवैकल्यं तेनासुरान् पराभावयन्देवाः ।
</details>

<details open><summary>विश्वास-प्रस्तुतिः</summary>

"यन् मे॑ अग्ने अ॒स्य य॒ज्ञस्य॒ रिष्या॒द्" इत्या॑ह ।  
य॒ज्ञस्यै॒व तथ् समृ॑द्धेन॒ यज॑मानस् सुव॒र्गल्ँ लो॒कम् ए॑ति
य॒ज्ञस्य॒ व्यृ॑द्धेन॒ भ्रातृ॑व्या॒न् परा॑ भावयति
</details>

<details><summary>Keith</summary>

'Whatever, O Agni, in this sacrifice of mine may be spoiled', he says;  
verily with the prosperous part of the sacrifice the sacrificer goes to the world of heaven,  
with the unsuccessful part he overcomes the foes. 
</details>


<details><summary>मूलम्</summary>

यन्मे॑ अग्ने अ॒स्य य॒ज्ञस्य॒ रिष्या॒दित्या॑ह ।  
य॒ज्ञस्यै॒व तथ्समृ॑द्धेन॒ यज॑मानस्सुव॒र्गल्ँलो॒कमे॑ति
य॒ज्ञस्य॒ व्यृ॑द्धेन॒ भ्रातृ॑व्या॒न्परा॑ भावयति
</details>

<details><summary>भट्टभास्करटीका</summary>

'यन्मे अग्रे' इत्यनेनासन्नहविरभिमन्त्रणेन तद्वैकल्यं प्रति पराभवनहेतुः क्रियत इत्यर्थः । 'गतिरनन्तरः' इति गतेः प्रकृतिस्वरत्वम् ॥
</details>

<details open><summary>विश्वास-प्रस्तुतिः</summary>

अग्निहो॒त्रम् ए॒ताभि॒र् व्याहृ॑तीभि॒र् उप॑ सादयेत ।  
यज्ञ-मु॒खव्ँ वा अ॑ग्निहो॒त्रम् ।   
ब्रह्मै॒ता व्याहृ॑तयो,  
यज्ञमु॒ख ए॒व ब्रह्म॑ [34] +कु॒रु॒ते।
</details>

<details><summary>Keith</summary>

With these Vyahrtis he should set down the Agnihotra.  
The Agnihotra is the beginning of the sacrifice, these Vyahrtis are the Brahman;  
verily at the beginning of the sacrifice he makes the Brahman [2]. 
</details>


<details><summary>मूलम्</summary>

अग्निहो॒त्रमे॒ताभि॒र्व्याहृ॑तीभि॒रुप॑ सादयेत ।  
यज्ञमु॒खव्ँवा अ॑ग्निहो॒त्रम् ।   
ब्रह्मै॒ता व्याहृ॑तयो यज्ञमु॒ख ए॒व ब्रह्म॑ [34] +कु॒रु॒ते।
</details>

<details><summary>भट्टभास्करटीका</summary>

4हविरासादिन्यो व्याहृतयः ॥ विविधमाह्रियन्ते अनीयन्त इति व्याहृतयः । लोकत्रयात्मिकाः, विविधफलाहरणहेतुभूता वा । अनन्तरगतेः 'तादौ च' इति प्रकृतिस्वरत्वम् । एताभिरग्निहोत्रहविरुपसादयेत् । यज्ञमुखं वा अग्निहोत्रं, प्राधान्यात् ।

ब्रह्मैता इति, लोकत्रयात्मकत्वात् ।
</details>

<details open><summary>विश्वास-प्रस्तुतिः</summary>

स॒व्ँव॒थ्स॒रे प॒र्याग॑त ए॒ताभि॑र् ए॒वोप॑सादयेत् ।  
ब्रह्म॑णै॒वोभ॒यत॑स् सव्ँवथ्स॒रम् परि॑गृह्णाति। 
</details>

<details><summary>Keith</summary>

When the year is completed he should thus with these (Vyahrtis) perform the setting down;  
verily with the Brahman he surrounds the year on both sides. 
</details>


<details><summary>मूलम्</summary>

स॒व्ँव॒थ्स॒रे प॒र्याग॑त ए॒ताभि॑रे॒वोप॑सादयेत् ।  
ब्रह्म॑णै॒वोभ॒यत॑स्सव्ँवथ्स॒रम्परि॑गृह्णाति। 
</details>

<details><summary>भट्टभास्करटीका</summary>

पर्यागते पर्यावृत्ते । पूर्व्पदप्रकृतिस्वरत्वम् ।

उभयतः, सार्वविभक्तिकस्तसिल् ॥
</details>

<details open><summary>विश्वास-प्रस्तुतिः</summary>

दर्शपूर्णमा॒सौ चा॑तुर्मा॒स्यान्य् आ॒लभ॑मान ए॒ताभि॒र् व्याहृ॑तीभिर् ह॒वीꣳष्य् आसा॑दयेत् ।  
यज्ञ-मु॒खव्ँ वै द॑र्शपूर्णमा॒सौ चा॑तुर्मा॒स्यानि॒ ।  
ब्रह्मै॒ता व्याहृ॑तयः।    
यज्ञमु॒ख ए॒व ब्रह्म॑ कुरुते ।  
</details>


<details><summary>Keith</summary>

He who is undertaking the new and full moon and the four monthly offerings should set in place the oblations with these Vyahrtis.  
The new and full moon and the four monthly sacrifices are the beginning of the sacrifice,  
these Vyahrtis are the Brahman;  
verily at the beginning of the sacrifice he makes the Brahman.  

</details>

<details><summary>मूलम्</summary>

दर्शपूर्णमा॒सौ चा॑तुर्मा॒स्यान्या॒लभ॑मान ए॒ताभि॒र्व्याहृ॑तीभिर् ह॒वीꣳष्यासा॑दयेत् ।  
यज्ञमु॒खव्ँवै द॑र्शपूर्णमा॒सौ चा॑तुर्मा॒स्यानि॒ ।  
ब्रह्मै॒ता व्याहृ॑तयः।    
यज्ञमु॒ख ए॒व ब्रह्म॑ कुरुते ।  
</details>


<details><summary>भट्टभास्करटीका</summary>

5दर्शपूर्णमासावित्यादि ॥ गतं प्रथमप्रयोग इदम् ॥
</details>

<details open><summary>विश्वास-प्रस्तुतिः</summary>

सव्ँवथ्स॒रे प॒र्याग॑त ए॒ताभि॑रे् ए॒वासा॑दयेत् ।  
ब्रह्म॑णै॒वोभ॒यत॑स् सव्ँवथ्स॒रम् परि॑गृह्णाति ।
</details>

<details><summary>Keith</summary>

When the year is completed, he should thus with them (Vyahrtis) set down (the oblations), and so with the Brahman he surrounds the year on both sides. 
</details>


<details><summary>मूलम्</summary>

सव्ँवथ्स॒रे प॒र्याग॑त ए॒ताभि॑रे॒वासा॑दयेत् ।  
ब्रह्म॑णै॒वोभ॒यत॑स्सव्ँवथ्स॒रम्परि॑गृह्णाति ।

</details>


<details open><summary>विश्वास-प्रस्तुतिः</summary>

यद् वै य॒ज्ञस्य॒ साम्ना᳚ क्रि॒यते॑,  
रा॒ष्ट्रं [35] य॒ज्ञस्या॒ऽऽशीर्ग॑च्छति ।
</details>

<details><summary>मूलम्</summary>

यद्वै य॒ज्ञस्य॒ साम्ना᳚ क्रि॒यते॑ रा॒ष्ट्रं [35]
य॒ज्ञस्या॒ऽऽशीर्ग॑च्छति ।
</details>

<details><summary>भट्टभास्करटीका</summary>

6यद्वा इत्यादि ॥ **यज्ञस्य** या **अशीः साम्ना** क्रियते  
सा सामस्थाशीः आशंसनीयं फलं **राष्ट्रं गच्छति** यत्रायं वसति तद् राष्ट्रवासिनां तत्-केवलं स्थात् ।
</details>

<details open><summary>विश्वास-प्रस्तुतिः</summary>

यदृ॒चा विश॑य्ँ य॒ज्ञस्या॒ ऽऽशीर् ग॑च्छ॒ति ।
</details>

<details><summary>मूलम्</summary>

यदृ॒चा विश॑य्ँय॒ज्ञस्या॒ऽऽशीर्ग॑च्छ॒ति ।
</details>

<details><summary>भट्टभास्करटीका</summary>

अथ यदृचा क्रियते सा यज्ञस्यशीः विशं गच्छति सर्वान्मनुष्यान् । जातावेकवचनम् ।
</details>

<details open><summary>विश्वास-प्रस्तुतिः</summary>

अथ॑ ब्राह्म॒णो॑ऽना॒शीर्के॑ण य॒ज्ञेन॑ यजते ।
</details>

<details><summary>मूलम्</summary>

अथ॑ ब्राह्म॒णो॑ऽना॒शीर्के॑ण य॒ज्ञेन॑ यजते ।
</details>

<details><summary>भट्टभास्करटीका</summary>

अथेदानीमयं ब्राह्मणो वराकोऽनाशीर्केणाफलेन यज्ञेन यजते, किमेतद्युज्यते ? यद्वा - तिष्ठन्त्वन्ये; ब्राह्मणः किमनाशीर्केण यजेत यः प्रयोजनमन्तरेणाहितं निमेषमात्रमपि न करोतीति प्रतिपादनार्थं ब्राह्मणग्रहणम् । यजुषां प्रायेण करण(क)मन्त्रत्वान्न तत्र कदाचिदाशीरिति ऋक्सामयोरेव ग्रहणम् । नास्त्याशीरस्येति बहुव्रीहौ कप् । अयस्मयादित्वेन पदत्वाद्रुत्वम्, भत्वाद्विसर्जनीयाभावः, 'नञ्सुभ्याम्' इत्युत्तरपदान्तोदात्तत्वम् ।
</details>

<details open><summary>विश्वास-प्रस्तुतिः</summary>

सामिधे॒नीर॑नुव॒ख्ष्यन्ने॒ता व्याहृ॑तीᳶ पु॒रस्ता᳚द्दध्यात् ।
</details>

<details><summary>मूलम्</summary>

सामिधे॒नीर॑नुव॒ख्ष्यन्ने॒ता व्याहृ॑तीᳶ पु॒रस्ता᳚द्दध्यात् ।
</details>

<details><summary>भट्टभास्करटीका</summary>

सामिधेनीरित्यादि । समिधामाधानमन्त्रास्सामिधेन्यः 'प्र वो वाजाः' इत्याद्याः । 'समिधामाधाने षेण्यण्', 'हलस्तद्धितस्य' इति यलोपः ।
</details>

<details open><summary>विश्वास-प्रस्तुतिः</summary>

ब्रह्मै॒व प्र॑ति॒पद॑ङ्कुरुते ।
तथा᳚ ब्राह्म॒णस्साशी᳚र्केण य॒ज्ञेन॑ यजते ।
</details>

<details><summary>मूलम्</summary>

ब्रह्मै॒व प्र॑ति॒पद॑ङ्कुरुते ।
तथा᳚ ब्राह्म॒णस्साशी᳚र्केण य॒ज्ञेन॑ यजते ।
</details>

<details><summary>भट्टभास्करटीका</summary>

प्रतिपदं प्रारम्भं कुरुते । प्रथमतः पद्यत इति प्रतिपत् । सम्पदादित्वात्क्विप् ॥
</details>

<details open><summary>विश्वास-प्रस्तुतिः</summary>

यङ्का॒मये॑त॒ यज॑मान॒म्भ्रातृ॑व्यमस्य य॒ज्ञस्या॒ऽऽशीर्ग॑च्छे॒दिति।  
तस्यै॒ता व्याहृ॑तीᳶ पुरोऽनुवा॒क्या॑यान्दध्यात् ।  
भ्रातृव्यदेव॒त्या॑ वै पु॑रोऽनुवा॒क्या᳚ ।  
भ्रातृ॑व्यमे॒वास्य॑ य॒ज्ञस्य॑ [36] आ॒शीर्ग॑च्छति ।
</details>

<details><summary>मूलम्</summary>

यङ्का॒मये॑त॒ यज॑मान॒म्भ्रातृ॑व्यमस्य य॒ज्ञस्या॒ऽऽशीर्ग॑च्छे॒दिति।  
तस्यै॒ता व्याहृ॑तीᳶ पुरोऽनुवा॒क्या॑यान्दध्यात् ।  
भ्रातृव्यदेव॒त्या॑ वै पु॑रोऽनुवा॒क्या᳚ ।  
भ्रातृ॑व्यमे॒वास्य॑ य॒ज्ञस्य॑ [36] आ॒शीर्ग॑च्छति ।
</details>

<details><summary>भट्टभास्करटीका</summary>

7यं कामयेतेत्यादि ॥ पुरस्तादवदानकालेनूच्यत इति पुरोनुवाक्या । गतमन्यत् ॥
</details>

<details open><summary>विश्वास-प्रस्तुतिः</summary>

यान्का॒मये॑त॒ यज॑मानान्थ्स॒माव॑त्येनान् य॒ज्ञस्या॒ऽऽशीर्ग॑च्छे॒दिति
तेषा॑मे॒ता व्याहृ॑तीᳶ  +++(दद्यात्)+++ ।  
</details>

<details><summary>मूलम्</summary>

यान्का॒मये॑त॒ यज॑मानान्थ्स॒माव॑त्येनान् य॒ज्ञस्या॒ऽऽशीर्ग॑च्छे॒दिति
तेषा॑मे॒ता व्याहृ॑तीᳶ  +++(दद्यात्)+++ ।  
</details>

<details><summary>भट्टभास्करटीका</summary>

8यानित्यादि ॥ समावती समा सर्वेषां तुल्या न कदाचिदपि भ्रातृव्यस्य । यद्वा - समा अविषमा सदा यजमानगामिनी । समादावतुप् ।
</details>

<details open><summary>विश्वास-प्रस्तुतिः</summary>

पुरोऽनुवा॒क्या॑या अर्ध॒र्च एका᳚न्दध्यात् ।
या॒ज्या॑यै पु॒रस्ता॒देकाँ᳚म्  +++(दद्यात्)+++ ।  
या॒ज्या॑या अर्ध॒र्च एकाम्  +++(दद्यात्)+++ ।  
तथै॑नान्थ्स॒माव॑ती य॒ज्ञस्या॒ऽऽशीर्ग॑च्छति ।
</details>

<details><summary>मूलम्</summary>

पुरोऽनुवा॒क्या॑या अर्ध॒र्च एका᳚न्दध्यात् ।
या॒ज्या॑यै पु॒रस्ता॒देकाँ᳚म्  +++(दद्यात्)+++ ।  
या॒ज्या॑या अर्ध॒र्च एकाम्  +++(दद्यात्)+++ ।  
तथै॑नान्थ्स॒माव॑ती य॒ज्ञस्या॒ऽऽशीर्ग॑च्छति ।
</details>

<details><summary>भट्टभास्करटीका</summary>

ऋचोर्धमर्धर्चः । 'अर्धं नपुंसकम्' इतिसमासः, 'ऋक्पूरब्धूः' इत्यादिना अप्रत्ययस्समासान्तः । इज्यतेनयेति याज्या । 'यज याच' इति कुत्वाभावः ।
</details>

<details open><summary>विश्वास-प्रस्तुतिः</summary>

यथा॒ वै प॒र्जन्य॒स्सुवृ॑ष्ट॒व्ँवर्ष॑ति ..   
ए॒वय्ँय॒ज्ञो यज॑मानाय वर्षति ।  
स्थल॑योद॒कम्प॑रिगृ॒ह्णन्ति ।   
आ॒शिषा॑ य॒ज्ञय्ँयज॑मान॒ᳶ परि॑गृह्णाति ।
</details>

<details><summary>मूलम्</summary>

यथा॒ वै प॒र्जन्य॒स्सुवृ॑ष्ट॒व्ँवर्ष॑ति ..   
ए॒वय्ँय॒ज्ञो यज॑मानाय वर्षति ।  
स्थल॑योद॒कम्प॑रिगृ॒ह्णन्ति ।   
आ॒शिषा॑ य॒ज्ञय्ँयज॑मान॒ᳶ परि॑गृह्णाति ।
</details>

<details><summary>भट्टभास्करटीका</summary>

यथेति । स्थलया कूलेन उदकं परिगृह्णन्ति निरुद्धन्ति । एवमाशिषा यज्ञं यजमानः परिगृह्णाति फलप्रदानैकव्यापारयन्त्रितमिव करोति, यथा न कदाचिदपि फलमददानस्तिष्ठति, दत्ते चेदं न याचते यजमानः, याचितेयाचिते ददाति यज्ञ इति ॥
</details>

<details open><summary>विश्वास-प्रस्तुतिः</summary>

मनो॑ऽसि ।  
प्राजाप॒त्यं [37] मन॑सा मा भू॒तेनाऽऽवि॒शेत्या॑ह ।  
मनो॒ वै प्रा॑जाप॒त्यम्  ।  
प्रा॑जाप॒त्यो य॒ज्ञो मन॑ ए॒व य॒ज्ञमा॒त्मन्ध॑त्ते ।
</details>

<details><summary>मूलम्</summary>

मनो॑ऽसि ।  
प्राजाप॒त्यं [37] मन॑सा मा भू॒तेनाऽऽवि॒शेत्या॑ह ।  
मनो॒ वै प्रा॑जाप॒त्यम्  ।  
प्रा॑जाप॒त्यो य॒ज्ञो मन॑ ए॒व य॒ज्ञमा॒त्मन्ध॑त्ते ।
</details>

<details><summary>भट्टभास्करटीका</summary>

9मनोसीति ॥ स्रौवाघाराभिमन्त्रणम् । प्राजापत्याविशेषान्मन इति यज्ञ उच्यते ॥
</details>



<details><summary>मूलम् (संयुक्तम्)</summary>

वाग॑स्यै॒न्द्री स॑पत्न॒ख्षय॑णी
वा॒चा मे᳚न्द्रि॒येणाऽऽवि॒शेत्या॑है॒न्द्री वै वाग्वाच॑मे॒वैन्द्रीमा॒त्मन्ध॑त्ते ॥ [38] 
</details>

<details open><summary>विश्वास-प्रस्तुतिः</summary>

वाग॑स्यै॒न्द्री स॑पत्न॒ख्षय॑णी
वा॒चा मे᳚न्द्रि॒येणाऽऽवि॒शेत्या॑है॒न्द्री वै वाग्वाच॑मे॒वैन्द्रीमा॒त्मन्ध॑त्ते ॥ [38]
</details>

<details><summary>मूलम्</summary>

वाग॑स्यै॒न्द्री स॑पत्न॒ख्षय॑णी
वा॒चा मे᳚न्द्रि॒येणाऽऽवि॒शेत्या॑है॒न्द्री वै वाग्वाच॑मे॒वैन्द्रीमा॒त्मन्ध॑त्ते ॥ [38]
</details>

<details><summary>भट्टभास्करटीका</summary>

10वागसीति ॥ स्रुच्याघाराभिमन्त्रणम् । गतम् ॥

- वाग॑सि ।
  - स्रुच्यं - वागसीति यजुषा ॥ वागसि वाचा निर्वृत्तत्वात् वागेवासि त्वम् ।

- ऐन्द्री +++(असि)+++  ।
  -  ऐन्द्रीन्द्रदेवत्या । यद्वा - इन्द्रस्येयमैन्द्री वाक्, सैवासि ।

- स॑पत्न॒ख्षय॑णी  +++(असि)+++  ।  

  - सपत्नक्षयणी शत्रूणां क्षयकरी ।

- वा॒चा मे᳚न्द्रि॒येणाऽऽवि॑श ।

  -  तत्त्वया वाचेन्द्रियेण च । जातावेकवचनम् । तेनैवेन्द्रेण सृष्टैरिन्द्रियैश्चक्षुरादिभिश्च सह सुखं मामाविश । 'इन्द्रियमिन्द्रलिङ्गम्' इत्यादौ निपात्यते । 'सावेकाचः' इति वाचस्तृतीयोदात्ता ॥


इति षष्ठे दशमोनुवाकः ॥  
</details>
