+++
title = "०६ आहवनीयोपस्थानादिमन्त्राः"

+++

९-१० गायत्री
१४ अतिजगती
१५ त्रिष्टुप्

_______
<details><summary>भास्करोक्त-विनियोगः</summary>

1आहवनीयम् उपतिष्ठते - अगन्मेति ॥ 
</details>


<details open><summary>विश्वास-प्रस्तुतिः</summary>

अग॑न्म॒ सुवः॑ ।
</details>

<details><summary>Keith</summary>

We have come to the heaven; 
</details>


<details><summary>मूलम्</summary>

अग॑न्म॒ सुवः॑ ।
</details>

<details><summary>भट्टभास्करटीका</summary>

सुवस्स्वर्गमगन्म गमिष्यामः, गम्यास्म वा, सर्वेपि वयं सपुत्रपौत्राः । छान्दसो लुङ्, 'मन्त्रे घस' इति च्लेर्लुक् ।
</details>

<details open><summary>विश्वास-प्रस्तुतिः</summary>

सुव॑र् अगन्म ।
</details>

<details><summary>Keith</summary>

to the heaven we have come.
</details>

<details><summary>मूलम्</summary>

सुव॑रगन्म ।
</details>

<details><summary>भट्टभास्करटीका</summary>

स्वर्गे भोक्तव्यानि भुक्त्वा पश्चात्सुवः सुष्ठु अरणीयं आदित्यान्तरपुरुषं मुक्तिस्थानमगन्म गमिष्यामः गम्यास्म वा । स एव लुङ् । पूर्वाभिधानेन पूर्वस्मादस्याभ्यर्हितत्वं द्योतयति ।
</details>

<details open><summary>विश्वास-प्रस्तुतिः</summary>

स॒न्दृश॑स् ते॒ मा छि॑थ्सि ।
</details>

<details><summary>Keith</summary>

May I not be cut off from seeing thee; 
</details>


<details><summary>मूलम्</summary>

स॒न्दृश॑स्ते॒ मा छि॑थ्सि ।
</details>

<details><summary>भट्टभास्करटीका</summary>

तदर्थमहं तव सन्दृशः सन्दर्शनात् अनुध्यानलक्षणात् मा छित्सि आछेद्यो मा भूवम् । आत्माभिप्रायमेकवचनम् । आत्मनोऽच्छेदनस्य सवार्थसाधनत्वात् ।
</details>

<details open><summary>विश्वास-प्रस्तुतिः</summary>

यत् ते॒ तप॒स् तस्मै॑ ते॒ मा ऽऽवृ॑ख्षि ।
</details>

<details><summary>Keith</summary>

what heat is thine, to that of thee may I not be brought low.
</details>


<details><summary>मूलम्</summary>

यत्ते॒ तप॒स्तस्मै॑ ते॒ माऽऽवृ॑ख्षि ।
</details>

<details><summary>भट्टभास्करटीका</summary>

किञ्च - यत्ते त्वदर्थं तपः कर्म यागादि तस्मै तदर्थं ते तव प्रसादात् तत एव वा सन्दृशः मा वृक्षि मा विवर्ज्यो भूयासम् । वृजी वर्जने । यद्वा - व्रश्चनीयो मा भूवं, त्वत्परिचरणव्यापारो यथा मा विच्छेदि तथानुध्यातुमर्हसीति ॥
</details>

## सूर्योपस्थानमन्त्राः
<details open><summary>विश्वास-प्रस्तुतिः</summary>

सु॒-भूर् अ॑सि॒ श्रेष्ठो॑ रश्मी॒नाम्   ।
</details>

<details><summary>Keith</summary>

Thou art good, the best of rays, 
</details>


<details><summary>मूलम्</summary>

सु॒भूर॑सि॒ श्रेष्ठो॑ रश्मी॒नाम्   ।
</details>

<details><summary>भट्टभास्करटीका</summary>

2आदित्यमुपतिष्ठते - सुभूरितिइ  +++(सुभूरसीति इति स्यात्)+++ ॥ सुष्टु भवति उदेतीति सुभूः शोभनभवनोसि सर्वबोधकामाभिमतत्वात् । सुष्ठु भावंयतीति वा सुभूः । 'बहुलं संज्ञाछन्दसोः' इति णिलुक्, 'कृदुत्तरपदप्रकृतिस्वरत्वम्, बहुव्रीहित्वेन 'नञ्सुभ्याम्' इत्युत्तरपदान्तोदात्तत्वम् । ईदृशोसि हे भगवन्निति ।

किञ्च - श्रेष्ठः प्रशस्यतरः श्रेष्ठो रश्मीनां रश्मिमतामग्निचन्द्रतारादीनां मध्ये, तेषामपि वा, प्रशस्यतमः । 'नामन्यतरस्याम्' इति नाम उदात्तत्वम् ।
</details>

<details open><summary>विश्वास-प्रस्तुतिः</summary>

आ॒यु॒र्धा अ॒स्यायु॑र्मे धेहि ।
</details>

<details><summary>मूलम्</summary>

आ॒यु॒र्धा अ॒स्यायु॑र्मे धेहि ।
</details>

<details><summary>भट्टभास्करटीका</summary>

आयुर्धाः आयुषो धाता दातासि । स त्वं मे मम आयुर्धेहि देहि ।
</details>

<details open><summary>विश्वास-प्रस्तुतिः</summary>

व॒र्चो॒धा अ॑सि॒ वर्चो॒ मयि॑ धेहि ।
</details>

<details><summary>मूलम्</summary>

व॒र्चो॒धा अ॑सि॒ वर्चो॒ मयि॑ धेहि ।
</details>

<details><summary>भट्टभास्करटीका</summary>

वर्चोधाः वर्चसो बलस्य धाता स्थापयिता चासि त्वं मयि वर्चो धेहि स्थापय ॥
</details>



<details><summary>मूलम् (संयुक्तम्)</summary>

इ॒दम॒हम॒मुम्भ्रातृ॑व्यमा॒भ्यो दि॒ग्भ्यो᳚ऽस्यै दि॒वो᳚ऽस्माद॒न्तरि॑ख्षाद॒स्यै पृ॑थि॒व्या अ॒स्माद॒न्नाद्या॒न्निर्भ॑जामि॒ निर्भ॑क्त॒स्स यन्द्वि॒ष्मः । [17] 
</details>

<details open><summary>विश्वास-प्रस्तुतिः</summary>

इ॒दम्  +++(निर्भजाम)+++  ।
</details>

<details><summary>मूलम्</summary>

इ॒दम्  +++(निर्भजाम)+++  ।
</details>

<details><summary>भट्टभास्करटीका</summary>

सर्वतो भ्रातृव्यं निर्भजति - इदमहमिति ॥ इदमिति क्रियाविशेषणम् । इदं निर्भजाम ।
</details>

<details open><summary>विश्वास-प्रस्तुतिः</summary>

अ॒हम॒मुम्भ्रातृ॑व्यम्   +++(निर्भजाम)+++  ।  
</details>

<details><summary>मूलम्</summary>

अ॒हम॒मुम्भ्रातृ॑व्यम्   +++(निर्भजाम)+++  ।  
</details>

<details><summary>भट्टभास्करटीका</summary>

अमुमिति भ्रातृव्याणां सामान्येन निर्देशः । विशेषनामानि च त[भ]दन्तादीन्यत्र निर्देष्टव्यानि । अमुं भ्रातृव्यं सपत्नम् । 'व्यन् सपत्ने' ।
</details>

<details open><summary>विश्वास-प्रस्तुतिः</summary>

आ॒भ्यो दि॒ग्भ्यः  +++(निर्भजामि)+++ ।
</details>

<details><summary>मूलम्</summary>

आ॒भ्यो दि॒ग्भ्यः  +++(निर्भजामि)+++ ।
</details>

<details><summary>भट्टभास्करटीका</summary>

आभ्यस्सर्वाभ्योपि दिग्भ्यो निर्भजामीति भविष्यति । 'ऊडिदम्' इतीदमः पञ्चम्युदात्ता । 'सावेकाचः' इति दिग्भ्यः, अस्यास्तु 'स्वरितो वानुदाते पदादौ' इति संहितायामेकादेशस्य स्वरितत्वम् ।
</details>

<details open><summary>विश्वास-प्रस्तुतिः</summary>

अ॒स्यै दि॒वः᳚  +++(निर्भजामि)+++  ।
</details>

<details><summary>मूलम्</summary>

अ॒स्यै दि॒वः᳚  +++(निर्भजामि)+++  ।
</details>

<details><summary>भट्टभास्करटीका</summary>

अस्यै अस्या दिवः द्युलोकात् । पञ्चम्यर्थे चतुर्थी । पूर्ववद्विभक्तेरुदात्तत्वं; अन्वादेशाभावात् । पूर्वत्र इदमो विभक्त्युदात्तत्वमेव ।
</details>

<details open><summary>विश्वास-प्रस्तुतिः</summary>

अ॒स्माद॒न्तरि॑ख्षात्   +++(निर्भजामि)+++ ।
</details>

<details><summary>मूलम्</summary>

अ॒स्माद॒न्तरि॑ख्षात्   +++(निर्भजामि)+++ ।
</details>

<details><summary>भट्टभास्करटीका</summary>

अस्मादन्तरिक्षात् । गतम् ।   
</details>

<details open><summary>विश्वास-प्रस्तुतिः</summary>

अ॒स्यै पृ॑थि॒व्याः  +++(अत्र अनुषङ्गः करणीयो वा नवेति विचारणीयम्)+++  ।
</details>

<details><summary>मूलम्</summary>

अ॒स्यै पृ॑थि॒व्याः  +++(अत्र अनुषङ्गः करणीयो वा नवेति विचारणीयम्)+++  ।
</details>

<details><summary>भट्टभास्करटीका</summary>

अस्यै पृथिव्या इति । 'उदात्तयणः' इति पञ्चम्युदात्ता ।
</details>

<details open><summary>विश्वास-प्रस्तुतिः</summary>

अ॒स्माद॒न्नाद्या॒न्निर्भ॑जामि  
निर्भ॑क्त॒स्स यन्द्वि॒ष्मः [17] ।
</details>

<details><summary>मूलम्</summary>

अ॒स्माद॒न्नाद्या॒न्निर्भ॑जामि  
निर्भ॑क्त॒स्स यन्द्वि॒ष्मः [17] ।
</details>

<details><summary>भट्टभास्करटीका</summary>

अस्मात्  +++(अनन्वयोत्र)+++  प्तसिद्धादन्नाद्यात् अन्नस्यादनमन्नाद्यम्। अन्नमेव वात्तव्यमन्नाद्यम् । छान्दसो यत् । निर्भजामि निर्वासयामि । ततश्च स निर्भक्तः दूरीकृतः यं च वयं द्विष्म इति । गतम् ॥
</details>

<details open><summary>विश्वास-प्रस्तुतिः</summary>

सञ्ज्योति॑षाऽभूवम् ।
</details>

<details><summary>मूलम्</summary>

सञ्ज्योति॑षाऽभूवम् ।
</details>

<details><summary>भट्टभास्करटीका</summary>

4आत्मानमभिमृशति - सं ज्योतिषेति ॥ ज्योतिषा दीप्त्याहं समभूवमेकीभूतोस्मीति । छान्दसो वा लुङ् । कृतकर्माहमादित्यस्य परमेण वा ज्योतिषा एकीभूयसमिति । यद्वा - 'आशंसायां भूतवच्च' इति भविष्यति लुङ् । इदानीमेव ज्योतिषा सम्भविष्यामीति ॥
</details>

<details open><summary>विश्वास-प्रस्तुतिः</summary>

ऐ॒न्द्रीमा॒वृत॑म॒न्वाव॑र्ते ।
</details>

<details><summary>मूलम्</summary>

ऐ॒न्द्रीमा॒वृत॑म॒न्वाव॑र्ते ।
</details>

<details><summary>भट्टभास्करटीका</summary>

5उदङ्पर्यावर्तते - ऐन्द्रीमिति ॥ ऐन्द्रीमावृतमावृत्तिं पर्यावृत्ति अहमन्वावर्तेनुगन्तास्मि । इन्द्रेण पूर्वकृतामनु पश्चादहमनुवर्ते । यद्वा - लक्षणेऽनोः कर्मप्रवचनीयत्वम्, ऐन्द्र्यावृत्त्या इयमावृत्तिर्लक्ष्यत इति । इन्द्र आदित्यः । 'असौ वा आदित्य इन्द्रः' इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

सम॒हम्प्र॒जया᳚  +++(भूयासम्)+++  ।  
</details>

<details><summary>मूलम्</summary>

सम॒हम्प्र॒जया᳚  +++(भूयासम्)+++  ।  
</details>

<details><summary>भट्टभास्करटीका</summary>

6उपीतष्ठते - समहमिति ॥ ससाधनां क्रियामुपसर्ग आह । सा 'सं ज्योतिषाभूवम्' इति मन्त्रान्तरेऽनन्तरप्रकृतत्वात्भवतिक्रियेति विज्ञायते, गमनक्रिया वा । अहं प्रजया सम्भूयासम्, सङ्गंसीय वा ।
</details>

<details open><summary>विश्वास-प्रस्तुतिः</summary>

सम्मया᳚ प्र॒जा  +++(भूयात्)+++ ।
</details>

<details><summary>मूलम्</summary>

सम्मया᳚ प्र॒जा  +++(भूयात्)+++ ।
</details>

<details><summary>भट्टभास्करटीका</summary>

प्रजा च मया सह सम्भूयात्, सङ्गंसीष्ट वा ।   
</details>

<details open><summary>विश्वास-प्रस्तुतिः</summary>

सम॒हꣳ रा॒यस्पोषे॑ण  +++(भूयासम्)+++  ।
</details>

<details><summary>मूलम्</summary>

सम॒हꣳ रा॒यस्पोषे॑ण  +++(भूयासम्)+++  ।
</details>

<details><summary>भट्टभास्करटीका</summary>

रायो धनस्य क्षेत्रपश्वादेः पोषेण पुष्ट्याहं सम्भूयासं, सङ्गंसीय वा ।   
</details>

<details open><summary>विश्वास-प्रस्तुतिः</summary>

सम्मया॑ रा॒यस्पोषः॑   +++(भूयात्)+++  ।
</details>

<details><summary>मूलम्</summary>

सम्मया॑ रा॒यस्पोषः॑   +++(भूयात्)+++  ।
</details>

<details><summary>भट्टभास्करटीका</summary>

रायस्पोषश्च मया सह सम्भूयात् सङ्गंसीष्ट वा ॥
</details>

<details open><summary>विश्वास-प्रस्तुतिः</summary>

समि॑द्धो अग्ने मे दीदिहि ।
</details>

<details><summary>मूलम्</summary>

समि॑द्धो अग्ने मे दीदिहि ।
</details>

<details><summary>भट्टभास्करटीका</summary>

7समिधमादधाति - समिद्ध इति ॥ हे अग्ने समिद्धः अनया समिधा सम्यग्दीपितः । कर्मणि निष्ठा, श्वीदितो निष्ठायाम्' इतीट्प्रतिषेधः, 'गतिरनन्तरः' इति पूर्वदप्रकृतिस्वरत्वम् । स त्वं मे मदर्थे दीदिहि दीप्यस्व । दीदितिर्दीप्तिकर्मा छान्दसः ।
</details>

<details open><summary>विश्वास-प्रस्तुतिः</summary>

स॒मे॒द्धा ते॑ अग्ने दीद्यासम् ।
</details>

<details><summary>मूलम्</summary>

स॒मे॒द्धा ते॑ अग्ने दीद्यासम् ।
</details>

<details><summary>भट्टभास्करटीका</summary>

अहं च ते समेद्धा सन्दीपयिता । इडभावानुनासिकलोपौ छान्दसौ । सोहं त्वदर्थमेव दीद्यासं दीधिषीय । धातोरन्तलोपश्छान्दसः ॥
</details>

<details open><summary>विश्वास-प्रस्तुतिः</summary>

वसु॑मान् य॒ज्ञो वसी॑यान्भूयासम् ।
</details>

<details><summary>मूलम्</summary>

वसु॑मान् य॒ज्ञो वसी॑यान्भूयासम् ।
</details>

<details><summary>भट्टभास्करटीका</summary>

8उपतिष्ठते - वसुमानिति ॥ अयं यज्ञः त्वत्प्रसादाद्वसुमान्धनवान् प्रशस्तैरेव बहुभिर्धनैस्तद्वान् । प्रसिद्धमिदम् । अहमपि त्वत्प्रसादाद्वसीयान् ततोपि वसुमत्तरोहं भूयासम् । वसुमच्छब्दादीयसुनि 'विन्मतोर्लुक्' 'टेः' इति टिलोपः ॥
</details>

<details open><summary>विश्वास-प्रस्तुतिः</summary>

अग्न॒ आयूꣳ॑षि पवस॒ आ सु॒वोर्ज॒मिष॑ञ्च नः ।  
आ॒रे बा॑धस्व दु॒च्छुना᳚म्  ॥
</details>

<details><summary>मूलम्</summary>

अग्न॒ आयूꣳ॑षि पवस॒ आ सु॒वोर्ज॒मिष॑ञ्च नः ।  
आ॒रे बा॑धस्व दु॒च्छुना᳚म्  ॥
</details>

<details><summary>भट्टभास्करटीका</summary>

9-10गार्हपत्यमुपतिष्ठते - अग्न आयूंषीति गायत्रीभ्याम् ॥ व्याख्याते चैते 'त्वमग्ने रुद्रः' इत्यत्र । हे अग्ने आयूंषि अन्नानि जीवनानि वा अस्मदीयानि त्वं खलु पवसे शोधय । यथा वर्धन्ते न क्षीयन्ते तथा कुर्विति भावः । नोस्माकमन्नमदनीयं भक्ष्यभोज्यादिकं ऊर्जं क्षीराज्यादिकं रसं चानुजानीह्याभिमुख्येन प्रेरय उत्पादय, सर्वदा देहीति भावः । दुच्छुनां दौर्गत्यादिसर्वोपद्रवान् दूरे नीत्वा बाधस्व विनाशय ।

  - [ टीका]  'अग्नये पवमानाय पुरोडाशमष्टाकपालं निर्वपेदग्नये पावकायाग्नये शुचये ज्योगामयावी' इत्यस्ति त्रिहविष्कोष्टिः । तत्राग्नये पवमानायेत्यस्य पुरोनुवाक्या - अग्न आयूंषीति गायत्री ॥ हे अग्ने आयूंषि जीवनान्यन्नानि वास्मदीयानि त्वं खलु पवसे शोधयसि, यथा वर्धन्ते, यथा वा न क्षीयन्ते । अत ऊर्जं रसं क्षीरादिकमिषमन्नं चास्मभ्यमासुव आभिमुख्येन सुव प्रेरय उत्पादयेत्यर्थः । आरे दूरे नीत्वा बाधस्व बाधय नाशय दुच्छुनामुपद्रवं ज्योगामयावित्वलक्षणम् । 'उत यदीतासुर्भवति जीवत्येव' `इति ब्राह्मणम् ॥]

  -  [ टीका]  'देवा वा इन्द्रियं वीर्यं व्यभजन्त ततो यदत्यशिष्यत' इत्यादि ब्राह्मणम् , 'अप्यग्निष्टोमे ग्रहीतव्याः' इत्यादि च । हे अग्ने आयूंषि पवस्व ऊर्जं रसं इषमन्नं च नः अस्मभ्यमासुव आनय दुच्छुनां दौर्गत्यं चास्माकमारे दूरे बाधस्वेति ॥
</details>

<details open><summary>विश्वास-प्रस्तुतिः</summary>

अग्ने॒ पव॑स्व॒ स्वपा॑ अ॒स्मे वर्च॑स्सु॒वीर्य᳚म् ।  [18]  
दध॒त्पोषꣳ॑ र॒यिम्मयि॑ ॥
</details>

<details><summary>मूलम्</summary>

अग्ने॒ पव॑स्व॒ स्वपा॑ अ॒स्मे वर्च॑स्सु॒वीर्य᳚म् ।  [18]  
दध॒त्पोषꣳ॑ र॒यिम्मयि॑ ॥
</details>

<details><summary>भट्टभास्करटीका</summary>

हे अग्ने शोभनकर्मा त्वमसि अस्मान् शोभनानुष्ठानान् कुरु । अस्मदर्थं शोभनं वीर्यं तेजो दीप्तिं च बलं वा शोधय प्रापय । पोषं वृद्धियुक्तं रयिं धनं च मयि दधत् स्थापयन्निति ॥

  - [तत्रैव याज्या - अग्ने पवस्वेति गायत्री ॥ हे अग्ने स त्वं पवस्व स्वपाः शोभनकर्मा । 'सोर्मनसी अलोमोषसी' इत्युत्तरपदाद्युदात्तत्वम् । अस्मे अस्मभ्यम् । 'सुपां सुलुक्' इति शेआदेशः । वर्चः बलं, सुवीर्यं शोभनवीर्ययुक्तं पवस्व शोधय वर्धय । 'वीरवीर्यौ च' इत्युत्तरपदाद्युदात्तत्वम् । अग्ने इत्यस्याविद्यमानत्वात् पवस्वेति न निहन्यते । किं कुर्वन्नित्याह - पोषं पुण्ष्टिं रयिं धनं च मयि दधत् धारयन् स्थापयन् वर्चो मे धेहीति । 'अभ्यस्तानामादिः' इत्याद्युदात्तत्वम् । 'यदग्नये पवमानाय निर्वपति पुनात्येवैनम्' `इति ब्राह्मणम् ॥]
</details>

<details><summary>भट्टभास्करटीका</summary>

अग्ने॑ गृहपते सुगृहप॒तिर॒हन्त्वया॑ गृ॒हप॑तिना भूयासꣳ सुगृहप॒तिर्मया॒ त्वङ्गृ॒हप॑तिना भूयाश्श॒तꣳ हिमा॒स्तामा॒शिष॒मा शा॑से॒ तन्त॑वे॒ ज्योति॑ष्मती॒न्तामा॒शिष॒माशा॑से॒ऽमुष्मै॒ ज्योति॑ष्मती॒ङ्कस्त्वा॑ युनक्ति॒ स त्वा॒ विमु॑ञ्च॒त्वग्ने᳚ व्रतपते व्र॒तम॑चारिष॒न्तद॑शक॒न्तन्मे॑ऽराधि य॒ज्ञो ब॑भूव॒ स आ [19]ब॒भू॒व॒ स प्र ज॑ज्ञे॒ स वा॑वृधे । 
</details>


<details><summary>भट्टभास्करटीका</summary>



अग्ने॑ गृहपते सुगृहप॒तिर॒हन्त्वया॑ गृ॒हप॑तिना भूयासम् ।  
सुगृहप॒तिर्मया॒ त्वङ्गृ॒हप॑तिना भूयाः ।
</details>

<details><summary>भट्टभास्करटीका</summary>

11अत्रैव 'अग्ने गृहपते' इत्यादि यजुर्व्याख्यातं अग्न्युपस्थाने 'सं पश्यामि' इत्यत्र ॥ हे अग्ने गृहकर्मणां पातः अहं त्वया गृहपतिना गृहकर्मणां पात्रा सह सुगृहपतिः सुष्ठु गृहकर्मणां पाता भूयासम् । मया च गृहपतिना त्वं सुगृहपतिः भूयाः ।

  - (टीका) गार्हपत्यमेवोपतिष्ठते - अग्ने गृहपत इति यजुर्भिः ॥ हे अग्ने गृहपते गृहकर्मणां पालयितः त्वया गृहपतिना स[गृ]हकर्मणां पालनं कुर्वता सुगृहपतिः शोभनेन तद्वान् भूयासम् । त्वमपि गृहपतिना मया सुगृहपतिर्भूयाः ।
</details>



<details><summary>मूलम् (संयुक्तम्)</summary>

श॒तꣳ हिमा॒स्तामा॒शिष॒मा शा॑से॒ तन्त॑वे॒ ज्योति॑ष्मती॒न्तामा॒शिष॒माशा॑से 
</details>

<details open><summary>विश्वास-प्रस्तुतिः</summary>

श॒तꣳ  हिमाः᳚ ।  
</details>

<details><summary>मूलम्</summary>

श॒तꣳ  हिमाः᳚ ।  
</details>

<details><summary>भट्टभास्करटीका</summary>

शतं वर्षाणि ।  
</details>

<details open><summary>विश्वास-प्रस्तुतिः</summary>

तामा॒शिष॒मा शा॑से ।  
</details>

<details><summary>मूलम्</summary>

तामा॒शिष॒मा शा॑से ।  
</details>

<details><summary>भट्टभास्करटीका</summary>

तां ज्योतिष्मतीं ब्रह्मवर्चसप्रधानामाशिषम् । अप्राप्ताभिमतार्थनमाशीः ।
</details>

<details open><summary>विश्वास-प्रस्तुतिः</summary>

तन्त॑वे॒ ज्योति॑ष्मती॒न्तामा॒शिष॒मा शा॑से ।  
</details>

<details><summary>मूलम्</summary>

तन्त॑वे॒ ज्योति॑ष्मती॒न्तामा॒शिष॒मा शा॑से ।  
</details>

<details><summary>भट्टभास्करटीका</summary>

तन्तवे सन्तानायाजाताय पुत्रादये आशासे प्रार्थये ।
</details>

<details open><summary>विश्वास-प्रस्तुतिः</summary>

अमुष्मै॒ ज्योति॑ष्मतीम्  +++(आशासे)+++  ॥
</details>

<details><summary>मूलम्</summary>

अमुष्मै॒ ज्योति॑ष्मतीम्  +++(आशासे)+++  ॥
</details>

<details><summary>भट्टभास्करटीका</summary>

अमुष्मै च जाताय देवदत्तादये तां ज्योतिष्मतीमाशिषमाशासे इति ॥

  -  [ कियन्तं कालमित्याह - शतं हिमाः शतं वर्षाणि हि मर्त्यानाम् । 'शतं त्वा हेमन्तानिन्धिषीय' इति ब्राह्मणम् । तावन्तं कालमिदमित्थं भवतु ।
  -  किञ्च - तामाशिषं,  अनागताभिप्रेतार्थप्रार्थनमाशीः, तामाशासे प्रार्थये । यद्वा - आशासनीया आयुरादिसर्वसम्पदाशीः, तामाशासे । 'आशासः क्वौ' इतीत्वम् । कीदृशीं? ज्योतिष्मतीं दीप्तिमतीं ब्रह्मवर्चसप्रधानाम् । कस्मै? तन्तवे अजातापत्यविषयमिदं; अमुष्मा इति वक्ष्यमाणस्य सन्निहितापत्यविषयत्वात् । अमुष्मा इति सन्निहितानामपत्यानां साधारणो निर्देशः । तस्मै सहस्रकिरणाय भास्कराय गोविन्दाय च तां ज्योतिष्मतीमाशिषमाशासे । 'पुत्रस्य नाम गृह्णाति' इत्यादि ब्राह्मणम् ॥]
</details>

<details open><summary>विश्वास-प्रस्तुतिः</summary>

कस्त्वा॑ युनक्ति॒ स त्वा॒ विमु॑ञ्च॒तु ।
</details>

<details><summary>मूलम्</summary>

कस्त्वा॑ युनक्ति॒ स त्वा॒ विमु॑ञ्च॒तु ।
</details>

<details><summary>भट्टभास्करटीका</summary>

12यज्ञं विमुञ्चति - कस्त्वेति ॥ कः प्रजापतिस्त्वां युनक्ति, अतस्स एव त्वां विमुञ्चतु हे यज्ञ स एव त्वां विमोक्तुं चार्हतीति ॥

  - [ यज्ञं यज्ञयोगेन युनक्ति - कस्त्वेति यजुषा ॥ कः प्रजापतिरेव हि त्वां युनक्ति योक्तुमर्हति, तस्मात्स त्वां युनक्तु हे यज्ञ युक्तात्मानं त्वां करोतु ॥]
</details>

<details open><summary>विश्वास-प्रस्तुतिः</summary>

अग्ने᳚ व्रतपते व्र॒तम॑चारिषम् ।
</details>

<details><summary>मूलम्</summary>

अग्ने᳚ व्रतपते व्र॒तम॑चारिषम् ।
</details>

<details><summary>भट्टभास्करटीका</summary>

13समिध आदधाति, व्रतं च विमुञ्चति - अग्ने व्रतपत इति ॥ हे अग्ने व्रतानां पातः त्वत्प्रसादाद्व्रतमचारिषं यथाशक्त्यनुष्ठितवानस्मि ।
</details>

<details open><summary>विश्वास-प्रस्तुतिः</summary>

तद॑शकम् ।
</details>

<details><summary>मूलम्</summary>

तद॑शकम् ।
</details>

<details><summary>भट्टभास्करटीका</summary>

त्वत्प्रसादात्तदशकं तत्प्रसाधयितुं शक्त एवाभूवम् । एतेन वैगुण्याभावः प्रतिपादितः ।
</details>

<details open><summary>विश्वास-प्रस्तुतिः</summary>

तन्मे॑ऽराधि ।
</details>

<details><summary>मूलम्</summary>

तन्मे॑ऽराधि ।
</details>

<details><summary>भट्टभास्करटीका</summary>

प्रसाधितत्वादेव तन्मे व्रतमराधि सिद्धमभूत् । एतेन फलसम्पत्तिरुक्ता ॥
</details>

<details open><summary>विश्वास-प्रस्तुतिः</summary>

य॒ज्ञो ब॑भूव॒ स आ [19] ब॒भू॒व॒   
स प्र ज॑ज्ञे॒ स वा॑वृधे ।
</details>

<details><summary>मूलम्</summary>

य॒ज्ञो ब॑भूव॒ स आ [19] ब॒भू॒व॒   
स प्र ज॑ज्ञे॒ स वा॑वृधे ।
</details>

<details><summary>भट्टभास्करटीका</summary>

14यज्ञस्य पुनरालम्भं जपति - यज्ञो बभूवेति । इयं पञ्चपदा जगती ॥ यज्ञोयं बभूव निवृत्तोभूत् । स आबभूव स निर्वृत्तोस्माकमावृत्त्या भवतु पुनःपुनर्भवतु । छान्दसो लिट् । स प्रजज्ञे प्रजातः प्रज्ञातो वास्तु प्रसिद्धोस्तु । स वावृधे स प्रसिद्धो वर्धताम् । 'तुजादीनाम्' इत्यभ्यासस्य दीर्घत्वम् ।
</details>

<details open><summary>विश्वास-प्रस्तुतिः</summary>

स दे॒वाना॒मधि॑पतिर्बभूव ।   
</details>

<details><summary>मूलम्</summary>

स दे॒वाना॒मधि॑पतिर्बभूव ।   
</details>

<details><summary>भट्टभास्करटीका</summary>

स च प्रसिद्धो देवानामधिपतिहेतुत्वादधिपतिः अधिकं पालयिता भवतु ।
</details>

<details open><summary>विश्वास-प्रस्तुतिः</summary>

सो अ॒स्माꣳ अधि॑पतीन्करोतु  ।
</details>

<details><summary>मूलम्</summary>

सो अ॒स्माꣳ अधि॑पतीन्करोतु  ।
</details>

<details><summary>भट्टभास्करटीका</summary>

स तादृशस्सन्नस्मानप्यधिपतीन् मनुष्याणामधिकं पालयितॄन् करोतु ।
</details>

<details open><summary>विश्वास-प्रस्तुतिः</summary>

व॒यꣵ स्या॑म॒ पत॑यो रयी॒णाम्  ॥
</details>

<details><summary>मूलम्</summary>

व॒यꣵ स्या॑म॒ पत॑यो रयी॒णाम्  ॥
</details>

<details><summary>भट्टभास्करटीका</summary>

तदर्थं वयं रयीणां धनानां पतयस्स्वामिनस्स्याम भवेम । पूर्व्ववन्नाम उदात्तत्वम् ॥
</details>

<details open><summary>विश्वास-प्रस्तुतिः</summary>

गोमाꣳ॑ अ॒ग्नेऽवि॑माꣳ अ॒श्वी य॒ज्ञो नृ॒वथ्स॑खा॒ सद॒मिद॑प्रमृ॒ष्यः ।  
इडा॑वाꣳ ए॒षो अ॑सुर प्र॒जावा᳚न्दी॒र्घो र॒यिᳶ पृ॑थुबु॒ध्नस्स॒भावान्॑ ॥ [20]
</details>

<details><summary>मूलम्</summary>

गोमाꣳ॑ अ॒ग्नेऽवि॑माꣳ अ॒श्वी य॒ज्ञो नृ॒वथ्स॑खा॒ सद॒मिद॑प्रमृ॒ष्यः ।  
इडा॑वाꣳ ए॒षो अ॑सुर प्र॒जावा᳚न्दी॒र्घो र॒यिᳶ पृ॑थुबु॒ध्नस्स॒भावान्॑ ॥ [20]
</details>

<details><summary>भट्टभास्करटीका</summary>

15प्राङुत्क्रम्य गोमतीं जपति - गोमानिति त्रिष्टुभा ॥ यज्ञः पुनराभवत्वित्युक्तं, कीदृशः स आभवत्विति स विशेष्यते - हे अग्ने गोभिर्बहुभिः अविभिरश्वैश्च तद्वान् नृवत्सखा मनुष्यवन्तो देवास्सखायो यस्य तादृशः । छान्दसम्मतुपो वत्वम् । सदमित्सदैवाप्रमृष्यः अनभिभवनीयः । 'ऋदुपधाच्चाकॢपिचृतेः' इति क्यप्, 'ययतोश्चातदर्थे' इत्युत्तरपदान्तोदात्तत्वम् । इडावानन्नवान् । 'दीर्घादटि समानपादे' इति नकारस्य संहितायां रुत्वम् । प्रजावान् दीर्घः सन्ततिमान् अविछिन्नः पृथुबुध्नः विस्तीर्णमूलः रयिः साक्षाद्धनं च सभावान् गृहवान् एष ईदृशो यज्ञः पुनःपुनराभवतु आगच्च्छतु कालेकाले असुर असुमान् प्राणवान् । मत्वर्थीयो रः, सूलुक् ॥

इति षष्ठे षष्ठोनुवाकः ॥  
</details>

