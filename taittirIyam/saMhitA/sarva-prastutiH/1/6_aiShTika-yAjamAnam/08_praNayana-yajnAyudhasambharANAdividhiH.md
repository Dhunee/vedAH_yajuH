+++
title = "०८ प्रणयन-यज्ञायुधसम्भराणादिविधिः"

+++

 प्रजापतिर्ऋषिः
<details open><summary>विश्वास-प्रस्तुतिः</summary>

यो वै श्र॒द्धामना॑रभ्य य॒ज्ञेन॒ यज॑ते॒ ।  
नास्ये॒ष्टाय॒ श्रद्द॑धते॒ऽपᳶ प्र ण॑यति ।  
श्र॒द्धा वा आपः॑ ।  
श्र॒द्धामे॒वाऽऽरभ्य॑ य॒ज्ञेन॑ यजते ।  
उ॒भये᳚ऽस्य देवमनु॒ष्या इ॒ष्टाय॒ श्रद्द॑धते ।  
</details>

<details><summary>मूलम्</summary>

यो वै श्र॒द्धामना॑रभ्य य॒ज्ञेन॒ यज॑ते॒ ।  
नास्ये॒ष्टाय॒ श्रद्द॑धते॒ऽपᳶ प्र ण॑यति ।  
श्र॒द्धा वा आपः॑ ।  
श्र॒द्धामे॒वाऽऽरभ्य॑ य॒ज्ञेन॑ यजते ।  
उ॒भये᳚ऽस्य देवमनु॒ष्या इ॒ष्टाय॒ श्रद्द॑धते ।  
</details>

<details><summary>भट्टभास्करटीका</summary>

1अपां प्रणयनं विधातुमाह - यो वा इत्यादि ॥ 'श्रदन्तरोरुपसर्गवद्वृत्तिः' इति दधातेः 'आतश्चोपसर्गे' इत्यङ् । अनारभ्यासन्निधाष्य न श्रद्दधते देवा मनुष्याश्च । विशिष्टदेशमन्त्रक्रमपाठसाधनं प्रणयनम् । 'श्रद्धा वा आपः' इति शोधकत्वेन श्रद्धाजनकत्वात् ।
</details>

<details open><summary>विश्वास-प्रस्तुतिः</summary>

तदा॑हु॒रति॒ वा ए॒ता वर्त्र॑न्नेद॒न्ति ।  
</details>

<details><summary>मूलम्</summary>

तदा॑हु॒रति॒ वा ए॒ता वर्त्र॑न्नेद॒न्ति ।  
</details>

<details><summary>भट्टभास्करटीका</summary>

तदाहुरित्यादि । वर्त्रं शरीरेन्द्रियवृत्तिः । एता आपस्तदतिनेदन्ति अतिगछन्ति अतिव्याप्य वर्तन्ते । णिदृ णेदृ गतादिषु ।  
</details>

<details open><summary>विश्वास-प्रस्तुतिः</summary>

अति॒ वाच॒म्  +++(नेदन्ति)+++ ।  
मनो॒ वावैता नाति॑ नेद॒न्तीति ।  
मन॑सा॒ प्र ण॑यति ।
</details>

<details><summary>मूलम्</summary>

अति॒ वाच॒म्  +++(नेदन्ति)+++ ।  
मनो॒ वावैता नाति॑ नेद॒न्तीति ।  
मन॑सा॒ प्र ण॑यति ।
</details>

<details><summary>भट्टभास्करटीका</summary>

वागिन्द्रियं चातिनेदन्ति, मनइन्द्रियं तु नातिनेदन्ति नातिवर्तन्ते, तस्मान्मनसा प्रणयतीत्याहुः ।
</details>

<details open><summary>विश्वास-प्रस्तुतिः</summary>

इयव्ँवै मनः॑ [25] अ॒नयै॒वैना॒ᳶ प्र ण॑यति ।
</details>

<details><summary>मूलम्</summary>

इयव्ँवै मनः॑ [25] अ॒नयै॒वैना॒ᳶ प्र ण॑यति ।
</details>

<details><summary>भट्टभास्करटीका</summary>

इयं वा इत्यादि । मनसो व्यापकत्वात् ।
</details>

<details open><summary>विश्वास-प्रस्तुतिः</summary>

अस्क॑न्नहविर्भवति॒ य ए॒वव्ँवेद॑ ।
</details>

<details><summary>मूलम्</summary>

अस्क॑न्नहविर्भवति॒ य ए॒वव्ँवेद॑ ।
</details>

<details><summary>भट्टभास्करटीका</summary>

अस्कन्नहविरिति । पृथिव्यत्मना व्यापकेन मनसा धृतत्वादपाम् ॥
</details>

## यज्ञायुधसम्भराणादि


<details><summary>मूलम् (संयुक्तम्)</summary>

यज्ञायु॒धानि॒ सम्भ॑रति य॒ज्ञो वै य॑ज्ञायु॒धानि॑ य॒ज्ञमे॒व तथ्सम्भ॑रति
यदेक॑मेकꣳ स॒म्भरे᳚त्पितृदेव॒त्या॑नि स्युः
यत् स॒ह सर्वा॑णि मानु॒षाणि॒ द्वेद्वे॒ सम्भ॑रति याज्यानुवा॒क्य॑योरे॒व रू॒पङ्क॑रो॒ति 
</details>

<details open><summary>विश्वास-प्रस्तुतिः</summary>

यज्ञायु॒धानि॒ सम्भ॑रति ।  
य॒ज्ञो वै य॑ज्ञायु॒धानि॑ ।    
य॒ज्ञमे॒व तथ्सम्भ॑रति ।  
यदेक॑मेकꣳ स॒म्भरे᳚त्पितृदेव॒त्या॑नि स्युः ।   
यत् स॒ह सर्वा॑णि मानु॒षाणि॒ द्वेद्वे॒ सम्भ॑रति ।  
याज्यानुवा॒क्य॑योरे॒व रू॒पङ्क॑रोति ।
</details>

<details><summary>मूलम्</summary>

यज्ञायु॒धानि॒ सम्भ॑रति ।  
य॒ज्ञो वै य॑ज्ञायु॒धानि॑ ।    
य॒ज्ञमे॒व तथ्सम्भ॑रति ।  
यदेक॑मेकꣳ स॒म्भरे᳚त्पितृदेव॒त्या॑नि स्युः ।   
यत् स॒ह सर्वा॑णि मानु॒षाणि॒ द्वेद्वे॒ सम्भ॑रति ।  
याज्यानुवा॒क्य॑योरे॒व रू॒पङ्क॑रोति ।
</details>

<details><summary>भट्टभास्करटीका</summary>

2यज्ञायुधानीत्यादि ॥ तदधीनत्वाद्यज्ञनिवृत्तेस्ताच्छब्द्यम् । एकैकप्रयोगे पितृदेवत्यानि पात्राणि स्युः । सवेर्षां सह प्रयोगे मानुषाणि  +++(स्युः?)+++ त्युः । तस्माद्द्वेद्वे प्रयुनक्ति । द्वित्वान्वयाद्याज्यानुवाक्यारूपलाभः ।
</details>

<details open><summary>विश्वास-प्रस्तुतिः</summary>

अथो॑ मिथु॒नमे॒व ।
</details>

<details><summary>मूलम्</summary>

अथो॑ मिथु॒नमे॒व ।
</details>

<details><summary>भट्टभास्करटीका</summary>

अथो अपि च । द्वित्वान्वयेन मिथुनत्वमेव सम्पद्यते ।
</details>

<details open><summary>विश्वास-प्रस्तुतिः</summary>

यो वै दश॑ यज्ञायु॒धानि॒ वेद॑ मुख॒तो᳚ऽस्य य॒ज्ञᳵ क॑ल्पते ।
</details>

<details><summary>मूलम्</summary>

यो वै दश॑ यज्ञायु॒धानि॒ वेद॑ मुख॒तो᳚ऽस्य य॒ज्ञᳵ क॑ल्पते ।
</details>

<details><summary>भट्टभास्करटीका</summary>

यो वै दशेत्यादि । स्फ्यादयो दश । यज्ञायुधानि यागारम्भे यो वेद, अस्य यज्ञारम्भ एव यज्ञस्सम्पद्यते; तदात्मकत्वाद्यज्ञस्य । 'आद्यादिभ्यस्तसिः' ।
</details>

<details open><summary>विश्वास-प्रस्तुतिः</summary>

स्फ्यः [26] च॒ क॒पाला॑नि चाग्निहोत्र॒हव॑णी च  ..  
</details>

<details><summary>मूलम्</summary>

स्फ्यः [26] च॒ क॒पाला॑नि चाग्निहोत्र॒हव॑णी च  ..  
</details>

<details><summary>भट्टभास्करटीका</summary>

कानि पुनस्तनीत्याह - स्फ्यश्छेदनादिकृत् । कपालानि हविरधिश्रयणार्थानि । अग्निहोत्रहवणी हविर्निर्वपणाद्यथा ।
</details>

<details open><summary>विश्वास-प्रस्तुतिः</summary>

शूर्प॑ञ्च कृष्णाजि॒नञ्च ..  
</details>

<details><summary>मूलम्</summary>

शूर्प॑ञ्च कृष्णाजि॒नञ्च ..  
</details>

<details><summary>भट्टभास्करटीका</summary>

शूर्पं परावपनार्थम् । कृष्णाजिनं कृष्णमृगचर्म उलूखलाद्यधिकरणम् ।
</details>

<details open><summary>विश्वास-प्रस्तुतिः</summary>

शम्या॑ चो॒लूख॑लञ्च ..   
</details>

<details><summary>मूलम्</summary>

शम्या॑ चो॒लूख॑लञ्च ..   
</details>

<details><summary>भट्टभास्करटीका</summary>

शम्या समाहननाद्यर्था । उलूखलमवहन्तव्याधिकरणम् ।
</details>

<details open><summary>विश्वास-प्रस्तुतिः</summary>

मुस॑लञ्च दृ॒षच्चोप॑ला च ...  
ए॒तानि॒ वै दश॑ यज्ञायु॒धानि  ।  
य ए॒वव्ँवेद॑ मुख॒तो᳚ऽस्य य॒ज्ञᳵ क॑ल्पते ।
</details>

<details><summary>मूलम्</summary>

मुस॑लञ्च दृ॒षच्चोप॑ला च ...  
ए॒तानि॒ वै दश॑ यज्ञायु॒धानि  ।  
य ए॒वव्ँवेद॑ मुख॒तो᳚ऽस्य य॒ज्ञᳵ क॑ल्पते ।
</details>

<details><summary>भट्टभास्करटीका</summary>

मुसलुमवहननकृत् । दृषत्पेष्णाधिकराम् । उपला पेषणी ॥
</details>



<details><summary>मूलम् (संयुक्तम्)</summary>

यो वै दे॒वेभ्य॑ᳶ प्रति॒प्रोच्य॑ य॒ज्ञेन॒ यज॑ते जु॒षन्ते᳚ऽस्य दे॒वा ह॒व्यꣳ ह॒विर्नि॑रु॒प्यमा॑णम॒भि म॑न्त्रयेता॒ग्निꣳ होता॑रमि॒ह तꣳ हु॑व॒ इति॑ [27]दे॒वेभ्य॑ ए॒व प्र॑ति॒प्रोच्य॑ य॒ज्ञेन॑ यजते जु॒षन्ते᳚ऽस्य दे॒वा ह॒व्यम्। 
</details>

<details open><summary>विश्वास-प्रस्तुतिः</summary>

यो वै दे॒वेभ्य॑ᳶ प्रति॒प्रोच्य॑ य॒ज्ञेन॒ यज॑ते ।  
जु॒षन्ते᳚ऽस्य दे॒वा ह॒व्यम् ।  
ह॒विर्नि॑रु॒प्यमा॑णम॒भि म॑न्त्रयेत ।  


अ॒ग्निꣳ होता॑रमि॒ह तꣳ हु॑व॒ इति॑ ।  
दे॒वेभ्य॑ ए॒व प्र॑ति॒प्रोच्य॑ य॒ज्ञेन॑ यजते ।  
जु॒षन्ते᳚ऽस्य दे॒वा ह॒व्यम् ।
</details>

<details><summary>मूलम्</summary>

यो वै दे॒वेभ्य॑ᳶ प्रति॒प्रोच्य॑ य॒ज्ञेन॒ यज॑ते ।  
जु॒षन्ते᳚ऽस्य दे॒वा ह॒व्यम् ।  
ह॒विर्नि॑रु॒प्यमा॑णम॒भि म॑न्त्रयेत ।  


अ॒ग्निꣳ होता॑रमि॒ह तꣳ हु॑व॒ इति॑ ।  
दे॒वेभ्य॑ ए॒व प्र॑ति॒प्रोच्य॑ य॒ज्ञेन॑ यजते ।  
जु॒षन्ते᳚ऽस्य दे॒वा ह॒व्यम् ।
</details>

<details><summary>भट्टभास्करटीका</summary>

3अथ हविर्निर्वप्णे कञ्चिद्विशेषमाह - यो वा इत्यादि ॥ प्रतिप्रोच्य प्रत्यावेद्य जुषन्ते सेवन्ते अस्य हव्यं देवाः । हविर्निरुप्यमाणमित्यादि ।
</details>

<details open><summary>विश्वास-प्रस्तुतिः</summary>

ए॒ष वै य॒ज्ञस्य॒ ग्रहो॑ गृही॒त्वैव य॒ज्ञेन॑ यजते ।   
</details>

<details><summary>मूलम्</summary>

ए॒ष वै य॒ज्ञस्य॒ ग्रहो॑ गृही॒त्वैव य॒ज्ञेन॑ यजते ।   
</details>

<details><summary>भट्टभास्करटीका</summary>

एष वा इत्यादि । एष मन्त्रो यज्ञस्य ग्रहः गृह्यतेनेन यज्ञ इति । तस्माद्गृहीत्वैव यज्ञमनेनाभिमन्त्रणेन; ततो यागमारभते ।
</details>

<details open><summary>विश्वास-प्रस्तुतिः</summary>

तदु॑दि॒त्वा वाच॑य्ँयच्छति य॒ज्ञस्य॒ धृत्यै᳚ ।  
</details>

<details><summary>मूलम्</summary>

तदु॑दि॒त्वा वाच॑य्ँयच्छति य॒ज्ञस्य॒ धृत्यै᳚ ।  
</details>

<details><summary>भट्टभास्करटीका</summary>

तदुदित्वा तद्वचनानन्तरं वाचं यच्छत्यवचनो भवति यज्ञस्य धृत्यै गृहीतस्य यज्ञस्याविस्रंसनाय ।
</details>

<details open><summary>विश्वास-प्रस्तुतिः</summary>

अथो॒ मन॑सा॒ वै प्र॒जाप॑तिर्य॒ज्ञम॑तनुत ।  
मन॑सै॒व तद्य॒ज्ञन्त॑नुते॒ रख्ष॑सा॒मन॑न्ववचाराय ।
</details>

<details><summary>मूलम्</summary>

अथो॒ मन॑सा॒ वै प्र॒जाप॑तिर्य॒ज्ञम॑तनुत ।  
मन॑सै॒व तद्य॒ज्ञन्त॑नुते॒ रख्ष॑सा॒मन॑न्ववचाराय ।
</details>

<details><summary>भट्टभास्करटीका</summary>

अथो अपि च प्रजापतिरिव मनसैवायं यज्ञं तनितुमर्हति किं वाचा । एवं हि क्रियमाणं रक्षसाम् अनन्ववचारायाननुप्रवेशाय भवति ॥
</details>

<details open><summary>विश्वास-प्रस्तुतिः</summary>

यो वै य॒ज्ञय्ँयोग॒ आग॑ते यु॒नक्ति॑ यु॒ङ्क्ते यु॑ञ्जा॒नेषु ।
</details>

<details><summary>मूलम्</summary>

यो वै य॒ज्ञय्ँयोग॒ आग॑ते यु॒नक्ति॑ यु॒ङ्क्ते यु॑ञ्जा॒नेषु ।
</details>

<details><summary>भट्टभास्करटीका</summary>

4अथ यज्ञयोगं विदधाति - यो वा इत्यादि ॥ योगे यागकाल आगते यज्ञं यो युनक्ति बध्नाति, अयमेव युञ्जानेषु यजमानेषु मध्ये युङ्क्ते युङ्क्त इति व्यपदेशमर्हति । यद्वा - युञ्जानेष्वात्मानं योजयति ।
</details>

<details open><summary>विश्वास-प्रस्तुतिः</summary>

कस्त्वा॑ युनक्ति॒ स त्वा॑ युन॒क्त्वित्या॑ह ।   
प्र॒जाप॑ति॒र्वै कः ...  
प्र॒जाप॑तिनै॒वैन॑य्ँयुनक्ति यु॒ङ्क्ते यु॑ञ्जा॒नेषु॑ ॥ [28]
</details>

<details><summary>मूलम्</summary>

कस्त्वा॑ युनक्ति॒ स त्वा॑ युन॒क्त्वित्या॑ह ।   
प्र॒जाप॑ति॒र्वै कः ...  
प्र॒जाप॑तिनै॒वैन॑य्ँयुनक्ति यु॒ङ्क्ते यु॑ञ्जा॒नेषु॑ ॥ [28]
</details>

<details><summary>भट्टभास्करटीका</summary>

मन्त्रपदमिदनीं व्याचष्टे - कस्त्वेति । गतम् ॥

इति षष्ठेष्टमोनुवाकः ॥  
</details>
