---
title: ०२ बर्हिरास्तरणम्

---

<details><summary>भास्करोक्त-विनियोगः</summary>

अश्वपर्शुमसिदं वाभिमन्त्रयते
</details>


+++(बर्हिर्लवनद्वारेण)+++ य॒ज्ञस्य॑ घो॒ष+++(य)+++द् अ॑सि। 
____

<details><summary>भास्करोक्त-विनियोगः</summary>

गार्हपत्ये प्रतितपति
</details>


प्रत्यु॑ष्ट॒ꣳ॒ रख्ष॒ᳶ, प्रत्यु॑ष्टा॒ अरा॑तयः+++(=अदातारः)+++।
____

<details><summary>भास्करोक्त-विनियोगः</summary>

गार्हपत्य-प्रदेशाद् आहवनीयं गच्छति
</details>


प्र+इ॒यम् +++(अश्वपर्शुः)+++ अ॑गाद्,  
धि॒षणा॑+++(=धृष्टा [लवने])+++ ब॒र्॒हिर् अच्छ॒ +++(आप्तुं)+++ मनु॑ना कृ॒ता स्व॒धया॒+++(=अश्वमांसेन)+++ वित॑ष्टा॒+++(=वितनूकृता)+++।  
त +++(बर्हिर्)+++ आव॑हन्ति क॒वय॑ᳶ पु॒रस्ता᳚द्  
दे॒वेभ्यो॒ जुष्ट॑म् इ॒ह ब॒र्॒हिर् आ॒सदे॑+++(=आसादयितव्यम्)+++।
____

<details><summary>भास्करोक्त-विनियोगः</summary>

प्रस्तरार्थान् दर्भान्प्रतिगृह्णाति
</details>


दे॒वाना᳚म् परि-षू॒तम्+++(=गृहीतम्)+++ अ॑सि। 
____

<details><summary>भास्करोक्त-विनियोगः</summary>

दर्भस्तम्बम् उन्मार्ष्टि
</details>


+++(हे दर्भस्तम्ब!)+++ व॒र्॒ष-वृ॑द्धम् असि। 
____

<details><summary>भास्करोक्त-विनियोगः</summary>

असिदादिना बर्हिस् संश्लेषयति
</details>


देव॑बर्हि॒र्! मा त्वा॒ +++(पर्वणो)+++ ऽन्वङ्+++(=ऽधस्तात्)+++ मा +++(ऽच्छिदम्)+++ ति॒र्यक् ।

+++(कस्मात्पुनरन्वक् छेदादि वर्ज्यत इत्याह)+++  
पर्व॑+++(=प्ररोहस्थानं)+++ ते +++(पुनरपि प्ररोहार्थं)+++ +++(आ)+++राध्यासम् ।

____

<details><summary>भास्करोक्त-विनियोगः</summary>

आच्छिनत्ति
</details>


आ॒च्छे॒त्ता ते॒ मा रि॑षम् ।
____

<details><summary>भास्करोक्त-विनियोगः</summary>

आच्छिन्नान् अभिमृशति
</details>


देव॑बर्हिश्! श॒त-व॑ल्श॒व्ँ+++(=प्ररोहं)+++ वि रो॑ह ।

<details><summary>भास्करोक्त-विनियोगः</summary>

आत्मानं प्रत्यभिमृशति
</details>


स॒हस्र॑-वल्शाः॒+++(=प्ररोहाः)+++ [2] वि व॒यꣳ रु॑हेम ।  

____

<details><summary>भास्करोक्त-विनियोगः</summary>

प्रस्तरं निदधाति
</details>


पृ॒थि॒व्यास् स॒म्पृच॑ᳶ +++(असमान्)+++ पाहि ।

____

<details><summary>भास्करोक्त-विनियोगः</summary>

निधनानि सम्भरति
</details>


सु॒स॒म्भृता᳚ +++(रज्ज्वा)+++ त्वा॒ सम्भ॑रामि +++(इतरमुष्टिभिस् सह)+++ ।

____

<details><summary>भास्करोक्त-विनियोगः</summary>

रास्नां करोति
</details>


अदि॑त्यै॒ रास्ना॑+++(=रशना/ रश्मी)+++ ऽसि ।

____

<details><summary>भास्करोक्त-विनियोगः</summary>

सन्नह्यति
</details>


इ॒न्द्रा॒ण्यै स॒न्नह॑नम् +++(= शुल्बान्तयोस्संश्लेषणम् एव)+++ ।

+++('इन्द्राणी वा अग्रे देवतानां समनह्यत' (तै.ब्रा. 3.2.2) इति ब्राह्मणम् ।)+++
____

<details><summary>भास्करोक्त-विनियोगः</summary>

ग्रन्थिं करोति
</details>


पू॒षा ते᳚ ग्र॒न्थिङ् ग्र॑थ्नातु  ।

____

<details><summary>भास्करोक्त-विनियोगः</summary>

शुल्बान्तमुपगूहति
</details>


स +++(ग्रन्थिः)+++ ते॒ मा +++(प्रदेशान्तरम्)+++ ऽऽस्था᳚त् ।

____

<details><summary>भास्करोक्त-विनियोगः</summary>

बर्हिरुद्यच्छते
</details>


इन्द्र॑स्य त्वा बा॒हुभ्या॒म् उद्य॑च्छे ।
____

<details><summary>भास्करोक्त-विनियोगः</summary>

शीर्षन्नधिनिधत्ते
</details>


बृह॒स्पते᳚र् मू॒र्ध्ना ह॑रामि ।  

____

<details><summary>भास्करोक्त-विनियोगः</summary>

प्रत्यागच्छति
</details>


उ॒र्व् अ॑न्तरि॑ख्ष॒म् अन्वि॑हि ।  
+++(महान् पन्थाः, सुखेन गच्छेति भावः ॥)+++

____

<details><summary>भास्करोक्त-विनियोगः</summary>

उपरि सादयति
</details>


+++(श्वो हविषो धारणाद्, अग्नौ प्रहरिष्यमाणत्वात् च)+++ दे॒व॒ङ्ग॒मम् अ॑सि ॥ [3]  

