+++
title = "१२ काम्येष्टिमन्त्राः"

+++

<details><summary>विस्तारः (द्रष्टुं नोद्यम्)</summary>

संहितायां २,२,७ अनुवाकयोराम्नातानां काम्येष्टीनां याज्यापुरोनुवाक्याः

१,३,७ गायत्री,
२,४,९-११
१३-१४, १६-१९ त्रिष्टुप्
५, ८, १२, १५ अनुष्टुप्
६ बृहती
विश्वेदेवा ऋषयः
</details>


##  पशुकामस्यैन्द्रेष्टेः  

### पुरोनुवाक्या
<details><summary>भास्करोक्त-विनियोगः</summary>

1'ऐन्द्रं चरुं निर्वपेत्पशुकामः' इत्यस्य पुरोनुवाक्या - इन्द्रं व इति गायत्री ॥ याजमानब्राह्मणमध्ये याज्याकाण्डं वैश्वदेवम् ।
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/01/007/10_indraM_vo.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/01/007/10_indraM_vo.md"  newLevelForH1="5" includeTitle="false"> </div>  

### याज्या
<details><summary>भास्करोक्त-विनियोगः</summary>

2तत्रैव याज्या - इन्द्रं नर इति त्रिष्टुप् ॥ 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/07/027/01_indraM_naro.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/07/027/01_indraM_naro.md"  newLevelForH1="5" includeTitle="false"> </div>  

## इन्द्रियावद्यागे 
### पुरोनुवाक्या
<details><summary>भास्करोक्त-विनियोगः</summary>

3'इन्द्रायेन्द्रियावते पुरोडाशमेकादशकपालं निर्वपेत्' इत्यस्य पुरोनुवाक्या - इन्द्रियाणीति गायत्री ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/03/037/09_indriyANi_shatakrato.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/03/037/09_indriyANi_shatakrato.md"  newLevelForH1="5" includeTitle="false"> </div>  

### याज्या
<details><summary>भास्करोक्त-विनियोगः</summary>

4तत्रैव याज्या - अनु त इति त्रिष्टुप् ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/06/025/08_anu_te.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/06/025/08_anu_te.md"  newLevelForH1="5" includeTitle="false"> </div>  


## घर्मवद्यागे 
### पुरोनुवाक्या
<details><summary>भास्करोक्त-विनियोगः</summary>

5'इन्द्राय घर्मवते पुरोडाशमेकादशकपालं निर्वपेद्ब्रह्मवर्चसकामः' इत्यस्य पुरोनुवाक्या - आ यस्मिन्नित्यनुष्टुप् ॥ 
</details>

<div class="js_include" url="/vedAH_yajuH/taittirIyam/saMhitA/Rk/vishvAsa-prastutiH/1/6_aiShTika-yAjamAnAdi/12_kAmyeShTi-mantrAH/A_yasmin.md"  newLevelForH1="5" includeTitle="false"> </div>  

<div class="js_include" url="/vedAH_yajuH/taittirIyam/saMhitA/Rk/sarvASh_TIkAH/1/6_aiShTika-yAjamAnAdi/12_kAmyeShTi-mantrAH/A_yasmin.md"  newLevelForH1="5" includeTitle="false"> </div>  


### याज्या
<details><summary>भास्करोक्त-विनियोगः</summary>

6तत्रैव याज्या - आमास्विति पथ्याबृहती, तृतीयपादस्य द्वादशाक्षरत्वात् ॥ 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/08/089/07_AmAsu_pakvamairaya.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/08/089/07_AmAsu_pakvamairaya.md"  newLevelForH1="5" includeTitle="false"> </div>  


## अर्कवद्-यागे 
### पुरोनुवाक्या
<details><summary>भास्करोक्त-विनियोगः</summary>

7'इन्द्रायार्कवते पुरोडाशमेकादशकपालं निर्वपेदन्नकामः' इत्यस्य पुरोनुवाक्या - इन्द्रमिदिति गायत्री ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/007/01_indramidgAthino_bRhadindramarkebhirarkiNaH.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvaSh_TIkAH/01/007/01_indramidgAthino_bRhadindramarkebhirarkiNaH.md"  newLevelForH1="5" includeTitle="false"> </div>  


### याज्या
<details><summary>भास्करोक्त-विनियोगः</summary>

8तत्रैव याज्या - गायन्तीत्यनुष्टुप् ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/010/01_gAyanti_tvA.md"  newLevelForH1="5" includeTitle="false"> </div>  


<div class="js_include" url="/vedAH_Rk/shAkalam/saMhitA/sarvaSh_TIkAH/01/010/01_gAyanti_tvA.md"  newLevelForH1="5" includeTitle="false"> </div>  

## अंहोमुग्यागे 
### पुरोनुवाक्या
<details><summary>भास्करोक्त-विनियोगः</summary>

9'इन्द्रायांहोमुचे पुरोडाशमेकादशकपालं निर्वपेद् यः पाप्मना गृहीतस् स्यात्' इत्यस्य पुरोनुवाक्या - अंहोमुच इति त्रिष्टुप् ॥ 
</details>

<div class="js_include" url="/vedAH_yajuH/taittirIyam/saMhitA/Rk/vishvAsa-prastutiH/1/6_aiShTika-yAjamAnAdi/12_kAmyeShTi-mantrAH/aMhomuche_pra.md"  newLevelForH1="5" includeTitle="false"> </div>  

<div class="js_include" url="/vedAH_yajuH/taittirIyam/saMhitA/Rk/sarvASh_TIkAH/1/6_aiShTika-yAjamAnAdi/12_kAmyeShTi-mantrAH/aMhomuche_pra.md"  newLevelForH1="5" includeTitle="false"> </div>  

### याज्या
<details><summary>भास्करोक्त-विनियोगः</summary>

10तत्रैव याज्या - विवेषेति त्रिष्टुप् ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/03/032/14_viveSha_yanmA.md"  newLevelForH1="5" includeTitle="false"> </div>  


<div class="js_include" url="/vedAH_Rk/shAkalam/saMhitA/sarvASh_TIkAH/03/032/14_viveSha_yanmA.md"  newLevelForH1="5" includeTitle="false"> </div>  



### याज्या
<details><summary>भास्करोक्त-विनियोगः</summary>

11तत्रैव याज्या विकल्प्यते - प्र सम्राजमिति त्रिष्टुप् ॥ 
</details>


<details open><summary>विश्वास-प्रस्तुतिः - ऋक्</summary>

प्र स॒म्राज॑म्, प्रथ॒मम् अ॑ध्व॒राणा᳚म्, [48]   
अꣳहो॒मुच॑व्ँ, वृष॒भय्ँ य॒ज्ञिया॑नाम् ।  
अ॒पान् नपा॑तम्, अश्विना॒ हय॑न्तम्+++(←हय गतौ)+++  
अ॒स्मिन् न॑र इन्द्रि॒यन् ध॑त्त॒म् ओजः॑  ॥
</details>

<details><summary>Keith</summary>

First lord of sacrifices [3],  
Freeing from trouble, the best of those worthy of offering,  
Son of the waters, the impeller, O ye Aśvins;  
Do ye confer power and strength on this one.
</details>


<details><summary>मूलम्</summary>

प्र स॒म्राज॑म्प्रथ॒मम॑ध्व॒राणा᳚म् [48]   
अꣳहो॒मुच॑व्ँवृष॒भय्ँय॒ज्ञिया॑नाम् ।  
अ॒पान्नपा॑तमश्विना॒ हय॑न्तम्  
अ॒स्मिन्न॑र इन्द्रि॒यन्ध॑त्त॒मोजः॑  ॥
</details>

<details><summary>भट्टभास्कर-टीका</summary>

सम्राजं सङ्गतदीप्तिम् । 'मो राजि समः क्वौ' । अध्वराणां यज्ञानां प्रथमं प्रधानम् । अंहोमुचमंहसो मोक्तारं इन्द्रम्, स्थानाद्गम्यते । वृषभं वर्षितारं कामानां दातारम् । याज्ञियानां यज्ञार्हाणां मध्ये सम्राजं सम्यग्राजन्तं यज्ञियानां वा सम्बन्धिनं स्वामित्वेन यज्ञियानां वा वृषभम् । 'यज्ञर्त्विग्भ्याम्' इति घः ।   
अपां नपातमपां चतुर्थमिन्द्रं अस्मान्मध्यमः ततो मेघः तत आप इति । न पातयति न च्यावयतीति नपात् । 'नाभ्राण्णपात् ' इति निपात्यते ।  
**हयन्तं** वर्धमानं अविच्छिन्नैश्वर्यं सर्वगम् । हय गतौ । 

हे **नरः** मनुष्या ऋत्विजः  
ईदृशम् इन्द्रं **प्रगच्छत** प्रकर्षेण बन्धुत्वेन भजत, यथायं यजमानः अंहसो मुञ्चतीति ।  
यद्वा - प्रेत्यस्याख्यातापेक्षायां **धत्तम्** इति वक्ष्यमाणत्वाच्च धत्तेति सामर्थ्याद्योग्यं लभ्यते ।  
इदनीम् अश्विनाव् उच्येते -  
हे **अश्विनौ** युवामपि **अस्मिन्** यजमाने **इन्द्रियं** चक्षुरादि-दार्ढ्यं **ओजः** बलं च **प्रधत्तं** प्रकर्षेण स्थापयतम् ।  
अत्रापि विशेषाकाङ्क्षायां प्रेति प्रकृतं सम्बध्यते, अंहसश्च मुक्तोस्त्विति ॥
</details>

## वैमृधयागे  
### पुरोनुवाक्या
<details><summary>भास्करोक्त-विनियोगः</summary>

12इन्द्राय वैमृधाय पुरोडाशमेकादशकपालं निर्वपेद्यम्मृधोभि प्रवेपेरन्राष्ट्राणि वाभि समियुरिन्द्रमेव वैमृधम्' इत्यस्य पुरोनुवाक्या - वि न इन्द्रेत्यनुष्टुप् ॥ 
</details>



<details open><summary>विश्वास-प्रस्तुतिः - ऋक्</summary>

वि न॑ इन्द्र॒ मृधो॑+++(=योद्धॄन्)+++ जहि  
नी॒चा य॑च्छ पृतन्य॒तः+++(←पृतना + क्यच्)+++ ।   
अ॒ध॒स्-प॒दन् तम् ई᳚ङ् कृधि॒  
यो अ॒स्माꣳ अ॑भि॒दास॑ति+++(←दसु उपक्षये)+++  ॥
</details>

<details><summary>Keith</summary>

Smite away our foes, O Indra;  
Cast down the warriors;  
Make him low  
Who is hostile to us.
</details>


<details><summary>मूलम्</summary>

वि न॑ इन्द्र॒ मृधो॑ जहि नी॒चा य॑च्छ पृतन्य॒तः ।   
अ॒ध॒स्प॒दन्तमी᳚ङ्कृधि॒ यो अ॒स्माꣳ अ॑भि॒दास॑ति  ॥
</details>

<details><summary>भट्टभास्कर-टीका</summary>

हे इन्द्र नो ऽस्माकं **मृधः** योद्धॄन् अस्माभिर्युद्ध्यमानान् **विजहि** विविधं मारय ।   

किञ्च – **पृतन्यतस्** सङ्ग्रामं कर्तुम् इच्छतः पुरुषान् नीचान् न्यग्भूतान् यच्छ उपरमय मारयेति यावत् । न्यक्शब्दाद्द्वितीयाबहुवचनस्य स्थाने व्यत्ययेन तृतीयैकवचनम्, 'अञ्चेश्छन्दस्यसर्वनामस्थानम्' इति तस्या उदात्तत्वम् । पृतनायाः क्यचि 'कव्यध्वरपृतनस्य' इति लोपः, 'शतुरनुमः' इति शस उदात्तत्वम् ।  
किञ्च - **यो ऽस्मान् अभिदासति** अभिदासयति उपक्षयति । दसु उपक्षये, ण्यन्ताल्लेट्, 'छन्दस्युभयथा' इति शप आर्धधातुकत्वाण्णिलोपः, उदात्तनिवृत्तिस्वरो व्यत्ययेन न प्रवर्तते ।  
**तम्** उपक्षय-कारीणम् **अधस् पदम्** एव **कृधि** कुरु । **ईम्** इत्यवधारणे । अस्मत्पादयोरधः प्रणिपतितशिरस्कं कुर्विति यावत् । 'बहुलं छन्दसि' इति शपो लुक्', श्रुशृणुपॄकृवृभ्यश्छन्दसि' इति धिभावः । 'अधश्शिरसी पदे' इत्यधश्शब्दस्य संहितायां सत्वम् ॥
</details>

### याज्या
<details><summary>भास्करोक्त-विनियोगः</summary>

13तत्रैव याज्या - इन्द्र क्षत्रमिति त्रिष्टुप् ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/10/180/03_indra_xatramabhi.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/10/180/03_indra_xatramabhi.md"  newLevelForH1="5" includeTitle="false"> </div>  


### याज्या
<details><summary>भास्करोक्त-विनियोगः</summary>

14याज्याविकल्पः - मृगो नेति त्रिष्टुप् । 
</details>


<details open><summary>विश्वास-प्रस्तुतिः - ऋक्</summary>

**मृ॒गो** न भी॒मᳵ कु॑च॒रो गि॑रि॒ष्ठाᳶ  
प॑रा॒वतः॒ [49] **आ ज॑गामा॒** पर॑स्याः ।  
सृ॒कꣳ+++(←सृ|सृक्)+++ **स॒ꣳ॒शाय॑** प॒विम् इ॑न्द्र ति॒ग्मव्ँ  
वि शत्रू᳚न् ताढि॒ वि मृधो॑+++(=योद्धॄन्)+++ **नुदस्व**  ॥
</details>

<details><summary>Keith</summary>

Like a dread beast, evil, roaming the mountains, He hath come from the furthest place [4];  
Sharpening thy lance, thy sharp edge, O Indra,  
Smite the foes, drive away the enemy.
</details>


<details><summary>मूलम्</summary>

मृ॒गो न भी॒मᳵ कु॑च॒रो गि॑रि॒ष्ठाᳶ प॑रा॒वतः॒ [49] आ ज॑गामा॒ पर॑स्याः ।  
सृ॒कꣳ स॒ꣳ॒शाय॑ प॒विमि॑न्द्र ति॒ग्मव्ँवि शत्रू᳚न्ताढि॒ वि मृधो॑ नुदस्व  ॥
</details>

<details><summary>भट्टभास्कर-टीका</summary>

**मृगो न** मृग इव **भीमः** बिभेत्यस्मादिति भीमः । 'भीमादयोऽपादाने' । भयहेतुः व्याघ्रस्सिंहो वा ।  
**कुचरः** कुत्सितं चरति । पचाद्यच् । हिंस्रस्वभावः ।  
**गिरिष्ठाः** पर्वतवासी स इव शत्रून् ताडय ।  
यद्वा - गिरिर् मेघः गजो वा, तत्स्थः । सोर्जस् ।  
**परस्याः** परावतः महतो दूराद्  

**आजगाम** आगच्छति यो भृत्यं रक्षितुम् । पुरुषव्यत्ययो वा, आजगामागच्छसि । 'उपसर्गाच्छन्दसि धात्वर्थे' इति वतिः ।  
आख्यातस्य सांहितिको दीर्घश्छान्दसः । 

स **त्वम्** इत्थमागत्य हे इन्द्र **सृकं** परशरीरादिषु सराशीलं **तिग्मं** प्राग् एव तीक्षणं **पविं** वज्रं **संशाय** निशिती-कृत्य तेनातितीक्ष्णेन शत्रून् **विताढि** विविधं ताडय । ताडयतेर् लोटि शपो लुक्, 'छन्दस्युभयथा' इत्यार्धधातुकत्वाण्णिलोपः । **मृधो** योद्धॄंश् च **विनुदस्व** विविधं नुद विनाशय ॥
</details>

### याज्या
<details><summary>भास्करोक्त-विनियोगः</summary>

15अतश्च विकल्पः - वि शत्रूनित्यनुष्टुप् ॥ 
</details>


<details open><summary>विश्वास-प्रस्तुतिः - ऋक्</summary>

वि शत्रू॒न् वि मृधो॑ नुद॒  
वि वृ॒त्रस्य॒ हनू॑ रुज ।   
वि म॒न्युम् इ॑न्द्र भामि॒तो॑  
ऽमित्र॑स्याभि॒दास॑तः  ॥
</details>

<details><summary>Keith</summary>

Drive away the foe, the enemy,  
Smash the jaws of Vrtra;  
In rage do thou avert the anger  
Of him who is hostile to us.
</details>


<details><summary>मूलम्</summary>

वि शत्रू॒न्॒ वि मृधो॑ नुद॒ वि वृ॒त्रस्य॒ हनू॑ रुज ।   
वि म॒न्युमि॑न्द्र भामि॒तो॑ऽमित्र॑स्याभि॒दास॑तः  ॥
</details>

<details><summary>भट्टभास्कर-टीका</summary>

शत्रून् विविधं नाशय । मृधश्च योद्धॄन्विनुद विशेषतो नाशय । वृत्रस्यासुरस्य हनू विरुज विभिन्धि । वृत्रस्य वा मेघस्य हनुस्थानीये पार्श्वे विरुज विदारय वर्षार्थं याभ्यां वर्षन्ति मेघाः । हे इन्द्र अस्मानभिदासतः उपक्षयतः अमित्रस्य शत्रोर्मन्युं क्रोधं विनुद विनाशय भामितः अमित्रविषये क्रुद्धस्त्वम् ॥
</details>

## त्रातृयागे 
### पुरोनुवाक्या
<details><summary>भास्करोक्त-विनियोगः</summary>

16 'इन्द्राय त्रात्रे पुरोडाशमेकादशकपालं निर्वपेद्बद्धो वा परियत्तो वा' इत्यस्य पुरोनुवाक्या - त्रातारमिन्द्रमिति त्रिष्टुप् ॥ 
</details>

<details open><summary>विश्वास-प्रस्तुतिः - ऋक्</summary>

त्रा॒तार॒म् इन्द्र॑म् अवि॒तार॒म् इन्द्र॒ꣳ॒  
हवे॑हवे सु॒हव॒ꣳ॒ शूर॒म् इन्द्र᳚म् ।   
**हु॒वे** नु श॒क्रम् पु॑रुहू॒तम् इन्द्रꣵ॑  
स्व॒स्ति नो॑ म॒घवा॑ **धा॒त्व्** इन्द्रः॑  ॥
</details>

<details><summary>Keith</summary>

The guardian Indra, the helper Indra,  
The hero ready to hear at every call, Indra,  
I invoke the strong one, invoked of many, Indra;  
May Indra in his bounty bestow on us prosperity
</details>


<details><summary>मूलम्</summary>

त्रा॒तार॒मिन्द्र॑मवि॒तार॒मिन्द्र॒ꣳ॒ हवे॑हवे सु॒हव॒ꣳ॒ शूर॒मिन्द्र᳚म् ।   
हु॒वे नु श॒क्रम्पु॑रुहू॒तमिन्द्रꣵ॑ स्व॒स्ति नो॑ म॒घवा॑ धा॒त्विन्द्रः॑  ॥
</details>

<details><summary>भट्टभास्कर-टीका</summary>

इदि परमैश्वर्ये, इन्द्रः । ऐश्वर्यहेतून्बहून्दर्शयति - त्रातारमवितारं देवानाम् ; 'तस्मादिन्द्रव्यपदेशभाजं अवितारं सर्वेषामपि तर्पयितारं इन्द्रं इतोपीन्द्रव्पदेशभाजम्, हवेहवे सुहवं सर्वेष्वाह्वानेषु सुखेनाह्वातव्यं निर्भयैः । 'भावेनुपसर्गस्य' इत्यप्सम्प्रसारणं च, 'बहुलं छन्दसि' इति सम्प्रसारणे आकारान्तत्वाभावात्खलेव भतति । शूरं महाबलं सर्वजेतारं तथाप्याहूतमात्र एवागच्छन्तं इन्द्रं इतोपीन्द्रशब्दाभिधेयं शक्रं सर्वार्थसाधनशक्तं पुरुहूतं बहुभिर्यजमानैराहूतं अतोप्यासादितेन्द्रत्वं देवेश्वरं हुवे आह्वयामि । शपो लुक्, 'पूर्ववत्सम्प्रसारणम् । नु इति पादपूरणे । स मघवाप्रशस्तैर्धनैः अन्नादिभिर्हविरादिभिश्च तद्वान् अतश्चेन्द्रपदाभिधानार्हः नोस्मभ्यं स्वस्ति अविनाशं धातु ददातु । शपो लुक् । 'मघवा बहुलम्' इति निपात्यते । 'इत्थम्भूतेन कृतमिति च' इति पुरुहूतशब्दोन्तोदात्तः । यद्वा - पुरुषु स्थानेषु दूतः पुरुहूतः । 'तृतीया कर्मणि' इति प्राप्त्यभावात् कृदुत्तरपदप्रकृतिस्वरत्वमेव निपात्यते । अत्र पुनःपुनः इन्द्रोक्तिरस्माकं सर्वार्थेषु त्वमेव शरणं नान्य इत्यादरसूचनार्था ॥
</details>

### याज्या
<details><summary>भास्करोक्त-विनियोगः</summary>

17तत्रैव याज्या - मा ते अस्यामिति त्रिष्टुप् ॥ 
</details>


<details open><summary>विश्वास-प्रस्तुतिः - ऋक्</summary>

**मा** ते॑ अ॒स्याम् [50] सहसाव॒न्+++(←सहः)+++  
परि॑ष्टाव्+++(=परितः)+++ अ॒घाय॑ **भूम** हरिवᳶ, परा॒दै+++(=परादातुम्)+++ ।   
**त्राय॑स्व** नो ऽवृ॒केभि॒र् वरू॑थै॒स्+++(=गृहैः)+++  
तव॑ **प्रि॒यास॑स्** सू॒रिषु॑ **स्याम**  ॥
</details>

<details><summary>Keith</summary>

May we not [5], O strong one, in this distress,  
Be handed over to evil, O lord of the ways;  
Guard us with true protection;  
May we be dear to you among the princes.
</details>


<details><summary>मूलम्</summary>

मा ते॑ अ॒स्याम् [50] सहसाव॒न्परि॑ष्टाव॒घाय॑ भूम हरिवᳶ परा॒दै ।   
त्राय॑स्व नोऽवृ॒केभि॒र्वरू॑थै॒स्तव॑ प्रि॒यास॑स्सू॒रिषु॑ स्याम  ॥
</details>

<details><summary>भट्टभास्कर-टीका</summary>

हे **सहसावन्** बलवन् इन्द्र । सह एव सहसं बलं तद्वान् ।  
'अन्येषामपि दृश्यते' इति दीर्घत्वम् । यद्वा - अवतु-प्रत्ययश् छान्दसः। 

**ते** तवास्यां **परिष्टौ** परितस् सर्वतस् सर्वस्याम् इष्टौ ।  
छान्दसं ह्रस्वत्वम्, शकन्ध्वादित्वाद्वा पररूपत्वम् । 

**अघाय** पापाय कर्म-वैगुण्य-लक्षणाय **मा भूम** विगुणकारिणो न भवेम ; सर्वेणापि प्रकारेणाविगुणो यज्ञोस्त्विति यावत् ।  
हे **हरिवः** हरिवन् हरिभिर्हयै स्तद्वान् । 'मतुवसोः' इति रुत्वम् ।  

**परादै** परदानाय च **मा भूम** प्रत्याख्यानाय । अन्येभ्यो दानं परादाः । 'क्विप्च' इति क्विप् । चतुर्थ्येकवचने आकारलोपाभावश्छान्दसः ।  
यद्वा - तुमर्थे कैप्रत्ययः, यथा - 'प्रयै' इति ।  
परादातुं च वयं **मा भूम** कदापि त्वया त्याज्या मा भूमेत्यर्थः ।  

तस्मान् नो ऽस्मान् **त्रायस्व** रक्ष **अवृकेभिः** अवृकैश् चोरादि-हिंसक-रहितैः **वरूथैर्** गुप्तियुक्तैर् परदानाय ; ईदृशगृहवासिनः कृत्वा त्रायस्वेति । 'नञ्सुऋभ्याम्' इत्यवृकशब्दोन्तोदात्तः । 

किम्बहुना - **सूरिषु** मेधाविषु मध्ये वयम् एव तव **प्रियासः** प्रियास् स्याम भवेम । आज्जसेरसुक् । 'युष्मदस्मदोर्ङसि' इति तवशब्द आद्युदात्तः ॥
</details>

## अर्काश्वमेधवद्यागे 
### पुरोनुवाक्या
<details><summary>भास्करोक्त-विनियोगः</summary>

18'इन्द्रायार्काश्वमेधवते पुरोडाशमेकादशकपालं निर्वपेद्यं महायज्ञो नोपनमेत्' इत्यस्य पुरोनुवाक्या - अनवस्त इति त्रिष्टुप् ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/05/031/04_anavaste_rathamashvAya.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/05/031/04_anavaste_rathamashvAya.md"  newLevelForH1="5" includeTitle="false"> </div>  


### याज्या
<details><summary>भास्करोक्त-विनियोगः</summary>

19तत्रैव याज्या - वृष्ण इति त्रिष्टुप् ॥ 

इति श्रीभट्टभास्करमिश्रविरचिते यजुर्वेदभाष्ये ज्ञानयज्ञाख्ये प्रथमे काण्डे षष्ठे प्रपाठके द्वादशोनुवाकः ॥
समाप्तश्च प्रपाठकः ॥

</details>


