+++
title = "०९ दर्शपूर्णमासयोः स्तुतिः"

+++

 प्रजापतिर्ऋषिः


<details><summary>मूलम् (संयुक्तम्)</summary>

प्र॒जाप॑तिर्य॒ज्ञान॑सृजताग्निहो॒त्रञ्चा᳚ग्निष्टो॒मञ्च॑
पौर्णमा॒सीञ्चो॒क्थ्य॑ञ्चामावा॒स्या᳚ञ्चातिरा॒त्रञ्च 
</details>

<details open><summary>विश्वास-प्रस्तुतिः</summary>

प्र॒जाप॑तिर्य॒ज्ञान॑सृजत ।  
अग्निहो॒त्रञ्चा᳚ग्निष्टो॒मञ्च॑ ..  
पौर्णमा॒सीञ्चो॒क्थ्य॑ञ्च  ..  
</details>

<details><summary>मूलम्</summary>

प्र॒जाप॑तिर्य॒ज्ञान॑सृजत ।  
अग्निहो॒त्रञ्चा᳚ग्निष्टो॒मञ्च॑ ..  
पौर्णमा॒सीञ्चो॒क्थ्य॑ञ्च  ..  
</details>

<details><summary>भट्टभास्करटीका</summary>

1अथ दर्शपूर्णमासयोर्महाफलत्वं ख्यापयितुमाह - प्रजापतिरित्यादि ॥ अग्निहोत्रं व्याख्यातम् । अग्निष्टोम एकाहानां प्रकृतिभूतं कर्म । अग्नेस्स्तोमः यज्ञायज्ञीयं सामाग्निष्टोमम्; तत्प्रधानत्वात्तत्संस्थमपि कर्माग्निष्टोम उच्यते । 'अग्नेस्तुत्स्तोमसोमाः' इति षत्वम् । पूर्णश्चन्द्रः पूर्णमाः, तत्सम्बन्धिनी तिथिः शुक्लपञ्चदशी पौर्णमासी, तस्यां क्रियमाणमपि कर्माभेदेन पौर्णमासीत्युच्यते । उक्थ्यः क्रतुः अग्निष्टोमविकारः पञ्चदशस्तोत्रः ।
</details>

<details open><summary>विश्वास-प्रस्तुतिः</summary>

अ॒मा॒वा॒स्या᳚ञ्चातिरा॒त्रञ्च॑ ।
</details>

<details><summary>मूलम्</summary>

अ॒मा॒वा॒स्या᳚ञ्चातिरा॒त्रञ्च॑ ।
</details>

<details><summary>भट्टभास्करटीका</summary>

अमा सह सूर्याचन्द्रमसावस्यां वस्त इत्यमावास्या । 'अमावस्यदन्यतरस्याम्' इति निपात्यते । कृष्णपञ्चदश्युच्यते । पूर्ववत्कर्मण्यभेदेन वर्तते । अतिरात्रोप्यग्निष्टोमविकारः एकोनत्रिशत्स्तोत्रः, रात्रिपर्यायातिरेकादतिरात्रः । 'अहस्सर्वैक' इत्यच्समासान्तः ।
</details>

<details open><summary>विश्वास-प्रस्तुतिः</summary>

तानुद॑मिमीत ।   

याव॑दग्निहो॒त्रमासी॒त्तावा॑नग्निष्टो॒मः ।  

याव॑ती पौर्णमा॒सी  तावा॑नु॒क्थ्यः॑ ।  
याव॑त्यमावा॒स्या॑ तावा॑नतिरा॒त्रः ।  
य ए॒वव्ँवि॒द्वान॑ग्निहो॒त्रञ्जु॒होति॑ ।    
याव॑दग्निष्टो॒मेनो॑पा॒प्नोति॒ ताव॒दुपा᳚ऽऽप्नोति ।  
य ए॒वव्ँवि॒द्वान्पौ᳚र्णमा॒सीय्ँयज॑ते ।  
याव॑दु॒क्थ्ये॑नोपा॒प्नोति॒  ताव॒दुपा᳚ऽऽप्नोति ।   
य ए॒वव्ँवि॒द्वान॑मावा॒स्या᳚य्ँयज॑ते ।   
याव॑दतिरा॒त्रेणो॑पा॒प्नोति॒ ताव॒दुपा᳚ऽऽप्नोति ।
</details>

<details><summary>मूलम्</summary>

तानुद॑मिमीत ।   

याव॑दग्निहो॒त्रमासी॒त्तावा॑नग्निष्टो॒मः ।  

याव॑ती पौर्णमा॒सी  तावा॑नु॒क्थ्यः॑ ।  
याव॑त्यमावा॒स्या॑ तावा॑नतिरा॒त्रः ।  
य ए॒वव्ँवि॒द्वान॑ग्निहो॒त्रञ्जु॒होति॑ ।    
याव॑दग्निष्टो॒मेनो॑पा॒प्नोति॒ ताव॒दुपा᳚ऽऽप्नोति ।  
य ए॒वव्ँवि॒द्वान्पौ᳚र्णमा॒सीय्ँयज॑ते ।  
याव॑दु॒क्थ्ये॑नोपा॒प्नोति॒  ताव॒दुपा᳚ऽऽप्नोति ।   
य ए॒वव्ँवि॒द्वान॑मावा॒स्या᳚य्ँयज॑ते ।   
याव॑दतिरा॒त्रेणो॑पा॒प्नोति॒ ताव॒दुपा᳚ऽऽप्नोति ।
</details>

<details><summary>भट्टभास्करटीका</summary>

तानित्यादि । ऊर्ध्वमानमुन्मानं तुलापरिच्छेदः । तत्राग्निहोत्रादिभिस्तुल्यगौरवात् अग्निष्टोमादयो दृश्यन्ते । तस्मादेवं विदित्वाग्निहोत्रादिकं कुर्वन्नग्निष्टोमादिफलमाप्नोति । प्रासङ्गिकमग्निहोत्रग्रहणम्, उन्मानेन सहभावात् ॥
</details>

<details open><summary>विश्वास-प्रस्तुतिः</summary>

परमे॒ष्ठिनो॒ वा ए॒ष य॒ज्ञोऽग्र॑ आसीत् ।  
</details>

<details><summary>मूलम्</summary>

परमे॒ष्ठिनो॒ वा ए॒ष य॒ज्ञोऽग्र॑ आसीत् ।  
</details>

<details><summary>भट्टभास्करटीका</summary>

2पुनरपि दर्शपूर्णमासयोस्स्तुतिः - परमेष्ठिन इत्यादि ॥ परमे महिम्नि तिष्ठतीति परमेष्ठी । उणादिषु निपात्यते । सर्वदेवतासमष्टिः परमात्मोच्यते । तस्यैष यज्ञो दर्शश्च पूर्णमासश्च अग्रे आदावासीत् ।
</details>

<details open><summary>विश्वास-प्रस्तुतिः</summary>

तेन॒ स प॑र॒माङ्काष्ठा॑मगच्छत् ।  
</details>

<details><summary>मूलम्</summary>

तेन॒ स प॑र॒माङ्काष्ठा॑मगच्छत् ।  
</details>

<details><summary>भट्टभास्करटीका</summary>

तेन स परमां काष्ठां परमैश्वर्यकाष्ठामगच्छत् ।
</details>

<details open><summary>विश्वास-प्रस्तुतिः</summary>

तेन॑ प्र॒जाप॑तिन्नि॒रवा॑साययत् ।  
</details>

<details><summary>मूलम्</summary>

तेन॑ प्र॒जाप॑तिन्नि॒रवा॑साययत् ।  
</details>

<details><summary>भट्टभास्करटीका</summary>

तेन यज्ञेन स परमेष्ठी प्रजापतिं जगतां स्रष्टारं निरवासाययत् देवतान्तरेभ्यो व्यावृत्तमुत्कर्षिणमकरोत् । निरवसानमुत्कर्षः ।यथा - तस्माज्ज्येष्ठं पुत्रं धनेन निरवसाययन्ति' इति । निरवपूर्वात्स्यतेर्णिचि शाच्छासाह्वा' इति युक्, गतिद्वयमप्याख्यातेन समस्यते, गतिर्गर्तौ' इति प्रथमोनुदात्तः, `उदात्तवता च तिङा सह' इति समास(निषेधः) । एवं सर्वत्र ।
</details>

<details open><summary>विश्वास-प्रस्तुतिः</summary>

तेन॑ प्र॒जाप॑तिᳶ पर॒माङ्काष्ठा॑मगच्छत् ।  
तेनेन्द्र॑न्नि॒रवा॑साययत् ।  

तेनेन्द्र॑ᳶ पर॒माङ्काष्ठा॑मगच्छत् ।  
तेना॒ग्नीषोमौ॑ नि॒रवा॑साययत् ।  


तेना॒ग्नीषोमौ॑ पर॒माङ्काष्ठा॑मगच्छताम् ।  
यः [30] ए॒वव्ँवि॒द्वान्द॑र्शपूर्णमा॒सौ यज॑ते ।  
पर॒मामे॒व काष्ठा᳚ङ्गच्छति ।
</details>

<details><summary>मूलम्</summary>

तेन॑ प्र॒जाप॑तिᳶ पर॒माङ्काष्ठा॑मगच्छत् ।  
तेनेन्द्र॑न्नि॒रवा॑साययत् ।  

तेनेन्द्र॑ᳶ पर॒माङ्काष्ठा॑मगच्छत् ।  
तेना॒ग्नीषोमौ॑ नि॒रवा॑साययत् ।  


तेना॒ग्नीषोमौ॑ पर॒माङ्काष्ठा॑मगच्छताम् ।  
यः [30] ए॒वव्ँवि॒द्वान्द॑र्शपूर्णमा॒सौ यज॑ते ।  
पर॒मामे॒व काष्ठा᳚ङ्गच्छति ।
</details>

<details><summary>भट्टभास्करटीका</summary>

या प्राणिनां सदा निरतिशयानन्दनिर्वृत्तिदायिनी शाश्वती पुनर्जन्मच्छेदिनी सा परमा काष्ठा तां गच्छति प्राप्नोत्येव ।
</details>

<details open><summary>विश्वास-प्रस्तुतिः</summary>

यो वै प्रजा॑तेन य॒ज्ञेन॒ यज॑ते॒ प्र प्र॒जया॑ प॒शुभि॑र्मिथु॒नैर्जा॑यते ।  
द्वाद॑श॒ मासाः᳚ सव्ँवथ्स॒रो द्वाद॑श द्व॒न्द्वानि॑ दर्शपूर्णमा॒सयो॒स्तानि॑ स॒म्पाद्या॒नीत्या॑हुः ।
</details>

<details><summary>मूलम्</summary>

यो वै प्रजा॑तेन य॒ज्ञेन॒ यज॑ते॒ प्र प्र॒जया॑ प॒शुभि॑र्मिथु॒नैर्जा॑यते ।  
द्वाद॑श॒ मासाः᳚ सव्ँवथ्स॒रो द्वाद॑श द्व॒न्द्वानि॑ दर्शपूर्णमा॒सयो॒स्तानि॑ स॒म्पाद्या॒नीत्या॑हुः ।
</details>

<details><summary>भट्टभास्करटीका</summary>

यो वा इत्यादि । प्रजातो जातप्रजः । यथा संवत्सरस्य द्वादश मासाः, एवं द्वादश द्वन्द्वानि दर्शपूर्णमासयोस्सन्ति, तानि सम्पाद्यानि क्रियाविशेषैरित्याहुः । द्वेद्वे संयुक्ते द्वन्द्वं यज्ञपात्रयोगे निपात्यते ॥
</details>

## द्वादशद्वन्द्वसम्पत्तिः
<details open><summary>विश्वास-प्रस्तुतिः</summary>

व॒थ्सञ्चो॑पावसृ॒जति॑  ।  
</details>

<details><summary>मूलम्</summary>

व॒थ्सञ्चो॑पावसृ॒जति॑  ।  
</details>

<details><summary>भट्टभास्करटीका</summary>

3अथ तानि दर्शयति - वत्सं चेत्यादि ॥ एतैः क्रियाविशेषैः द्वन्द्वानि सम्पद्यन्ते; तेन द्वन्द्वबहुत्वेपि द्वन्द्वसम्पादनक्रियापेक्षं द्वादशत्वं वेदितव्यम् । वत्समुपावसृजति मातृसकाशं प्रापयाति । अनेनोपावसर्जनेन मातृवत्सयोः द्वन्द्वभावस्सम्पद्यते । एवं सर्वत्र  द्रष्टव्यम् । एतानि याजमानप्रकरणगतान्यपि अध्वर्युणैव कर्तव्यानि । उक्तं च - 'याजमाने समाख्यानात्कर्मणि याजमानं स्युः' इत्यत्र ।
</details>

<details open><summary>विश्वास-प्रस्तुतिः</summary>

उ॒खाञ्चाधि॑ श्रय॒ति ।
</details>

<details><summary>मूलम्</summary>

उ॒खाञ्चाधि॑ श्रय॒ति ।
</details>

<details><summary>भट्टभास्करटीका</summary>

उखामधिश्रयति, अङ्गारेषु कुम्भीं स्थापयति ।
</details>

<details open><summary>विश्वास-प्रस्तुतिः</summary>

अव॑ च॒ हन्ति॑ ।
</details>

<details><summary>मूलम्</summary>

अव॑ च॒ हन्ति॑ ।
</details>

<details><summary>भट्टभास्करटीका</summary>

अवहन्ति व्रीहीनुलूखले ।
</details>

<details open><summary>विश्वास-प्रस्तुतिः</summary>

दृ॒षदौ॑ च स॒माह॒न्ति ।  
अधि॑ च॒ वप॑ते ।  
क॒पाला॑नि॒ चोप॑ दधाति ।  
पुरो॒डाश॑ञ्च [31] अ॒धि॒श्रय॑ति।  
आज्य॑ञ्च  +++(अधिश्रयति)+++  ।  
स्तम्बय॒जुश्च॒ हर॑ति ।
</details>

<details><summary>मूलम्</summary>

दृ॒षदौ॑ च स॒माह॒न्ति ।  
अधि॑ च॒ वप॑ते ।  
क॒पाला॑नि॒ चोप॑ दधाति ।  
पुरो॒डाश॑ञ्च [31] अ॒धि॒श्रय॑ति।  
आज्य॑ञ्च  +++(अधिश्रयति)+++  ।  
स्तम्बय॒जुश्च॒ हर॑ति ।
</details>

<details><summary>भट्टभास्करटीका</summary>

दृषदौ च समाहन्ति शम्यया ।  
अधिवपति दृषदि तण्डुलान् ।   
कपालान्युपदधात्यङ्गारेषु ।  
पुरोडाशं चाधिश्रयति कपालेषु ।  
आज्यं चाधिश्रयतीत्येव ।   
स्तम्बयजुर्हरति ।  
</details>

<details open><summary>विश्वास-प्रस्तुतिः</summary>

अ॒भि च॑ गृह्णाति ।  
वेदि॑ञ्च प॒रि॒गृ॒ह्णाति॑ ।  
पत्नी᳚ञ्च॒ सन्न॑ह्यति ।  
प्रोख्ष॑णीश्चाऽऽसा॒दय॑ति ।  
आज्य॑ञ्च  +++(अवसादयति)+++  ।
</details>

<details><summary>मूलम्</summary>

अ॒भि च॑ गृह्णाति ।  
वेदि॑ञ्च प॒रि॒गृ॒ह्णाति॑ ।  
पत्नी᳚ञ्च॒ सन्न॑ह्यति ।  
प्रोख्ष॑णीश्चाऽऽसा॒दय॑ति ।  
आज्य॑ञ्च  +++(अवसादयति)+++  ।
</details>

<details><summary>भट्टभास्करटीका</summary>

सतृणं पुरीषमभिगृह्णाति ।  
न्युप्तमञ्जलिनाग्नीध्रः वेदिं परिगृह्णाति ।  
स्फ्येनोत्तरं परिग्राहम् ।  
पत्नीं सन्नह्यति योक्त्रेण ।  
प्रोक्षणीरप आसादयति ।   
आज्यं चावसादयतीत्येव, स्रुग्गृहीतमित्यर्थः ॥
</details>

<details open><summary>विश्वास-प्रस्तुतिः</summary>

ए॒तानि॒ वै द्वाद॑श द्व॒न्द्वानि॑ दर्शपूर्णमा॒सयो॒स्तानि॑  ।   
य ए॒वꣳ स॒म्पाद्य॒ यज॑ते ।  
प्रजा॑तेनै॒व य॒ज्ञेन॑ यजते ।  
प्र प्र॒जया॑ प॒शुभि॑र्मिथु॒नैर्जा॑यते ॥ [32]
</details>

<details><summary>मूलम्</summary>

ए॒तानि॒ वै द्वाद॑श द्व॒न्द्वानि॑ दर्शपूर्णमा॒सयो॒स्तानि॑  ।   
य ए॒वꣳ स॒म्पाद्य॒ यज॑ते ।  
प्रजा॑तेनै॒व य॒ज्ञेन॑ यजते ।  
प्र प्र॒जया॑ प॒शुभि॑र्मिथु॒नैर्जा॑यते ॥ [32]
</details>

<details><summary>भट्टभास्करटीका</summary>

4एतनि वा इत्यादि ॥ गतम् ॥

इति षष्ठे नवमोनुवाकः ॥  
</details>
