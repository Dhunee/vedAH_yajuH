+++
title = "०४"

+++
अनूयाजादीनाम् अनुमन्त्रणमन्त्राः , उज्झितमन्त्राः, स्रुग्व्यूहन-यज्ञदोह-प्रह्रियमाण-प्रस्तरानुमन्त्रण-विमुच्यमानपरिध्यनुमन्त्रण-शंयुवाकानुमन्त्रण-पत्नीसंयाजाद्यनुमन्त्रणमन्त्राः

१२-१३ अनुष्टुप्
१४ पुर उष्णिक्  
१८ त्रिष्टुप्
प्रजापतिर्ऋषिः
<details open><summary>विश्वास-प्रस्तुतिः</summary>

ब॒र्हिषोऽहन्दे॑वय॒ज्यया᳚ प्र॒जावा᳚न्भूयासम् ।
</details>

<details><summary>मूलम्</summary>

ब॒र्हिषोऽहन्दे॑वय॒ज्यया᳚ प्र॒जावा᳚न्भूयासम् ।
</details>

<details><summary>भट्टभास्करटीका</summary>

1अनूयाजान् क्रमेणानुमन्त्रयते - बर्हिष इति ॥ बर्हिषो देवताया देवयज्यया देवार्हेण यागेनाहं प्रजावान् बह्वपत्यो जीवदपत्यश्च भूयासम् ॥
</details>

<details open><summary>विश्वास-प्रस्तुतिः</summary>

न॒रा॒शꣳस॑स्या॒हन्दे॑वय॒ज्यया॑ पशु॒मान्भू॑यासम् ।
</details>

<details><summary>मूलम्</summary>

न॒रा॒शꣳस॑स्या॒हन्दे॑वय॒ज्यया॑ पशु॒मान्भू॑यासम् ।
</details>

<details><summary>भट्टभास्करटीका</summary>

2नराशंसस्य नरैश्शंसनीयस्य । गतम् । पशुमान् बहुपशुः । 'ह्रस्वनुड्भ्यां मतुप्' इति मतुप उदात्तत्वम् ॥
</details>

<details open><summary>विश्वास-प्रस्तुतिः</summary>

अ॒ग्नेस्स्वि॑ष्ट॒कृतो॒ऽहन्दे॑वय॒ज्ययाऽऽयु॑ष्मान् य॒ज्ञेन॑ प्रति॒ष्ठाङ्ग॑मेयम् ।
</details>

<details><summary>मूलम्</summary>

अ॒ग्नेस्स्वि॑ष्ट॒कृतो॒ऽहन्दे॑वय॒ज्ययाऽऽयु॑ष्मान् य॒ज्ञेन॑ प्रति॒ष्ठाङ्ग॑मेयम् ।
</details>

<details><summary>भट्टभास्करटीका</summary>

3अग्नेस्स्विष्टकृत इति ॥ व्याख्यातमेव ॥

  - [ स्विष्टकृतः - अग्नेस्स्विष्टकृत इति ॥ स्विष्टं करोर्तीति स्विष्टकृत्, तस्य देवयज्ययाहमायुष्मान्भूत्वा यज्ञेन प्रतिष्ठां गमेयम् । यज्ञेन या प्रतिष्ठा भवति 'यो यतो यज्ञं प्रयुङ्क्ते । तदेनं प्रतिष्ठापयतीति । प्रति तिष्ठति प्रजया पशुभिर्यजमानः' इति तामपि प्रतिष्ठां गमेयम् । 'लिङ्याशिष्यङ्' ॥]
</details>

## उज्झितिमन्त्राः


<details><summary>मूलम् (संयुक्तम्)</summary>

अ॒ग्नेर॒हमुज्जि॑ति॒मनूज्जे॑ष॒ꣳ॒ सोम॑स्या॒हमुज्जि॑ति॒मनूज्जे॑षम॒ग्नेर॒हमुज्जि॑ति॒मनूज्जे॑षम॒ग्नीषोम॑योर॒हमुज्जि॑ति॒मनूज्जे॑षमिन्द्राग्नि॒योर॒हमुज्जि॑ति॒मनूज्जे॑ष॒मिन्द्र॑स्या॒हम् [11]उज्जि॑ति॒मनूज्जे॑षम्महे॒न्द्रस्या॒हमुज्जि॑ति॒मनूज्जे॑षम॒ग्नेस्स्वि॑ष्ट॒कृतो॒ऽहमुज्जि॑ति॒मनूज्जे॑षम् 
</details>

<details open><summary>विश्वास-प्रस्तुतिः</summary>

अ॒ग्नेर॒हमुज्जि॑ति॒मनूज्जे॑षम् ।  
सोम॑स्या॒हमुज्जि॑ति॒मनूज्जे॑षम् ।  
अ॒ग्नेर॒हमुज्जि॑ति॒मनूज्जे॑षम् ।   
अ॒ग्नीषोम॑योर॒हमुज्जि॑ति॒मनूज्जे॑षम् ।  
इ॒न्द्रा॒ग्नि॒योर॒हमुज्जि॑ति॒मनूज्जे॑षम् ।  
इन्द्र॑स्या॒हमुज्जि॑ति॒मनूज्जे॑षम् ।


म॒हे॒न्द्रस्या॒हमुज्जि॑ति॒मनूज्जे॑षम् ।  
अ॒ग्नेस्स्वि॑ष्ट॒कृतो॒ऽहमुज्जि॑ति॒मनूज्जे॑षम् ।  
</details>

<details><summary>मूलम्</summary>

अ॒ग्नेर॒हमुज्जि॑ति॒मनूज्जे॑षम् ।  
सोम॑स्या॒हमुज्जि॑ति॒मनूज्जे॑षम् ।  
अ॒ग्नेर॒हमुज्जि॑ति॒मनूज्जे॑षम् ।   
अ॒ग्नीषोम॑योर॒हमुज्जि॑ति॒मनूज्जे॑षम् ।  
इ॒न्द्रा॒ग्नि॒योर॒हमुज्जि॑ति॒मनूज्जे॑षम् ।  
इन्द्र॑स्या॒हमुज्जि॑ति॒मनूज्जे॑षम् ।


म॒हे॒न्द्रस्या॒हमुज्जि॑ति॒मनूज्जे॑षम् ।  
अ॒ग्नेस्स्वि॑ष्ट॒कृतो॒ऽहमुज्जि॑ति॒मनूज्जे॑षम् ।  
</details>

<details><summary>भट्टभास्करटीका</summary>

4-11सूक्तवाके 'अग्निरिदं हविरजुषत' इत्यादिक्रमेण उज्जितीर्वाचयति - अग्नेरहमित्याद्याः ॥ दर्शपूर्णमासाभ्यां पूर्ववद्देवता इष्ट्वा तयोरुज्जितिमुच्छ्रितमूर्ध्वलोकविषयं वा जयं नः अनूदजयन् तद्धेतुकामुज्जितिमलभन्त । 'दर्शपूर्णर्मासयोर्वै देवाः' इत्यादि ब्राह्मणम् । तत्राग्नेर्या उज्जितिरभूत् पूर्वं तामहमनूज्जेषम्; यथाग्निरुदजयत, तद्वदहमप्यनेनाग्नेर्यागेन उज्जेषमुज्जयेयं तादृशमैश्वर्यम्ममामुत्र भूयादिति । 'दर्शपूर्णमासयोरेव देवतानां यजमान उज्जितिमनूज्ज यति' इत्यादि ब्राह्मणम् । जयतेर्लेटि 'सिब्बहुलं लेटि' अडागमः, 'इतश्च लोपः' शपो लुक्, 'तादौ च' इत्युज्जितिशब्दे गतेः प्रकृतिस्वरत्वं, लक्षणेऽनोः कर्मप्रवचनीयत्वम् । एतेन सर्वा उज्जितयो व्याख्याताः ॥
</details>

<details open><summary>विश्वास-प्रस्तुतिः</summary>

वाज॑स्य मा प्रस॒वेनो᳚द्ग्रा॒भेणोद॑ग्रभीत् ।    
अथा॑ स॒पत्ना॒ꣳ॒ इन्द्रो॑ मे निग्रा॒भेणाध॑राꣳ अकः  ॥
</details>

<details><summary>मूलम्</summary>

वाज॑स्य मा प्रस॒वेनो᳚द्ग्रा॒भेणोद॑ग्रभीत् ।    
अथा॑ स॒पत्ना॒ꣳ॒ इन्द्रो॑ मे निग्रा॒भेणाध॑राꣳ अकः  ॥
</details>

<details><summary>भट्टभास्करटीका</summary>

11-13स्रुग्व्यूहनमन्त्रौ वाजस्येत्यनुष्टुभौ ॥ व्याख्याते चैते । वाजस्यान्नस्य प्रसूतिनिमित्तेन स्रुच उद्ग्रहणेन मामुदग्रहीदिन्द्रः । अथ मे सपत्नान् स्रुचो निग्राभेण अधरानकार्षीत्,

  - (टीका)  स्रुचौ व्यूहति - वाजस्येत्यनुष्टुब्भ्यां चतुष्पदाभ्याम् ॥  वाजस्य अन्नस्य प्रसवेन उत्पत्तिहेतुना । थाथादिस्वरेणान्तोदात्तत्वम् (पा.सू. 6.2.144) । उद्ग्राभेणानेन जुह्वा ऊर्ध्वग्रहेण मामुदग्रभीत् । 'छन्दसि लुङ्लङ्लिटः' (पा.सू. 3.4.6) इति लुङ् । उद्गृह्णातु उपरि स्थापयतु । कः? - इन्द्रः, अर्धर्चान्तरे श्रुतत्वात् । 'छन्दस्युत्पूर्वादपीष्यते स्रुगुद्यमननिपतनयोः' (पा.सू. 3.3.35,36 वा 1) इति ग्रहेः घञ्प्रत्ययः, 'हृग्रहोर्भश्छन्दसि' (पा.सू. 8.2.32 वा 1) इति भत्वम्, स एव स्वरः ॥

  - (टीका) एवमनेनार्धर्चेन दक्षिणेन जुहूमुद्गृह्य अर्धर्चान्तरेण सव्येनोपभृतं निगृह्णाति - अथानन्तरं निग्राभेण सव्येनोपभृतो नीचैर्ग्रहणेन मे मम सपत्नान् शत्रून् इन्द्रः अधरान्निकृष्टान्, अकः करोतु । तेनैव लुङ्, 'मन्त्रे घसह्वर' (पा.सू. 2.4.80) इत्यादिना च्लेर्लुक्, गुणहल्ङ्यादिलोपौ (पा.सू. 7.3.86), (पा.सू. 6.1.68) । संहितायां 'निपातस्य च' (पा.सू. 6.3.136) इत्यथशब्दस्य दीर्घः । 'व्यन् सपत्ने' (पा.सू. 4.1.145) इति सपत्नीव सपत्न इत्युपमायामकारः, निपातनात्, 'परादिश्छन्दसि बहुलम्' (पा.सू. 6.2.199) इत्युत्तरपदाद्युदात्तत्वम् । द्वितीयाबहुवचनसम्बन्धिनो नकारस्य 'दीर्घादटि समानपादे' (पा.सू. 8.3.9) इति रुत्वम्, 'आतोऽटि नित्यम्' (पा.सू. 8.3.3) इति पूर्वस्यानुनासिकत्वं, 'भो भगो अघो' (पा.सू. 8.3.17) इति यत्वम् । 'अनुनासिकात्परोऽनुस्वारः' (पा.सू. 8.3.4) इति केचित् ॥
</details>

<details open><summary>विश्वास-प्रस्तुतिः</summary>

उ॒द्ग्रा॒भञ्च॑ निग्रा॒भञ्च॒ ब्रह्म॑ दे॒वा अ॑वीवृधन्न् ।   
अथा॑ स॒पत्ना॑निन्द्रा॒ग्नी मे॑ विषू॒चीना॒न्व्य॑स्यताम्  ॥
</details>

<details><summary>मूलम्</summary>

उ॒द्ग्रा॒भञ्च॑ निग्रा॒भञ्च॒ ब्रह्म॑ दे॒वा अ॑वीवृधन्न् ।   
अथा॑ स॒पत्ना॑निन्द्रा॒ग्नी मे॑ विषू॒चीना॒न्व्य॑स्यताम्  ॥
</details>

<details><summary>भट्टभास्करटीका</summary>

तस्मादुद्ग्राभं निग्राभं च ब्रह्म परिबृढं कर्म देवा वर्धयन्तु ।   
अथ मम सपत्नानिन्द्राग्नी विषूचीनान् विष्वग्गतीन् व्यस्यतां विनाशयतामिति ॥

  - (टीका) एवं जुहूपभृतोः उद्ग्रहणनिग्रहणे कृत्वा प्राचीं जुहूं व्यूहति - उद्ग्राभं च निग्राभं च देवा इहागताः अवीवृधन्वर्धयन्तु । 'नित्यं छन्दसि' (पा.सू. 7.4.8) इति णौ चङ्युपधाया ह्रस्वः ऋकारः । ब्रह्म परिबृढं इष्टसाधनसमर्थम् उद्ग्राभं च निग्राभं च । यद्वा - परं वस्तु देवाश्चान्ये वर्धयन्तु इदमुभयमिति ॥
  - (टीका) एवं च प्रतीचीमुपभृतं प्रत्यूहति - अथेति ॥ अथ अनन्तरं इन्द्राग्नी मे मम सपत्नान् विषूचीनान् विष्वग्गतान् व्यस्यतां स्वस्थानादितश्चेतश्च विगमयताम् । विषु नाना अञ्चतीति ऋत्विगादिना (पा.सू. 3.2.59) क्विन्प्रत्ययः, 'विभाषाऽञ्चेरदिक्स्त्रियाम्' (पा.सू. 5.4.8) इति खप्रत्ययस्स्वार्थिकः, अनुनासिकलोपः, 'अचः' (पा.सू. 6.4.138) इत्यकारलोपः, 'चौ' (पा.सू. 6.3.138) इति दीर्घत्वम् । इन्द्रश्चाग्निश्च । 'देवताद्वन्द्वे च' (पा.सू. 6.2.141) इति पूर्वोत्तरपदप्रकृतिस्वरत्वे 'नोत्तरपदेऽनुदात्तादौ' (पा.सू. 6.2.142) इति विप्रतिषिद्धे समासान्तोदात्तत्वम् । 'अथ स्रुचावनुष्टुग्भ्यां वाजवतीभ्याम्' (तै.ब्रा. 3.3.9) इत्यादि ब्राह्मणम् ॥
</details>



<details><summary>मूलम् (संयुक्तम्)</summary>

एमा अ॑ग्मन्ना॒शिषो॒ दोह॑कामा॒ इन्द्र॑वन्तः [12]व॒ना॒म॒हे॒ धु॒ख्षी॒महि॑ प्र॒जामिष᳚म् ॥ 
</details>

<details open><summary>विश्वास-प्रस्तुतिः</summary>

एमा अ॑ग्मन्ना॒शिषो॒ दोह॑कामा  +++(अत्र मन्त्रविभागः विचारणीयः भाष्ये द्वादशाक्षरत्वमुक्तम् । अत्र एकादशाक्षराणि)+++

इन्द्र॑वन्तो  व॒ना॒म॒हे ।    
धु॒ख्षी॒महि॑ प्र॒जामिष᳚म्  ॥
</details>

<details><summary>मूलम्</summary>

एमा अ॑ग्मन्ना॒शिषो॒ दोह॑कामा  +++(अत्र मन्त्रविभागः विचारणीयः भाष्ये द्वादशाक्षरत्वमुक्तम् । अत्र एकादशाक्षराणि)+++

इन्द्र॑वन्तो  व॒ना॒म॒हे ।    
धु॒ख्षी॒महि॑ प्र॒जामिष᳚म्  ॥
</details>

<details><summary>भट्टभास्करटीका</summary>

14यज्ञस्य दोहं वाचयति - एमा इति । इयं पुरउष्णिक्, प्रथमस्य द्वादशाक्षरत्वात् ॥ अत्र 'यर्हि होता यजमानस्य नाम गृह्नीयात्तर्हि ब्रूयादेमा अग्मन्नाशिषो दोहकामाः' इति ब्राह्मण दर्शनात् । 'आशास्तेयं यजमानोसौ' इत्यत्र यजमानेनाशासनीयाः 'आयुराशास्ते' इत्यायुरादय इमा आशिष उच्यन्ते । इमा आशिष आग्मन्नागच्छन्तु । छान्दसे लुङि 'मन्त्रे घस' इत्यादिना च्लेर्लुक्, 'गमहन' इत्युपधालोपः । लङि वा शपो लुक् । दोहकामाः मया दुह्यमानं कामयमानाः । 'शीलिकामिभिक्षाचरिभ्यो णः पूर्वपदप्रकृतिस्वरत्वं च' इत्यणोपवादो णः । अत आगता वयमपीन्द्रवन्तः इन्द्रेण स्वामिना सहिता वनामहे । वन षण सम्भक्तौ, व्यत्ययेनात्मनेपदम् । यद्वा - वनु याचने, अनुदात्तेत् तानादिकः, विकरणव्यत्ययेन शप् । इन्द्रवन्तो वयं याचामहे प्रजामिषमन्नं च वो धुक्षीमहि । यद्वा - दोहकामा वयं वनामहे प्रजामिषं च धुक्षीमहीति । 'लिङ्सिचावात्मनेपदेषु' इति सिचः कित्त्वम् । पादादित्वान्न निहन्यते ॥
</details>



<details><summary>मूलम् (संयुक्तम्)</summary>

रोहि॑तेन त्वा॒ऽग्निर्दे॒वता᳚ङ्गमयतु॒ हरि॑भ्या॒न्त्वेन्द्रो॑ दे॒वता᳚ङ्गमय॒त्वेत॑शेन त्वा॒ सूर्यो॑ दे॒वता᳚ङ्गमयतु  
</details>

<details open><summary>विश्वास-प्रस्तुतिः</summary>

रोहि॑तेन त्वा॒ऽग्निर्दे॒वता᳚ङ्गमयतु ।   
</details>

<details><summary>मूलम्</summary>

रोहि॑तेन त्वा॒ऽग्निर्दे॒वता᳚ङ्गमयतु ।   
</details>

<details><summary>भट्टभास्करटीका</summary>

15-17प्रस्तरं प्रह्रियमाणमनुमन्त्रयते - रोहितेनेति ॥ देवतामित्यादि अग्न्यादीनां सामान्येन अभिधानम् । अग्निस्त्वमात्मीयेन रोहितेनाश्वेन देवतां गमयतु । याभ्यस्त्वं हूयसे ता अग्न्यादिदेवता गमयत्वित्यर्थः ।
</details>

<details open><summary>विश्वास-प्रस्तुतिः</summary>

हरि॑भ्या॒न्त्वेन्द्रो॑ दे॒वता᳚ङ्गमय॒तु ।  
</details>

<details><summary>मूलम्</summary>

हरि॑भ्या॒न्त्वेन्द्रो॑ दे॒वता᳚ङ्गमय॒तु ।  
</details>

<details><summary>भट्टभास्करटीका</summary>

हरिभ्यामात्मीयाभ्यामश्वाभ्यामिन्द्रसवां देवानां सकाशं प्रापयतु ।
</details>

<details open><summary>विश्वास-प्रस्तुतिः</summary>

एत॑शेन त्वा॒ सूर्यो॑ दे॒वता᳚ङ्गमयतु ।  
</details>

<details><summary>मूलम्</summary>

एत॑शेन त्वा॒ सूर्यो॑ दे॒वता᳚ङ्गमयतु ।  
</details>

<details><summary>भट्टभास्करटीका</summary>

सूर्यश्चात्मीयेनैतशेनाश्वेन त्वां देवतापार्श्वं प्रापयतु । रोहितादयोग्न्यादीनामश्वाः, 'एते वै देवाश्वाः' इति च ब्राह्मणम् ॥
</details>

## विमुच्यमानपरिध्यनुमन्त्रणम्


<details><summary>मूलम् (संयुक्तम्)</summary>

वि ते॑ मुञ्चामि रश॒ना वि र॒श्मीन् वि योक्त्रा॒ यानि॑ परि॒चर्त॑नानि ध॒त्ताद॒स्मासु॒ द्रवि॑ण॒य्ँयच्च॑ भ॒द्रम्प्र णो᳚ ब्रूताद्भाग॒धान्दे॒वता॑सु ॥ 
</details>

<details open><summary>विश्वास-प्रस्तुतिः</summary>

वि ते॑ मुञ्चामि रश॒ना वि र॒श्मीन् वि योक्त्रा॒ यानि॑ परि॒चर्त॑नानि ध॒त्तात् । +++(अत्र अर्धर्क् सम्पत्स्यत इति भाति । विचारणीयम्)+++
अ॒स्मासु॒ द्रवि॑ण॒य्ँयच्च॑ भ॒द्रम्प्र णो᳚ ब्रूताद्भाग॒धान्दे॒वता॑सु  ॥
</details>

<details><summary>मूलम्</summary>

वि ते॑ मुञ्चामि रश॒ना वि र॒श्मीन् वि योक्त्रा॒ यानि॑ परि॒चर्त॑नानि ध॒त्तात् । +++(अत्र अर्धर्क् सम्पत्स्यत इति भाति । विचारणीयम्)+++
अ॒स्मासु॒ द्रवि॑ण॒य्ँयच्च॑ भ॒द्रम्प्र णो᳚ ब्रूताद्भाग॒धान्दे॒वता॑सु  ॥
</details>

<details><summary>भट्टभास्करटीका</summary>

18परिधीन् विमुच्यमानाननुमन्त्रयते - वि ते मुञ्चामीति त्रिष्टुभा ॥ अश्वत्वेनाग्निस्स्तूयते । हे अग्ने अनेन परिधिविमोकेन ते तव यानि यन्त्रणानि तानि सर्वाण्यपि विमुञ्चामीति प्रतिपाद्यते । तत्रैकश्येनाहं रशनास्तव विमुञ्चामि । रशना व्यापिकाः । 'अशेरुट्च' इति युच् । कक्ष्यावस्थिताश्शरीरपरिकर्मविशेषा उच्यन्ते । रश्मीन् प्रग्रहांश्च विमुञ्चामि, योक्त्राणि योजनोपयुक्ता रज्जुविशेषाः तानि विमुञ्चामि । यानि चान्यानि तव परिचर्तनानि उरोवध्रादीनि परितो देहस्य पीडनानि । चृती हिंसादौ । तानि च मुञ्चामि यथाऽश्व एतैर्युक्तः कार्यं करोति, तथा त्वं परिधिभिः परिहित एतैरेव युक्तः कार्यमकार्षीः । अधुना कार्ये समाप्ते परिधिविमोकेन एतैरेव विमुक्तो निर्यन्त्रणो भव यथाऽश्वः कार्यसमाप्तौ विमुक्तरशनादिकस्स्वैरं धावति । ततश्च त्वमस्मासु द्रविणं धनं यच्चान्यद्भद्रं कल्याणमभीष्टं तत्तत्सर्वं धत्तात् धेहि स्थापय ।  

किञ्च - नः अस्मान्देवतासु प्रब्रूतात्प्रब्रूहि । भागधान्भगस्य धातृन् दातॄन् युष्मभ्यमेतैर्भागा दत्ता भुङ्ध्वमिति देवतासु ख्यापयेति । 'उपसर्गाद्बहुलम्' इति नसो णत्वम् ॥  
</details>

## शंयुवाकानुमन्त्रणम्
<details open><summary>विश्वास-प्रस्तुतिः</summary>

विष्णोः᳚ श॒य्ँयोर॒हन्दे॑वय॒ज्यया॑ य॒ज्ञेन॑ प्रति॒ष्ठाङ्ग॑मेयम् ।
</details>

<details><summary>मूलम्</summary>

विष्णोः᳚ श॒य्ँयोर॒हन्दे॑वय॒ज्यया॑ य॒ज्ञेन॑ प्रति॒ष्ठाङ्ग॑मेयम् ।
</details>

<details><summary>भट्टभास्करटीका</summary>

19शंयुवाकमुक्तमनुमन्त्रयते - विष्णोरिति ॥ विष्णुर्व्यापनवान् शमनयावनकृद्रोगभयानाम् । शाम्यतियौतिभ्यां गुणाभावश्छान्दसः । 'कम्शम्भ्याम्' इति वा मत्वर्थीयो युस्प्रत्ययः । बृहस्पतेः पुत्र उच्यते । 'देवा वै यज्ञस्य स्वगाकर्तारं नाविन्दन्ते शं युं बार्हस्पत्यम्' इत्यादि ब्राह्मणम् । विष्णुत्वेन वा बार्हस्पत्यस्स्तूयते । 'यज्ञो वै विष्णुः' आ इति ब्राह्मणम् । तस्याहं देवयज्यया यज्ञेन प्रतिष्ठां गमेयम् । गतम् ॥
</details>

## पत्नीसंयाजानुमन्त्रणम्
<details open><summary>विश्वास-प्रस्तुतिः</summary>

सोम॑स्या॒हन्दे॑वय॒ज्यया᳚ [13] सु॒रेता॒ रेतो॑ धिषीय ।
</details>

<details><summary>मूलम्</summary>

सोम॑स्या॒हन्दे॑वय॒ज्यया᳚ [13] सु॒रेता॒ रेतो॑ धिषीय ।
</details>

<details><summary>भट्टभास्करटीका</summary>

20-21पत्नीसंयाजाननुमन्त्रयते - सोमस्याहमित्यादिभिः ॥ सुरेता अमोघबीजः । 'सोर्मनसी इत्युत्तरपदाद्युदात्तत्वम् । रेतो धिषीयात्मनि धारयेयम् । 'सुधितवसुधित' इत्यादौ दधातेरिकारांशो निपात्यते । 'सोमो वै रेतोधाः' इत्यादि ब्राह्मणम् ।
</details>

<details open><summary>विश्वास-प्रस्तुतिः</summary>

त्वष्टु॑र॒हन्दे॑वय॒ज्यया॑ पशू॒नाꣳ रू॒पम्पु॑षेयम् ।
</details>

<details><summary>मूलम्</summary>

त्वष्टु॑र॒हन्दे॑वय॒ज्यया॑ पशू॒नाꣳ रू॒पम्पु॑षेयम् ।
</details>

<details><summary>भट्टभास्करटीका</summary>

त्वष्टुरहमिति । 'त्वष्टा वै पशूनां मिथुनानां रूपकृत्' इति ब्राह्मणम् । पशूनां रूपं पुषेयं पोषयेयम् । 'लिङ्याशिष्यङ्' 'नामन्यतरस्याम्' इति नाम उदात्तत्वम् ॥
</details>



<details><summary>मूलम् (संयुक्तम्)</summary>

दे॒वाना॒म्पत्नी॑र॒ग्निर्गृ॒हप॑तिर्य॒ज्ञस्य॑ मिथु॒नम् 
</details>

<details open><summary>विश्वास-प्रस्तुतिः</summary>

दे॒वाना॒म्पत्नीः᳚  ..  
अ॒ग्निर्गृ॒हप॑तिर्य॒ज्ञस्य॑ मिथु॒नम्  +++(तत्)+++  ।
</details>

<details><summary>मूलम्</summary>

दे॒वाना॒म्पत्नीः᳚  ..  
अ॒ग्निर्गृ॒हप॑तिर्य॒ज्ञस्य॑ मिथु॒नम्  +++(तत्)+++  ।
</details>

<details><summary>भट्टभास्करटीका</summary>

22अथान्ययोस्सहानुमन्त्रणम् - देवानामिति ॥ देवानां पत्नीः पत्न्यः अग्निश्च गृहपतिरिति यज्ञस्य मिथुनमेव तत् ।
</details>

<details open><summary>विश्वास-प्रस्तुतिः</summary>

तयो॑र॒हन्दे॑वय॒ज्यया॑ मिथु॒नेन॒ प्र भू॑यासम् ।
</details>

<details><summary>मूलम्</summary>

तयो॑र॒हन्दे॑वय॒ज्यया॑ मिथु॒नेन॒ प्र भू॑यासम् ।
</details>

<details><summary>भट्टभास्करटीका</summary>

तयोरहं देवयज्यया मिथुनेन पुत्रादिमिथुनेन प्रभूयासं प्रकर्षेण युक्तो भूयासम् । मिथुनापेक्षया तयोरिति द्विवचनम् । 'एतस्माद्वै मिथुनात्प्रजापतिः' इत्यादि ब्राह्मणम् ॥
</details>



<details><summary>मूलम् (संयुक्तम्)</summary>

वे॒दो॑ऽसि॒ वित्ति॑रसि वि॒देय॒ कर्मा॑सि क॒रुण॑मसि क्रि॒यासꣳ॑ स॒निर॑सि सनि॒तासि॑ स॒नेय॑ङ्घृ॒तव॑न्तङ्कुला॒यिनꣳ॑ रा॒यस्पोषꣳ॑ सह॒स्रिण॑व्ँवे॒दो द॑दातु वा॒जिन᳚म् ॥ [14]
</details>

<details open><summary>विश्वास-प्रस्तुतिः</summary>

वे॒दो॑ऽसि॒ वित्ति॑रसि वि॒देय ..   
कर्मा॑सि क॒रुण॑मसि क्रि॒यास॑म् ..  
स॒निर॑सि सनि॒तासि॑ स॒नेय॑म्।   
घृ॒तव॑न्तङ्कुला॒यिन॑म् ...   
रा॒यस्पोषꣳ॑ सह॒स्रिण॑म् ...   
वे॒दो द॑दातु वा॒जिन᳚म् ॥
</details>

<details><summary>मूलम्</summary>

वे॒दो॑ऽसि॒ वित्ति॑रसि वि॒देय ..   
कर्मा॑सि क॒रुण॑मसि क्रि॒यास॑म् ..  
स॒निर॑सि सनि॒तासि॑ स॒नेय॑म्।   
घृ॒तव॑न्तङ्कुला॒यिन॑म् ...   
रा॒यस्पोषꣳ॑ सह॒स्रिण॑म् ...   
वे॒दो द॑दातु वा॒जिन᳚म् ॥
</details>

<details><summary>भट्टभास्करटीका</summary>

23वेदेन्तर्वेदि निधीयमाने यजमानं वाचयति - वेदोसीति षट्पदया शक्वर्या ॥ विदेय क्रियासं सनेयमिति त्रयाणां पादानामन्ताः; एते च तिङः परत्वान्न निहन्यन्ते । हे वेद वेदोसि यद्वित्तं वेद्यात्मकं वेत्तव्यं लब्धव्यं धनं तदेव त्वमसि; तल्लाभहेतुत्वात् । 'वेदेन वै देवा असुराणां वित्तं वेद्यम्' इत्यादि ब्राह्मणम् । विन्दतेः कर्मणि घञ् । वित्तिर्लाभः, लाभसाधनं वा त्वमसि धनस्य । तस्मादेव भावे करणे वा क्तिन् । तादृशेन त्वयाऽहं विदेयाभिमतं धनं लप्सीय । विन्दतिस्स्वरितेत्, 'लिङ्याशिष्यङ्' ।   

कर्म अनुष्ठानं त्वमसि; त्वदधीनत्वात् । करुणमनुष्ठापकश्चासि । करोतेरुनन्प्रत्ययः । तादृशेन त्वयाहं क्रियासं कर्ता भूयासम् । सनिस्संविभागः त्वमसि सनितासि संविभक्ता चासि, तादृशेन त्वयाहं सनेयं विन्देयं सांविभजेयम् ।  

अधुना परोक्षमुच्यते - घृतवन्तमाज्यवन्तं कुलायिनं नीडवन्तं गृहवन्तं सहस्रिणं सहस्रवन्तं भूयिष्ठवन्तं पुत्रपश्वादिभिः, वाजिनमन्नवन्तं रायस्पोषं क्षेत्रपश्वादेर्धनस्य पुष्टिमस्मभ्यं वेदो ददातु रायस्पोषं धनवृद्धिं वाजिनमन्नं च ददातु ॥

इति षष्ठे चतुर्थोनुवाकः ॥
</details>
