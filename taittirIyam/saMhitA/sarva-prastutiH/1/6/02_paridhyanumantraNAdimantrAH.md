+++
title = "०२ परिध्यनुमन्त्रणादिमन्त्राः"

+++

४-५ द्विपदा त्रिष्टुप् ,
६ त्रिष्टुप्
१० पिपीलिका मध्या

प्रजापतिर्ऋषिः



<details><summary>मूलम् (संयुक्तम्)</summary>

ध्रु॒वो॑ऽसि ध्रु॒वो॑ऽहꣳ स॑जा॒तेषु॑ भूयास॒न्धीर॒श्चेत्ता॑ वसु॒वित् 
</details>

<details open><summary>विश्वास-प्रस्तुतिः</summary>

ध्रु॒वो॑ऽसि ।
</details>

<details><summary>मूलम्</summary>

ध्रु॒वो॑ऽसि ।
</details>

<details><summary>भट्टभास्करटीका</summary>

1-3परिधीन् परिधीयमानाननुमन्त्रयते - ध्रुवोसीति यजुर्भिः ॥ तत्र मध्यमं - ध्रुवोसि स्थिरोसि मध्यमत्वाद्वा परिधित्वे विभावाच्च' ।
</details>

<details open><summary>विश्वास-प्रस्तुतिः</summary>

ध्रु॒वो॑ऽहꣳ स॑जा॒तेषु॑ भूयासम् ।
</details>

<details><summary>मूलम्</summary>

ध्रु॒वो॑ऽहꣳ स॑जा॒तेषु॑ भूयासम् ।
</details>

<details><summary>भट्टभास्करटीका</summary>

अहमपि सजातेषु धुवो भूयासम् । समानजन्मानस्सजाताः । 'समानस्य छन्दसि' इति सभावः, 'वा जाते' इत्युत्तरपदान्तोदात्तत्वम् ।
</details>

<details open><summary>विश्वास-प्रस्तुतिः</summary>

धीर॒श्चेत्ता॑ वसु॒वित्  +++(भूयासम्)+++ ।
</details>

<details><summary>मूलम्</summary>

धीर॒श्चेत्ता॑ वसु॒वित्  +++(भूयासम्)+++ ।
</details>

<details><summary>भट्टभास्करटीका</summary>

धीरश्चेत्ता वसुविच्च भूयासमित्येव । धीरो धृष्टः सर्वसमर्थः । चेत्ता चेतिता ज्ञाता । छान्दस इडभावः । रधादिर्वा द्रष्टव्यः । वसुवित् धनानां लब्धा ।
</details>



<details><summary>मूलम् (संयुक्तम्)</summary>

उ॒ग्रो᳚ऽस्यु॒ग्रो॑ऽहꣳ स॑जा॒तेषु॑ भूयासमु॒ग्रश्चेत्ता॑ वसु॒वित् ।
</details>

<details open><summary>विश्वास-प्रस्तुतिः</summary>

उ॒ग्रो᳚ऽसि ।
</details>

<details><summary>मूलम्</summary>

उ॒ग्रो᳚ऽसि ।
</details>

<details><summary>भट्टभास्करटीका</summary>

दक्षिणम् - उग्रः उद्गूर्णोसि, उपरिष्टात्स्थितत्वात्, रुद्राणां सम्बधित्वाद्वा । अधृष्य इति केचित् ।
</details>

<details open><summary>विश्वास-प्रस्तुतिः</summary>

उग्रो॑ऽहꣳ स॑जा॒तेषु॑ भूयासम् ।
</details>

<details><summary>मूलम्</summary>

उग्रो॑ऽहꣳ स॑जा॒तेषु॑ भूयासम् ।
</details>

<details><summary>भट्टभास्करटीका</summary>

अहमपि सजातेषूग्रो भूयासं, यथा ते ममाप्रतिवादिनो विधेया भवन्ति ।
</details>

<details open><summary>विश्वास-प्रस्तुतिः</summary>

उ॒ग्रश्चेत्ता॑ वसु॒वित्  +++(भूयासम्)+++ ।
</details>

<details><summary>मूलम्</summary>

उ॒ग्रश्चेत्ता॑ वसु॒वित्  +++(भूयासम्)+++ ।
</details>

<details><summary>भट्टभास्करटीका</summary>

उग्रश्चेत्ता वस्वुविद्भूयासम्, य उग्रश्चेत्ता वसुविच्च भवति स उग्रो भूयासम्, न केवलमुग्र एव ।
</details>

<details open><summary>विश्वास-प्रस्तुतिः</summary>

अ॒भि॒भूर॑सि ।
</details>

<details><summary>मूलम्</summary>

अ॒भि॒भूर॑सि ।
</details>

<details><summary>भट्टभास्करटीका</summary>

उत्तरम् - अभिभूरसि उत्तरकालभावित्वान्नान्येन परिहास्यो भव, अभिभूरेवासि नातः परं किञ्चित्परिधीयत इति ।
</details>

<details open><summary>विश्वास-प्रस्तुतिः</summary>

अभि॒भूर॒हꣳ स॑जा॒तेषु॑ भूयासम् ।  
</details>

<details><summary>मूलम्</summary>

अभि॒भूर॒हꣳ स॑जा॒तेषु॑ भूयासम् ।  
</details>

<details><summary>भट्टभास्करटीका</summary>

अहमपि सजातेष्वभिभविता भूयासं शत्रूणां तेषामेव वा ।
</details>

<details open><summary>विश्वास-प्रस्तुतिः</summary>

अभि॒भूश्चेत्ता॑ वसु॒वित् +++(भूयासम्)+++ ।
</details>

<details><summary>मूलम्</summary>

अभि॒भूश्चेत्ता॑ वसु॒वित् +++(भूयासम्)+++ ।
</details>

<details><summary>भट्टभास्करटीका</summary>

किञ्च - योभिभूश्चेत्ता वसुविच्च भवति स एव भूयासं न केवलमभिभवितृत्वमात्रेण ॥
</details>

<details open><summary>विश्वास-प्रस्तुतिः</summary>

यु॒नज्मि॑ त्वा॒ ब्रह्म॑णा॒ दैव्ये॑न ह॒व्याया॒स्मै वोढ॒वे जा॑तवेदः ।
</details>

<details><summary>मूलम्</summary>

यु॒नज्मि॑ त्वा॒ ब्रह्म॑णा॒ दैव्ये॑न ह॒व्याया॒स्मै वोढ॒वे जा॑तवेदः ।
</details>

<details><summary>भट्टभास्करटीका</summary>

4अग्निं योगेन युनक्ति - युनज्मीति द्विपदया त्रिष्टुभा ॥ हे जातवेदः जातानां वेदितः ब्रह्मणा मन्त्रेण दैव्येन देवयोग्येन । 'देवाद्यञञौ' । त्वां युनज्मि अस्मिन् कर्मणि युक्तं करोमि । प्रयोननमाह - अस्मै हव्याय वोढवे, इदं हविर्वोढुम् । पूर्ववत्कर्मणस्सम्प्रदानत्वम्, 'तुमर्थे सेसेन्' इति तवेन्प्रत्ययः, 'अन्तश्च तवै युगपत्' इत्याद्यन्तयोर्युगपदुदात्तत्वम्, अस्याप्युपलक्षणत्वात् । 'ऊडिदम्' इतीदमश्चतुर्थ्या उदात्तत्वम् ॥
</details>

<details open><summary>विश्वास-प्रस्तुतिः</summary>

इन्धा॑नास्त्वा सुप्र॒जस॑स्सु॒वीरा॒ ज्योग्जी॑वेम बलि॒हृतो॑ व॒यन्ते᳚  ॥
</details>

<details><summary>मूलम्</summary>

इन्धा॑नास्त्वा सुप्र॒जस॑स्सु॒वीरा॒ ज्योग्जी॑वेम बलि॒हृतो॑ व॒यन्ते᳚  ॥
</details>

<details><summary>भट्टभास्करटीका</summary>

5समिधोरभ्यधीयमानयोर्जपति - इन्वानास्त्वेति । इयमपि पूर्ववद्द्विपदा त्रिष्टुप् ॥ हे अग्ने त्वामिन्धानाः ज्वलयन्तः परिचरन्तो वयम् । 'विभाषा वेण्विन्धानयोः' इत्याद्युदात्तत्वम् । सुप्रजसश्शोभनापत्याः । पूर्ववदसिच् । सुवीराः शोभनसर्ववीरपुरुषाः । ज्योक् चिरं जीवेम त्वत्प्रसादात् । यस्माद्वयं ते तव बलिहृतोऽविच्छिन्नं बलिमुपहरामः, तस्माज्जीवेम चिरम् । यद्वा - बलिहृतस्तव भविष्याम इत्येवमर्थं चिरं जीवेम । बलिर्हविर्दानम् ॥
</details>

<details open><summary>विश्वास-प्रस्तुतिः</summary>

यन्मे॑ अग्ने अ॒स्य य॒ज्ञस्य॒ रिष्या᳚त् [4] यद्वा॒ स्कन्दा॒दाज्य॑स्यो॒त वि॑ष्णो ।   
तेन॑ हन्मि स॒पत्न॑न्दुर्मरा॒युमैन॑न्दधामि॒ निर्ऋ॑त्या उ॒पस्थे᳚ ।
</details>

<details><summary>मूलम्</summary>

यन्मे॑ अग्ने अ॒स्य य॒ज्ञस्य॒ रिष्या᳚त् [4] यद्वा॒ स्कन्दा॒दाज्य॑स्यो॒त वि॑ष्णो ।   
तेन॑ हन्मि स॒पत्न॑न्दुर्मरा॒युमैन॑न्दधामि॒ निर्ऋ॑त्या उ॒पस्थे᳚ ।
</details>

<details><summary>भट्टभास्करटीका</summary>

6हवींष्यासन्नान्यभिमन्त्रयते - यन्मे अग्न इति त्रिष्टुभा ॥ हे अग्ने अस्य मम यज्ञस्य यद्बर्हिरादिकं रिष्यान्नश्येत् रक्षःप्रभृतिभिर्विनाशितं स्यात् । लेट्याडागमः । 'प्रकृत्यान्तःपादम्' इति मे इत्यस्य प्रकृतिभावः ।   
किञ्च - आज्यस्योत आज्यस्यापिच सम्बन्धि जौहवादिकं तदेकदेशभूतं यद्रिष्यात् यद्वा स्कन्दात् । पूर्ववदाडागमः । हे विष्णो व्यापक तेन हन्मि मारयामि सपत्नं शत्रुम् । अथ यो मारयितुं न शक्यते एनं दुर्मरायुं मारयितु मशक्यं निरृत्याः पापदेवतायाः उपस्थे उत्सङ्गे आदधामि स्थापयामि । दुर्मरमात्मन इच्छतीति क्यजन्तात् । 'क्याच्छन्दसि' इत्युप्रत्ययः । निर्गता ऋतेः निरृतिः निर्दया । 'ऋतिस्सौत्रो धातुः घृणायां वर्तते' इत्युक्तेः । निरृतिरिति प्रादिसमासेऽव्ययपूर्वपदप्रकृतिस्वरत्वम् गतिसमासे । 'तादौ च' इति ॥
</details>

<details open><summary>विश्वास-प्रस्तुतिः</summary>

भूर्भुव॒स्सुवः ।
</details>

<details><summary>मूलम्</summary>

भूर्भुव॒स्सुवः ।
</details>

<details><summary>भट्टभास्करटीका</summary>

7-9हवींष्यासादयति - भूर्भुवस्सुवरिति व्याहृतिभिः ॥ 'ब्रह्मैता व्याहृतयः' इति ब्राह्मणम् । एतानि रूपाणि लोकत्रयात्मकानि, लोकत्रयस्थितिहेतुत्वात्; लोकत्रयात्मकव्याहृतित्रयरूपेण हवींषि स्तूयन्ते ॥
</details>

<details open><summary>विश्वास-प्रस्तुतिः</summary>

उच्छु॑ष्मो अग्ने॒ यज॑मानायैधि॒  +++(११ अक्षराणि)+++  ।  

निशु॑ष्मो अभि॒दास॑ते । +++(८ अक्षराणि)+++
</details>

<details><summary>मूलम्</summary>

उच्छु॑ष्मो अग्ने॒ यज॑मानायैधि॒  +++(११ अक्षराणि)+++  ।  

निशु॑ष्मो अभि॒दास॑ते । +++(८ अक्षराणि)+++
</details>

<details><summary>भट्टभास्करटीका</summary>

10इध्ममभ्याधीयमानमनुमन्त्रयते - उच्छुष्म इति पिपीलिकामध्यया त्रिपदया यजुरन्तयानुष्टुभा । तत्र द्वादशाक्षरौ प्रथमतृतीयौ पादौ, मध्यमोष्टाक्षरः, अमर्त्यस्य त इत्यादि यजुः ॥  

हे अग्ने यजमानाय उच्छुष्म उद्भूतबल एधि भव, यजमानकार्येष्वाविष्कृतबलो भव । अभिदासते उपक्षयते शत्रवे निशुष्मः न्यग्भूतबलो भव । दसु उपक्षये व्यत्ययेन शप्, 'धातोरकारस्य छान्दसो दीर्घः । यद्वा - दासृ दाने अभिपूर्व उपक्षयकर्मा द्रष्टव्यः ।
</details>

<details open><summary>विश्वास-प्रस्तुतिः</summary>

अग्ने॒ देवे᳚द्ध॒ मन्वि॑द्ध॒ मन्द्र॑जि॒ह्वा । +++(१२ अक्षराणि)+++
</details>

<details><summary>मूलम्</summary>

अग्ने॒ देवे᳚द्ध॒ मन्वि॑द्ध॒ मन्द्र॑जि॒ह्वा । +++(१२ अक्षराणि)+++
</details>

<details><summary>भट्टभास्करटीका</summary>

हे अग्ने अङ्गनादिगुण देवेद्ध देवैरिद्ध दीप्त मन्विद्ध मनुष्यैरिद्ध । उभयत्रापि 'तृतीया कर्मणि' इति पूर्वपदप्रकृतिस्वरत्वम् । मन्द्रजिह्वा मदनी मदयित्री तर्पणि जिह्वा यस्य । मदि स्तुतिमोदमदस्वप्नकान्तिगतिषु, 'मन्दिवाशि' इत्यादिना रक्प्रत्ययः, 'अमान्त्रितं पूर्वमविद्यमानवत्' इत्यविद्यमानवत्त्वाच्चतुर्णामप्यामन्त्रितानामाद्युदात्तत्वमेव ।
</details>

<details open><summary>विश्वास-प्रस्तुतिः</summary>

अम॑र्त्यस्य ते होतर्मू॒र्धन्ना जि॑घर्मि रा॒यस्पोषा॑य सुप्रजा॒स्त्वाय॑ सु॒वीर्या॑य । +++(यजुः)+++
</details>

<details><summary>मूलम्</summary>

अम॑र्त्यस्य ते होतर्मू॒र्धन्ना जि॑घर्मि रा॒यस्पोषा॑य सुप्रजा॒स्त्वाय॑ सु॒वीर्या॑य । +++(यजुः)+++
</details>

<details><summary>भट्टभास्करटीका</summary>

होतः देवानामाह्वातः । अमर्त्यस्यामर्त्यात्मनस्ते तव मूर्धन् मूर्ध्नि । 'सुपां सुलुक्' इति ङेर्लुक् । आजिघर्मिं आभिमुख्येन क्षारयामि आदधामि । घृ क्षरणदीप्त्योः जौहोत्यादिक्कः, 'बहुलं छन्दसि ' इत्यभ्यासस्येत्वम् । रायो धनस्य पोषाय पुष्ट्यै । पूर्ववत्षष्ठ्यास्सत्वस्वरौ । सुप्रजास्त्वाय शोभनापत्यत्वाय । पूर्ववदसिच् । सुवीर्याय शोभनवीर्यत्वाय ॥
</details>



<details><summary>मूलम् (संयुक्तम्)</summary>

मनो॑ऽसि प्राजाप॒त्यम्मन॑सा मा भू॒तेनाऽऽवि॑श । 
</details>

<details open><summary>विश्वास-प्रस्तुतिः</summary>

मनो॑ऽसि ।  
</details>

<details><summary>मूलम्</summary>

मनो॑ऽसि ।  
</details>

<details><summary>भट्टभास्करटीका</summary>

11स्रौवमाघारमभिमन्त्रयते - मनोसीति यजुषा ॥ मनोसि मनसानिर्वर्तितत्वात्त्वम्मन एवासि ।
</details>

<details open><summary>विश्वास-प्रस्तुतिः</summary>

प्राजाप॒त्यम्  +++(असि)+++  ।  
</details>

<details><summary>मूलम्</summary>

प्राजाप॒त्यम्  +++(असि)+++  ।  
</details>

<details><summary>भट्टभास्करटीका</summary>

प्राजापत्यं प्रजापतिदेवत्यम् । यद्वा - प्रजापतेरिदं प्राजापत्यं, अतस्तदेवासि; 'तेन निर्वर्तित्त्वात्तत्त्वम् ।
</details>

<details open><summary>विश्वास-प्रस्तुतिः</summary>

मन॑सा मा भू॒तेनाऽऽवि॑श ।  
</details>

<details><summary>मूलम्</summary>

मन॑सा मा भू॒तेनाऽऽवि॑श ।  
</details>

<details><summary>भट्टभास्करटीका</summary>

तेन मनसा भूतेन च । जातावेकवचनम् । तेन प्रजापतिना सृष्टैर्देहारम्भकैर्भूतजातैश्च सह मामाविश मया सह सुखं निर्वर्तय । 'देवा वै सामिधेनीः' इत्यादि षष्ठद्वितीयकाण्डीयं ब्राह्मणम् ॥
</details>



<details><summary>मूलम् (संयुक्तम्)</summary>

वाग॑स्यै॒न्द्री स॑पत्न॒ख्षय॑णी [5]वा॒चा मे᳚न्द्रि॒येणाऽऽवि॑श 
</details>

<details open><summary>विश्वास-प्रस्तुतिः</summary>

वाग॑सि ।
</details>

<details><summary>मूलम्</summary>

वाग॑सि ।
</details>

<details><summary>भट्टभास्करटीका</summary>

12स्रुच्यं - वागसीति यजुषा ॥ वागसि वाचा निर्वृत्तत्वात् वागेवासि त्वम् ।
</details>

<details open><summary>विश्वास-प्रस्तुतिः</summary>

ऐन्द्री +++(असि)+++  ।
</details>

<details><summary>मूलम्</summary>

ऐन्द्री +++(असि)+++  ।
</details>

<details><summary>भट्टभास्करटीका</summary>

ऐन्द्रीन्द्रदेवत्या । यद्वा - इन्द्रस्येयमैन्द्री वाक्, सैवासि ।
</details>

<details open><summary>विश्वास-प्रस्तुतिः</summary>

स॑पत्न॒ख्षय॑णी  +++(असि)+++  ।  
</details>

<details><summary>मूलम्</summary>

स॑पत्न॒ख्षय॑णी  +++(असि)+++  ।  
</details>

<details><summary>भट्टभास्करटीका</summary>

सपत्नक्षयणी शत्रूणां क्षयकरी ।
</details>

<details open><summary>विश्वास-प्रस्तुतिः</summary>

वा॒चा मे᳚न्द्रि॒येणाऽऽवि॑श ।
</details>

<details><summary>मूलम्</summary>

वा॒चा मे᳚न्द्रि॒येणाऽऽवि॑श ।
</details>

<details><summary>भट्टभास्करटीका</summary>

तत्त्वया वाचेन्द्रियेण च । जातावेकवचनम् । तेनैवेन्द्रेण सृष्टैरिन्द्रियैश्चक्षुरादिभिश्च सह सुखं मामाविश । 'इन्द्रियमिन्द्रलिङ्गम्' इत्यादौ निपात्यते । 'सावेकाचः' इति वाचस्तृतीयोदात्ता ॥
</details>



<details><summary>मूलम् (संयुक्तम्)</summary>

वस॒न्तमृ॑तू॒नाम्प्री॑णामि॒ स मा᳚ प्री॒तᳶ प्री॑णातु 
</details>

<details open><summary>विश्वास-प्रस्तुतिः</summary>

वस॒न्तमृ॑तू॒नाम्प्री॑णामि।  
</details>

<details><summary>मूलम्</summary>

वस॒न्तमृ॑तू॒नाम्प्री॑णामि।  
</details>

<details><summary>भट्टभास्करटीका</summary>

13प्रयाजाननुमन्त्रयते - वसन्तमृतूनां प्रीणामीति यजुर्भिः क्रमेण च । तत्र समिधः - वसन्तमिति ॥ वसन्ति प्रजास्सुखिता अस्मिन्निति वसन्तः । औणादिको झच्प्रत्ययः । ऋतूनाम्मध्ये वसन्तमृतूनां प्रीणामि तर्पयामि । निर्धारणस्वभावान्निर्धार्यमाण ऋतुरेव भवति; यथा - ब्राह्मणानां स्थविरमानयेति स्थविरो ब्राह्मण एवानीयते नान्यः । 'नामन्यतरस्याम्' इति नाम उदात्तत्वम् । प्रीञ् तर्पणे क्रैयादिकस्सकर्मकः । तर्पयामीत्यर्थः ।
</details>

<details open><summary>विश्वास-प्रस्तुतिः</summary>

स मा᳚ प्री॒तᳶ प्री॑णातु ।
</details>

<details><summary>मूलम्</summary>

स मा᳚ प्री॒तᳶ प्री॑णातु ।
</details>

<details><summary>भट्टभास्करटीका</summary>

स च वसन्तः प्रीतः तया तर्पितो मां प्रीणातु तर्पयतु प्रजादिभिरभिमतैः । 'ऋतवो वै प्रजाकामाः' इत्यादि ब्राह्मणम्, 'समिधो यजति' इटायाद्यनुवाकश्च ।
</details>



<details><summary>मूलम् (संयुक्तम्)</summary>

ग्री॒ष्ममृ॑तू॒नाम्प्री॑णामि॒ स मा᳚ प्री॒तᳶ प्री॑णातु 
</details>

<details open><summary>विश्वास-प्रस्तुतिः</summary>

ग्री॒ष्ममृ॑तू॒नाम्प्री॑णामि ।  
स मा᳚ प्री॒तᳶ प्री॑णातु ।
</details>

<details><summary>मूलम्</summary>

ग्री॒ष्ममृ॑तू॒नाम्प्री॑णामि ।  
स मा᳚ प्री॒तᳶ प्री॑णातु ।
</details>

<details><summary>भट्टभास्करटीका</summary>

14तनूनपातं - ग्रीष्ममिति ॥ गीर्यन्तेस्मिन्नापो रविकिरणैरिति ग्रीष्मः । गिरतेर्मप्रत्ययष्षुगागम ईकारश्च निपात्यते ॥

  - [ स च {ग्रीष्मः} प्रीतः तया तर्पितो मां प्रीणातु तर्पयतु प्रजादिभिरभिमतैः । 'ऋतवो वै प्रजाकामाः' इत्यादि ब्राह्मणम्, 'समिधो यजति' इटायाद्यनुवाकश्च ।]
</details>



<details><summary>मूलम् (संयुक्तम्)</summary>

व॒र्॒षा ऋ॑तू॒नाम्प्री॑णामि॒ ता मा᳚ प्री॒ताᳶ प्री॑णन्तु 
</details>

<details open><summary>विश्वास-प्रस्तुतिः</summary>

व॒र्॒षा ऋ॑तू॒नाम्प्री॑णामि।   
ता मा᳚ प्री॒ताᳶ प्री॑णन्तु ।
</details>

<details><summary>मूलम्</summary>

व॒र्॒षा ऋ॑तू॒नाम्प्री॑णामि।   
ता मा᳚ प्री॒ताᳶ प्री॑णन्तु ।
</details>

<details><summary>भट्टभास्करटीका</summary>

15इडां - वर्षा इति ॥ वर्षत्यासु पर्जन्य इति वर्षाः । एकस्मिन्नपि ऋतौ लिङ्गं बहुवचनं च स्वाभाविकम् ॥

  -  [ {ताश्च वर्षा प्रीताः ताभिः तर्पिताः} / {सा च वर्षा प्रीता तया तर्पिता }  मां प्रीणन्तु तर्पयन्तु प्रजादिभिरभिमतैः । 'ऋतवो वै प्रजाकामाः' इत्यादि ब्राह्मणम्, 'समिधो यजति' इटायाद्यनुवाकश्च ।]
</details>



<details><summary>मूलम् (संयुक्तम्)</summary>

श॒रद॑मृतू॒नाम्प्री॑णामि॒ सा मा᳚ प्री॒ता प्री॑णातु 
</details>

<details open><summary>विश्वास-प्रस्तुतिः</summary>

श॒रद॑मृतू॒नाम्प्री॑णामि ।

सा मा᳚ प्री॒ता प्री॑णातु ।

  - [ सा च {शरत्} प्रीता तया तर्पितो मां प्रीणातु तर्पयतु प्रजादिभिरभिमतैः । 'ऋतवो वै प्रजाकामाः' इत्यादि ब्राह्मणम्, 'समिधो यजति' इटायाद्यनुवाकश्च ।]
</details>

<details><summary>मूलम्</summary>

श॒रद॑मृतू॒नाम्प्री॑णामि ।

सा मा᳚ प्री॒ता प्री॑णातु ।

  - [ सा च {शरत्} प्रीता तया तर्पितो मां प्रीणातु तर्पयतु प्रजादिभिरभिमतैः । 'ऋतवो वै प्रजाकामाः' इत्यादि ब्राह्मणम्, 'समिधो यजति' इटायाद्यनुवाकश्च ।]
</details>

<details><summary>भट्टभास्करटीका</summary>

16बर्हिषः - शरदमिति ॥ शीर्यन्ते पच्यन्ते ओषधयोस्यामिति शरत् । । 'शॄदॄभसोदिः' इत्यदिप्रत्ययः । अत्रापि स्वाभाविकं स्त्रीत्वम् ॥
</details>



<details><summary>मूलम् (संयुक्तम्)</summary>

हेमन्तशिशि॒रावृ॑तू॒नाम्प्री॑णामि॒ तौ मा᳚ प्री॒तौ प्री॑णीताम्  
</details>

<details open><summary>विश्वास-प्रस्तुतिः</summary>

हेमन्तशिशि॒रावृ॑तू॒नाम्प्री॑णामि ।   

तौ मा᳚ प्री॒तौ प्री॑णीताम् ।
</details>

<details><summary>मूलम्</summary>

हेमन्तशिशि॒रावृ॑तू॒नाम्प्री॑णामि ।   

तौ मा᳚ प्री॒तौ प्री॑णीताम् ।
</details>

<details><summary>भट्टभास्करटीका</summary>

17स्वाहाकारस्य - हेमन्तशिशिराविति ॥ शैत्यसामान्येन द्वयोस्समस्तयोरुपादानम्, प्रयाजानां पञ्चत्वात् । 'पञ्च वा ऋतवः' इत्यादिवचनं चोपपद्यते । हन्ति हिमेन जन्तूनिति हेमन्तः । 'हन्तेर्मुट् हि च' इति झच्प्रत्ययः । श्यति तनूकरोति हिमपीडया सङ्कोचयति भूतानीति शिशिरः । श्यतेः किरच्प्रत्ययः, द्विर्वचनमभ्यासस्येत्वं च निपात्यते ॥


  - [{तौ च हेमन्तशिशिरौ} प्रीतौ  तेन तर्पितौ मां प्रीणीताम् तर्पयताम् प्रजादिभिरभिमतैः । 'ऋतवो वै प्रजाकामाः' इत्यादि ब्राह्मणम्, 'समिधो यजति' इटायाद्यनुवाकश्च ।]
</details>

<details open><summary>विश्वास-प्रस्तुतिः</summary>

अ॒ग्नीषोम॑योर॒हन्दे॑वय॒ज्यया॒ चख्षु॑ष्मान्भूयासम्।
</details>

<details><summary>मूलम्</summary>

अ॒ग्नीषोम॑योर॒हन्दे॑वय॒ज्यया॒ चख्षु॑ष्मान्भूयासम्।
</details>

<details><summary>भट्टभास्करटीका</summary>

18आज्यभागावनुमन्त्रयते - अग्नीषोमयोरिति ॥ अग्निश्च सोमश्चाग्नीषोमौ । 'ईदग्नेस्सोमवरुणयोः' इतीत्वम्, 'अग्नेस्तुत्स्तोमसोमाः' इति षत्वम्, 'देवताद्वन्द्वे च' इति पूर्वोत्तरपदयोर्युगपत्प्रकृतिस्वरत्वम् । 'छन्दसि निष्टर्क्य' इत्यत्र देवयज्याशब्दो निपातितः । देवार्हो यागो देवयज्या । अग्नीषोमयोर्देवयज्यया अनेन देवार्हेण यागेन अहं चक्षुष्मान्भूयासम् । यथा यज्ञोग्नीषोमाभ्यां चक्षुष्मानेवमहमपि ताभ्यां चक्षुष्मान्भूयासमिति भावः ॥
</details>

<details open><summary>विश्वास-प्रस्तुतिः</summary>

अ॒ग्नेर॒हन्दे॑वय॒ज्यया᳚न्ना॒दो भू॑यासम् [6] ।
</details>

<details><summary>मूलम्</summary>

अ॒ग्नेर॒हन्दे॑वय॒ज्यया᳚न्ना॒दो भू॑यासम् [6] ।
</details>

<details><summary>भट्टभास्करटीका</summary>

19 आग्नेयस्य - अग्नेरिति ॥ अन्नादोन्नानामत्ता भूयासम्, देवानामग्नेरन्नादत्वात् ॥

  - [ 'छन्दसि निष्टर्क्य' इत्यत्र देवयज्याशब्दो निपातितः । देवार्हो यागो देवयज्या । ]
</details>



<details><summary>मूलम् (संयुक्तम्)</summary>

दब्धि॑र॒स्यद॑ब्धो भूयासम॒मुन्द॑भेयम् 
</details>

<details open><summary>विश्वास-प्रस्तुतिः</summary>

दब्धि॑र॒सि  ।  
अद॑ब्धो भूयासम् ।  
</details>

<details><summary>मूलम्</summary>

दब्धि॑र॒सि  ।  
अद॑ब्धो भूयासम् ।  
</details>

<details><summary>भट्टभास्करटीका</summary>

20उपांशुयाजस्य - दब्धिरिति ॥ दब्धिर्दभनं मरणं दम्भिता वा त्वमसि असुराणाम्, अहमपि त्वयादब्धो भूयासं शत्रूणामु[शत्रुभिरु]पहिंसितो मा भूवम् ।
</details>

<details open><summary>विश्वास-प्रस्तुतिः</summary>

उन्द॑भेयम् ।
</details>

<details><summary>मूलम्</summary>

उन्द॑भेयम् ।
</details>

<details><summary>भट्टभास्करटीका</summary>

अपि त्वमुं शत्रुं पाप्मानं दभेयं मारयेयम् । 'लिङ्याशिष्यङ्' । अमुमिति शत्रुनाम निर्दिशेत् ॥
</details>

<details open><summary>विश्वास-प्रस्तुतिः</summary>

अ॒ग्नीषोम॑योर॒हन्दे॑वय॒ज्यया॑ वृत्र॒हा भू॑यासम् ।
</details>

<details><summary>मूलम्</summary>

अ॒ग्नीषोम॑योर॒हन्दे॑वय॒ज्यया॑ वृत्र॒हा भू॑यासम् ।
</details>

<details><summary>भट्टभास्करटीका</summary>

21अग्नीषोमीयस्य - अग्नीषोमयोरिति ॥ वृत्रस्य पाप्मनो हन्ता वृत्रहा । 'ब्रह्मभ्रूणवृत्रेषु' इति क्विप् भविष्यत्यपि धातुसम्बन्धे भवति । अग्नीषोमाभ्यामिन्द्रो वृत्रमहन्, तद्वदहमप्याभ्यां भ्रातृव्यस्य हन्ता भूयासमिति ॥

  -  [ 'छन्दसि निष्टर्क्य' इत्यत्र देवयज्याशब्दो निपातितः । देवार्हो यागो देवयज्या । ]
</details>

<details open><summary>विश्वास-प्रस्तुतिः</summary>

इन्द्राग्नि॒योर॒हन्दे॑वय॒ज्यये᳚न्द्रिया॒व्य॑न्ना॒दो भू॑यासम् ।
</details>

<details><summary>मूलम्</summary>

इन्द्राग्नि॒योर॒हन्दे॑वय॒ज्यये᳚न्द्रिया॒व्य॑न्ना॒दो भू॑यासम् ।
</details>

<details><summary>भट्टभास्करटीका</summary>

22ऐन्द्राग्नस्य - इन्द्राग्नियोरिति ॥ 'नोत्तरपदेनुदात्तादौ' इति देवताद्वन्द्वलक्षणे पदद्वयप्रकृतिस्वरत्वे प्रतिषिद्धे समासान्तोदात्तत्वे च कृते । 'उदात्तयणो हल्पूर्वात्' इति विभक्तेरुदात्तत्वम् । इन्द्रियावी अन्नादश्च भूयासं, इन्द्रेणेन्द्रियावी अग्निनान्नादः । इन्द्रियशब्दान्मत्वर्थीयो विनिः, 'अन्येषामपि दृश्यते' इति दीर्घत्वम् ॥

  - [ 'छन्दसि निष्टर्क्य' इत्यत्र देवयज्याशब्दो निपातितः । देवार्हो यागो देवयज्या । ]
</details>

<details open><summary>विश्वास-प्रस्तुतिः</summary>

इन्द्र॑स्या॒हन्दे॑वय॒ज्यये᳚न्द्रिया॒वी भू॑यासम् ।
</details>

<details><summary>मूलम्</summary>

इन्द्र॑स्या॒हन्दे॑वय॒ज्यये᳚न्द्रिया॒वी भू॑यासम् ।
</details>

<details><summary>भट्टभास्करटीका</summary>

23ऐन्द्रस्य सान्नाय्यस्य - इन्द्रस्येति ॥ इन्द्रियावान्, इन्द्रो हीन्द्रियस्य दाता भवति, इन्द्रेण हि दत्तमिन्द्रियमिति ॥

  - [ 'छन्दसि निष्टर्क्य' इत्यत्र देवयज्याशब्दो निपातितः । देवार्हो यागो देवयज्या । ]
</details>

<details open><summary>विश्वास-प्रस्तुतिः</summary>

महे॒न्द्रस्या॒हन्दे॑वय॒ज्यया॑ जे॒मान॑म्महि॒मान॑ङ्गमेयम् ।
</details>

<details><summary>मूलम्</summary>

महे॒न्द्रस्या॒हन्दे॑वय॒ज्यया॑ जे॒मान॑म्महि॒मान॑ङ्गमेयम् ।
</details>

<details><summary>भट्टभास्करटीका</summary>

24माहेन्द्रस्य - महेन्द्रस्येति ॥ 'सन्महत्' इति समासः । जेमानं महिमानं च गमेयम् । जेमा जेतृत्वम् । 'तुश्छन्दसि' इतीमनिच्, ' छान्दस इकारलोपः, 'तुरिष्ठेमेयस्सु' इति तृलोपः । जनयितृत्वं वा । जाभावः । महत्त्वं महिमा ॥

  - [ 'छन्दसि निष्टर्क्य' इत्यत्र देवयज्याशब्दो निपातितः । देवार्हो यागो देवयज्या । ]
</details>

<details open><summary>विश्वास-प्रस्तुतिः</summary>

अ॒ग्नेस्स्वि॑ष्ट॒कृतो॒ऽहन्दे॑वय॒ज्ययाऽऽयु॑ष्मान् य॒ज्ञेन॑ प्रति॒ष्ठाङ्ग॑मेयम् ॥ [7]
</details>

<details><summary>मूलम्</summary>

अ॒ग्नेस्स्वि॑ष्ट॒कृतो॒ऽहन्दे॑वय॒ज्ययाऽऽयु॑ष्मान् य॒ज्ञेन॑ प्रति॒ष्ठाङ्ग॑मेयम् ॥ [7]
</details>

<details><summary>भट्टभास्करटीका</summary>

25स्विष्टकृतः - अग्नेस्स्विष्टकृत इति ॥ स्विष्टं करोर्तीति स्विष्टकृत्, तस्य देवयज्ययाहमायुष्मान्भूत्वा यज्ञेन प्रतिष्ठां गमेयम् । यज्ञेन या प्रतिष्ठा भवति 'यो यतो यज्ञं प्रयुङ्क्ते । तदेनं प्रतिष्ठापयतीति । प्रति तिष्ठति प्रजया पशुभिर्यजमानः' इति तामपि प्रतिष्ठां गमेयम् । 'लिङ्याशिष्यङ्' ॥

  - [ 'छन्दसि निष्टर्क्य' इत्यत्र देवयज्याशब्दो निपातितः । देवार्हो यागो देवयज्या । ]

इति षष्ठे द्वितीयोनुवाकः ॥  
</details>
