+++
title = "२१ राजगवी होमः"

+++

विश्वेदेवा ऋषयः


<details><summary>मूलम् (संयुक्तम्)</summary>

चि॒त्तꣳ स॑न्ता॒नेन॑ भ॒वय्ँय॒क्ना रु॒द्रन्तनि॑म्ना पशु॒पतिꣵ॑ स्थूलहृद॒येना॒ग्निꣳ हृद॑येन रु॒द्रल्ँलोहि॑तेन श॒र्वम्मत॑स्नाभ्याम्महादे॒वम॒न्तᳶपा᳚र्श्वेनौषिष्ठ॒हनꣳ॑ शिङ्गीनिको॒श्या᳚भ्याम् ॥ [37]
</details>

<details open><summary>विश्वास-प्रस्तुतिः</summary>

- चि॒त्तꣳ स॑न्ता॒नेन॑  +++(यजामि)+++ ।   

  - (आरण्यकभाष्यम्-) 1ब्रह्ममेधे प्रेतस्य देहावयवानां स्वकारणोपसंहारे चित्तमित्यादि । परमेश्वरस्य प्रपञ्चाधिष्ठातृरूपाण्युच्यन्ते एते शरीरहोमाः इमां देवतां अनेन यजामीति । चित्तं महान् तस्य अधिष्ठाता सन्तानः पुत्रपौत्रादिः आन्त्रं माला पुरीतदित्येके ।  

- भ॒वय्ँय॒क्ना  +++(यजामि)+++ ।  

  - (आरण्यकभाष्यम्-) भवः अपामधिष्ठाता । यकृत् कृष्णो मांसविशेषः ।  

- रु॒द्रन्तनि॑म्ना  +++(यजामि)+++ ।  

  - (आरण्यकभाष्यम्-) रुद्रः आदित्यस्याधिष्ठाता । तनिमा पद्मदळवत्ततो मांसविशेषः ।   

- पशु॒पतिꣵ॑ स्थूलहृद॒येन  +++(यजामि)+++ ।  

  - (आरण्यकभाष्यम्-) पशुपतिः पृथिव्या अधिष्ठाता । स्थूलहृदयं पद्मकोशाकारो मांसविशेषः ।

- अ॒ग्निꣳ हृद॑येन  +++(यजामि)+++ ।  

  - (आरण्यकभाष्यम्-) अग्निः अग्नेरधिष्ठाता । हृदयं सूक्ष्माकाशाधारः प्रदेशविशेषः ।  

- रु॒द्रल्ँलोहि॑तेन  +++(यजामि)+++ ।  

  - (आरण्यकभाष्यम्-) रुद्रः यजमानस्य अधिष्ठाता । लोहितं रक्तम् ।   

- श॒र्वम्मत॑स्नाभ्याम्  +++(यजामि)+++ ।  

  - (आरण्यकभाष्यम्-) शर्वं आकाशस्य अधिष्ठाता । मतस्ने दीर्घौ सिराविशेषौ ।  

- म॒हा॒दे॒वम॒न्तᳶपा᳚र्श्वेन ।  

  - (आरण्यकभाष्यम्-) महादेवः प्राणस्य वायोरधिष्ठाता । अन्तःपार्श्वं पार्श्वयोरन्तः अन्तःपार्श्वम् ।

- ओ॒षि॒ष्ठ॒हनꣳ॑ शिङ्गीनिको॒श्या᳚भ्याम्   +++(यजामि)+++ ॥ [37]  

  - (आरण्यकभाष्यम्-) ओषिष्ठहा ओषधिपक्षगामी [ओषिष्ठः क्षयपक्षः तद्गामी] चन्द्रः । ओषितृशब्दात् 'तुश्छन्दसि' इति इष्ठन्प्रत्ययः। शिङ्गीनिकोश्ये शिञ्जनाधारः कोशाकारश्च स्थानविशेषो यत्र । शिञ्जनं नादः । घञि कुत्वे मत्वर्थीय ईकारः । निभृतः कोशो निकोशः । तयोर्भवौ शिङ्गीनिकोश्यौ मांसविशेषौ । 'भवेच्छन्दसि' इति यत् ॥
-  इति तैत्तिरीयारण्यके तृतीयप्रपाठके एकविंशोऽनुवाकः ॥
</details>

<details><summary>मूलम्</summary>

- चि॒त्तꣳ स॑न्ता॒नेन॑  +++(यजामि)+++ ।   

  - (आरण्यकभाष्यम्-) 1ब्रह्ममेधे प्रेतस्य देहावयवानां स्वकारणोपसंहारे चित्तमित्यादि । परमेश्वरस्य प्रपञ्चाधिष्ठातृरूपाण्युच्यन्ते एते शरीरहोमाः इमां देवतां अनेन यजामीति । चित्तं महान् तस्य अधिष्ठाता सन्तानः पुत्रपौत्रादिः आन्त्रं माला पुरीतदित्येके ।  

- भ॒वय्ँय॒क्ना  +++(यजामि)+++ ।  

  - (आरण्यकभाष्यम्-) भवः अपामधिष्ठाता । यकृत् कृष्णो मांसविशेषः ।  

- रु॒द्रन्तनि॑म्ना  +++(यजामि)+++ ।  

  - (आरण्यकभाष्यम्-) रुद्रः आदित्यस्याधिष्ठाता । तनिमा पद्मदळवत्ततो मांसविशेषः ।   

- पशु॒पतिꣵ॑ स्थूलहृद॒येन  +++(यजामि)+++ ।  

  - (आरण्यकभाष्यम्-) पशुपतिः पृथिव्या अधिष्ठाता । स्थूलहृदयं पद्मकोशाकारो मांसविशेषः ।

- अ॒ग्निꣳ हृद॑येन  +++(यजामि)+++ ।  

  - (आरण्यकभाष्यम्-) अग्निः अग्नेरधिष्ठाता । हृदयं सूक्ष्माकाशाधारः प्रदेशविशेषः ।  

- रु॒द्रल्ँलोहि॑तेन  +++(यजामि)+++ ।  

  - (आरण्यकभाष्यम्-) रुद्रः यजमानस्य अधिष्ठाता । लोहितं रक्तम् ।   

- श॒र्वम्मत॑स्नाभ्याम्  +++(यजामि)+++ ।  

  - (आरण्यकभाष्यम्-) शर्वं आकाशस्य अधिष्ठाता । मतस्ने दीर्घौ सिराविशेषौ ।  

- म॒हा॒दे॒वम॒न्तᳶपा᳚र्श्वेन ।  

  - (आरण्यकभाष्यम्-) महादेवः प्राणस्य वायोरधिष्ठाता । अन्तःपार्श्वं पार्श्वयोरन्तः अन्तःपार्श्वम् ।

- ओ॒षि॒ष्ठ॒हनꣳ॑ शिङ्गीनिको॒श्या᳚भ्याम्   +++(यजामि)+++ ॥ [37]  

  - (आरण्यकभाष्यम्-) ओषिष्ठहा ओषधिपक्षगामी [ओषिष्ठः क्षयपक्षः तद्गामी] चन्द्रः । ओषितृशब्दात् 'तुश्छन्दसि' इति इष्ठन्प्रत्ययः। शिङ्गीनिकोश्ये शिञ्जनाधारः कोशाकारश्च स्थानविशेषो यत्र । शिञ्जनं नादः । घञि कुत्वे मत्वर्थीय ईकारः । निभृतः कोशो निकोशः । तयोर्भवौ शिङ्गीनिकोश्यौ मांसविशेषौ । 'भवेच्छन्दसि' इति यत् ॥
-  इति तैत्तिरीयारण्यके तृतीयप्रपाठके एकविंशोऽनुवाकः ॥
</details>
