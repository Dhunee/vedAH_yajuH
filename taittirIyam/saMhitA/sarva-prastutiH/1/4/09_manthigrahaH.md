+++
title = "०९ मन्थिग्रहः"

+++
जगती। सोमऋषिः


<details><summary>मूलम् (संयुक्तम्)</summary>

तम्प्र॒त्नथा॑ पू॒र्वथा॑ वि॒श्वथे॒मथा᳚ ज्ये॒ष्ठता॑तिम्बर्हि॒षदꣳ॑ सुव॒र्विद॑म्प्र तीची॒नव्ँवृ॒जन॑न्दोहसे गि॒राऽऽशुञ्जय॑न्त॒मनु॒ यासु॒ वर्ध॑से 
</details>

<details open><summary>विश्वास-प्रस्तुतिः</summary>

तम्प्र॒त्नथा॑ पू॒र्वथा॑ वि॒श्वथे॒मथा᳚   
ज्ये॒ष्ठता॑तिम्बर्हि॒षदꣳ॑ सुव॒र्विद॑म् ।  
प्र॒ती॒चीनव्ँवृ॒जन॑न्दोहसे गि॒रा   
ऽऽशुञ्जय॑न्त॒मनु॒ यासु॒ वर्ध॑से ।   
</details>

<details><summary>मूलम्</summary>

तम्प्र॒त्नथा॑ पू॒र्वथा॑ वि॒श्वथे॒मथा᳚   
ज्ये॒ष्ठता॑तिम्बर्हि॒षदꣳ॑ सुव॒र्विद॑म् ।  
प्र॒ती॒चीनव्ँवृ॒जन॑न्दोहसे गि॒रा   
ऽऽशुञ्जय॑न्त॒मनु॒ यासु॒ वर्ध॑से ।   
</details>

<details><summary>भट्टभास्करटीका</summary>

1मन्थिनं गृह्णाति - तं प्रत्नथेति चतुष्पदया जगत्या ॥ अत्रापि स एवेन्द्रः प्रत्यक्षेण स्तूयते । प्रत्नशब्दः पुराणवचनः । 'प्रगस्य गलोपः' इति व्युत्पादितः । थेत्युपमायाम् । 'प्रत्नपूर्वविश्वेमात्थाल् छन्दसि' इति थाल्, लिति प्रत्ययात्पूर्वस्योदात्तत्वम् । तमित्यत्र त्वां स्तुम इति शेषः । अयमर्थः - यथा शक्त्यादयः पुराणास्त्वामस्तुवन् तथा वयमपि त्वां स्तुमः । यथा च ततोपि पूर्वे भृगुप्रभृतयो मदीयाः पित्रादयो वा त्वामस्तुवन् तथा वयं स्तुमः । यथा विश्वेपि त्वां स्तुवन्ति तथा च स्तुमः । यथा वा इमे वर्तमानास्त्वां स्तुवन्ति तथा स्तुमः ।   

कीदृशम् ? ज्येष्ठतातिं प्रशस्यतमम् । 'वृकज्येष्ठाभ्याम्' इति स्यार्थिकस्तातिल्प्रत्ययः । बर्हिषि यागे सीदतीति बर्हिषदं, पृषोदरादित्वात्सकारलोपः, 'सत्सूद्विष' इत्यादिना क्विप् । सुवः स्वर्गमादित्यं वा वेत्तीति सुवर्विदम् ।

अधुनार्धर्चान्तरेण स्तुतिहेतुमाह - त्वां खलु प्रतीचीनं प्रतीचीनगतिं पराङ्मुखमपि सामर्थ्यान्मेघम् । 'विभाषाञ्चेरदिक्स्त्रियाम्' इति खः । वृजनं बलवन्तम् । उभयत्र मत्वर्थीर्योकारः । प्रतीचीना गतिरस्यास्तीति प्रतीचीनम् । मत्वर्थीयोकारो लुप्यते । गिरा गर्जितलक्षणया शब्देन जयन्तं लोकानभिभवन्तम् । आशुं शीघ्रं, व्यापकं वा दिगन्तानां । 'कृपावाजि' इत्युण्प्रत्ययः । इर्दृशं मेघं दोहसे क्षारयसि । विकरणव्यत्ययेन शप्, स्वरितेत् । य इति वाध्याह्रियते, यस्त्वं धोक्षि तं स्तुमः ।    
क्व पुनस्तुमः? इति चेत्, आह – यासु क्रियासु यागलक्षणासु त्वमनुवर्धसे अनुक्रमेण वृद्धिं गच्छासि, स्तुत्यनन्तरं वा वृद्धिं गच्छसि, तासु स्तुमः । यद्वा - यासु स्तुतिषु त्वमनुवर्धसे स्तुतो वृद्धिं गच्छसि तास्स्तुतीः कुर्म इति शेषः । स्तुत्या हि स्तोतव्यो वर्धते, यथा 'वर्धन्तु त्वा सुष्टुतयः' इति । यद्वा - ईदृशं मेघं दोहसे । कम्? वृजनं बलकरमुदकं गिरा गर्जितेनोपलक्षितः ॥
</details>

<details open><summary>विश्वास-प्रस्तुतिः</summary>

उ॒प॒या॒मगृ॑हीतोऽसि, मर्का॑य त्वा ।
</details>

<details><summary>मूलम्</summary>

उ॒प॒या॒मगृ॑हीतोऽसि, मर्का॑य त्वा ।
</details>

<details><summary>भट्टभास्करटीका</summary>

इमामनुद्रुत्योपयामगृहीतोसि मर्काय त्वेति गृह्णाति ॥

-  [उदित आदित्येन्तर्यामं गृह्णाति अतिधारया पवमानस्य राज्ञः - उपयामगृहीतोसि ॥ उपयम्यन्ते स्वात्मन्येव नियम्यन्ते भूतजातान्यस्मिन् अभिन्नेधिकरणे इत्युपयामः पृथ्वी । 'इयं वा उपयामः' इति ब्राह्मणम् । 'हलश्च' इति घञ्, थाथादिस्वरेणान्तोदात्तत्वम् । तेन गृहीतस्त्वमसि ; कोन्यस्त्वां गृहीतुं क्षम इति भावः ; पृथिव्यापो गृहीष्यामीतिवत् । 'तृतीया कर्मणि' इति पूर्वपदप्रकृतिस्वरत्वम् । यद्वा - उपयामार्थं पृथिव्यर्थं गृहीतोसीति ; हे सोम ।   
ननु 'स्वाहा त्वा सुभवस्सूर्याय' इति मन्त्रवर्णनात् सूर्यदेवत्यः कथं पृथिवीदेवत्यः स्यात् ? नैतद्देवताभिधानं ; पृथिवीवासिनां प्रजानां यागद्वारेण स्थित्यर्थं गृहीतोसीति स्तूयते । यद्वा - पृथिव्यपि देवतैवास्य 'उपयामगृहीतोसीत्याहादितिदेवत्यास्तेन' इति, अदितिः पृथ्वी । 'चतुर्थी' इति योगविभागात्समासः । 'क्ते च' इति पूर्वपदप्रकृतिस्वरत्वम् । 'इयं वा उपयामस्तस्मादिमां प्रजा अनु प्रजायन्ते' इति ब्राह्मणम् ॥ ]
</details>

<details open><summary>विश्वास-प्रस्तुतिः</summary>

ए॒ष ते᳚ योनि॑ᳶ प्र॒जाᳶ पा॑हि ॥ [10]  
</details>

<details><summary>मूलम्</summary>

ए॒ष ते᳚ योनि॑ᳶ प्र॒जाᳶ पा॑हि ॥ [10]  
</details>

<details><summary>भट्टभास्करटीका</summary>

2एष ते योनिः प्रजाः पाहीति सादयति ॥ प्रजाः यजमानस्य स्वभूतास्सर्वा वा ॥

इति चतुर्थे नवमः ॥  
</details>
