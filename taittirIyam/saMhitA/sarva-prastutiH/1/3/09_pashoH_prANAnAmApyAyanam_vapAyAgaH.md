+++
title = "०९ पशोः प्राणानामाप्यायनम्, वपायागः"

+++
ृ- संज्ञपितस्य पशोर्पवोत्खोदनम्
 सोमऋषिः


________
<details open><summary>विश्वास-प्रस्तुतिः</summary>

वाक्त॒ आ प्या॑यताम् ।
</details>

<details><summary>मूलम्</summary>

वाक्त॒ आ प्या॑यताम् ।
</details>

<details><summary>भट्टभास्करटीका</summary>

1पत्नी अनुर्पूवं पशोः प्राणानाप्याययति । तत्र वाचमाप्याययति - वाक्त इति ॥ हे पशो त्वदीया वाक् वाक्स्थानं आप्यायतां शुध्यतु; बुद्धिहेतौ शुद्धौ प्यायतिर्लक्षणया वर्तते । यद्वा - जननान्तरे देवत्वं गतस्य वा तव वाक् वर्धताम् । 'पशोर्वा आलब्धस्य प्राणान्' इत्यादि ब्राह्मणम् ॥
</details>

________
<details open><summary>विश्वास-प्रस्तुतिः</summary>

प्रा॒णस्त॒ आ प्या॑यताम्।
</details>

<details><summary>मूलम्</summary>

प्रा॒णस्त॒ आ प्या॑यताम्।
</details>

<details><summary>भट्टभास्करटीका</summary>

2प्राणानाप्याययति - प्राणस्त इति ॥ स्पष्टम् । थाथादिस्वरेण प्राणशब्दोन्तोदात्तः ॥
</details>

________
<details open><summary>विश्वास-प्रस्तुतिः</summary>

चख्षु॑स्त॒ आ प्या॑यताम् ।
</details>

<details><summary>मूलम्</summary>

चख्षु॑स्त॒ आ प्या॑यताम् ।
</details>

<details><summary>भट्टभास्करटीका</summary>

3चक्षुराप्याययति - चक्षुुस्त इति ॥ गतम् ॥
</details>

________
<details open><summary>विश्वास-प्रस्तुतिः</summary>

श्रोत्र॑न्त॒ आ प्या॑यताम् ।
</details>

<details><summary>मूलम्</summary>

श्रोत्र॑न्त॒ आ प्या॑यताम् ।
</details>

<details><summary>भट्टभास्करटीका</summary>

4श्नोत्रमाप्याययति - श्रोत्रं त इति ॥ सुबोधम् ॥
</details>

________


<details><summary>मूलम् (संयुक्तम्)</summary>

या ते᳚ प्रा॒णाञ्छुग्ज॒गाम॒ या चख्षु॒र्या श्रोत्र॒य्ँयत्ते᳚ क्रू॒रय्ँयदास्थि॑त॒न्तत्त॒ आ प्या॑यता॒न्तत्त॑ ए॒तेन॑ शुन्धताम्  
</details>

<details open><summary>विश्वास-प्रस्तुतिः</summary>

या ते᳚ प्रा॒णाञ्छुग्ज॒गाम  +++(पञ्चपदानि- ८ अष्टाक्षराणि च)+++    
या चख्षु॒र्या श्रोत्र᳚म्  +++(ऋतु ६ अक्षराणि)+++   
यत्ते᳚ क्रू॒रय्ँयदास्थि॑तम्  +++(वसु ८ अक्षराणि)+++   
तत्त॒ आ प्या॑यताम्  +++(षट् ६ अक्षराणि)+++    
तत्त॑ ए॒तेन॑ शुन्धताम्  +++(अष्ट ८ अक्षराणि)+++   ॥
</details>

<details><summary>मूलम्</summary>

या ते᳚ प्रा॒णाञ्छुग्ज॒गाम  +++(पञ्चपदानि- ८ अष्टाक्षराणि च)+++    
या चख्षु॒र्या श्रोत्र᳚म्  +++(ऋतु ६ अक्षराणि)+++   
यत्ते᳚ क्रू॒रय्ँयदास्थि॑तम्  +++(वसु ८ अक्षराणि)+++   
तत्त॒ आ प्या॑यताम्  +++(षट् ६ अक्षराणि)+++    
तत्त॑ ए॒तेन॑ शुन्धताम्  +++(अष्ट ८ अक्षराणि)+++   ॥
</details>

<details><summary>भट्टभास्करटीका</summary>

5पुनर्वागादीनभिमृशति - या ते प्राणानिति बृहत्या पच्चपदया अष्टर्तुवसुषडष्टाक्षरया ॥ हे पशो त्वदीयान्प्राणान् या शुक् जगाम प्राप या चक्षुर्जगाम या च श्रोत्रं जगाम, यच्च ते क्रूरमस्माभिः कृतम् । किं पुनस्तत्? निकर्तनमेव । यच्चान्यद्रक्षःप्रभृति मांसलोभेन त्वामास्थितं आश्रित्य स्थितम् । 'गतिरनन्तरः' इति पूर्वपदप्रकृतिस्वरत्वम् । तत्ततः । 'सुपां सुलुक्' इति पञ्चम्या लुक् । ततश्शुचः क्रूरादास्थातुश्च त्वदीय प्राणादिकं सर्वमाप्यायतां तस्मादनिष्टरूपान्निर्मुक्तं वर्धताम् । किञ्च – तस्मादेव निर्मुक्तमेतेन प्रक्षालनेन शुन्धतां शुद्धं भवतु । व्यत्ययेनात्मनेपदम् ॥
</details>

________
<details open><summary>विश्वास-प्रस्तुतिः</summary>

नाभि॑स्त॒ आ प्या॑यताम् ।
</details>

<details><summary>मूलम्</summary>

नाभि॑स्त॒ आ प्या॑यताम् ।
</details>

<details><summary>भट्टभास्करटीका</summary>

6नाभिं सम्मृशति - नाभिस्त इति ॥ गतम् ॥
</details>

________
<details open><summary>विश्वास-प्रस्तुतिः</summary>

पा॒युस्त॒ आ प्या॑यताम् ।
</details>

<details><summary>मूलम्</summary>

पा॒युस्त॒ आ प्या॑यताम् ।
</details>

<details><summary>भट्टभास्करटीका</summary>

7पायुं सम्मृशति - पायुस्त इति ॥ गतमेव ॥
</details>

________


<details><summary>मूलम् (संयुक्तम्)</summary>

शु॒द्धाश्च॒रित्रा॒श्शम॒द्भ्यः [16]शमोष॑धीभ्य॒श्शम्पृ॑थि॒व्यै 
</details>

<details open><summary>विश्वास-प्रस्तुतिः</summary>

शु॒द्धाश्च॒रित्राः᳚ ।  
शम॒द्भ्यः ।   
शमोष॑धीभ्यः ।  
शम्पृ॑थि॒व्यै ।  
</details>

<details><summary>मूलम्</summary>

शु॒द्धाश्च॒रित्राः᳚ ।  
शम॒द्भ्यः ।   
शमोष॑धीभ्यः ।  
शम्पृ॑थि॒व्यै ।  
</details>

<details><summary>भट्टभास्करटीका</summary>

8सम्प्रगृह्य पदः प्रक्षाळयति सहैव - शुद्धा इति ॥ चरित्राश्चरणाः । 'आर्तिलूधूसूखनसहचर इत्रः' इतीत्रप्रत्ययः । ते शुद्धाः अनेन क्षाळनेन भवन्त्विति शेषः ।   
शं सुखं शान्तिर्वा । शाम्यतेर्विच् । अद्भ्य ओषधीभ्यः पृथिव्याश्च हेतुभ्यः, अस्य पशोश्शं भवत्विति शेषः । तादर्थ्ये वा चतुर्थी, अबाद्यर्थं शमस्त्विति । 'ऊडिदम्' इत्यादिना अद्भ्यो विभक्तेरुदात्तत्वम् ।    
ओषधिशब्दो दासीभारादिः, 'ओषधेश्च विभक्तावप्रथमायाम्' इति दीर्घः । 'उदात्तयणो हर्ल्पूवात्' इति पृथिव्या विभक्तेरुदात्तत्वम् ॥
</details>

________
<details open><summary>विश्वास-प्रस्तुतिः</summary>

शमहो᳚भ्याम् ।
</details>

<details><summary>मूलम्</summary>

शमहो᳚भ्याम् ।
</details>

<details><summary>भट्टभास्करटीका</summary>

9अवशिष्टा दक्षिणतोनुपृष्ठमपो निनयति - शमहोभ्यामिति ॥ अहोभ्याम् अह्ना रात्र्या च हेतुभ्यां पृथिव्याश्शं भवतु । कुत एतत्? तस्या अनन्तरप्रकृतत्वात् । 'अहोरात्राभ्यामेव पृथिव्यै शुचं शमयति' ` इति च ब्राह्मणम् । अहस्सहचरिता रात्रिरप्यहरित्युच्यते, तत एकशेषः । यद्वा - व्यत्ययेन विरूपयोरप्येकशेषः प्रवर्तते । 'सा प्राणेभ्योधि पृथिवीम्' इत्यादि बाह्मणम् ॥
</details>

________
_______
<details><summary>भास्करोक्त-विनियोगः</summary>

10वपाग्रहणदेशे प्राचीनाग्रं बर्हिर्निदधाति - ओषधे त्रायस्वैनमिति ॥ व्याख्यातम् ॥
</details>



<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/2/2_somayAgArambhaH/01_agniShTome_yajamAnasya_xaurAdisaMskArAH/oShadhe.md"  newLevelForH1="5" includeTitle="false"> </div>  

<details><summary>भट्टभास्करटीका</summary>

10वपाग्रहणदेशे प्राचीनाग्रं बर्हिर्निदधाति - ओषधे त्रायस्वैनमिति ॥ व्याख्यातम् ॥
</details>

_______
<details><summary>भास्करोक्त-विनियोगः</summary>

11स्वधितिं निदधाति - स्वधिते मैनं हिंसीरिति ॥ व्याख्यातमेव ॥

</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/2/2_somayAgArambhaH/01_agniShTome_yajamAnasya_xaurAdisaMskArAH/svadhite.md"  newLevelForH1="5" includeTitle="false"> </div>  

<details><summary>भट्टभास्करटीका</summary>

11स्वधितिं निदधाति - स्वधिते मैनं हिंसीरिति ॥ व्याख्यातमेव ॥
</details>

________


<details><summary>मूलम् (संयुक्तम्)</summary>

रख्ष॑साम्भा॒गो॑ऽसी॒दम॒हꣳ रख्षो॑ऽध॒मन्तमो॑ नयामि 
</details>

<details open><summary>विश्वास-प्रस्तुतिः</summary>

रख्ष॑साम्भा॒गो॑ऽसि।  
इ॒दम॒हꣳ रख्षो॑ऽध॒मन्तमो॑ नयामि ।
</details>

<details><summary>मूलम्</summary>

रख्ष॑साम्भा॒गो॑ऽसि।  
इ॒दम॒हꣳ रख्षो॑ऽध॒मन्तमो॑ नयामि ।
</details>

<details><summary>भट्टभास्करटीका</summary>

12उपाकरणबर्हिषोर्मूलं लोहितेनाङ्क्त्वा इमां दिशं निरस्यति - रक्षसां भागोसीति ॥ रक्षसां भागस्त्वमसि । भागशब्दः 'कर्षात्वतः' इत्यन्तोदात्तः । यत्पुनरिह लोहितभक्षणे व्यापृतं रक्षस्तदिदमधमं निकृष्टं तमो नरकं अहमध्वर्युर्नयामि प्रापयामि ।
</details>

________
<details open><summary>विश्वास-प्रस्तुतिः</summary>

यो᳚ऽस्मान्द्वेष्टि॒ यञ्च॑ व॒यन्द्वि॒ष्म इ॒दमे॑नमध॒मन्तमो॑ नयामि ।
</details>

<details><summary>मूलम्</summary>

यो᳚ऽस्मान्द्वेष्टि॒ यञ्च॑ व॒यन्द्वि॒ष्म इ॒दमे॑नमध॒मन्तमो॑ नयामि ।
</details>

<details><summary>भट्टभास्करटीका</summary>

किञ्च - योस्मान्द्वेष्टि यं च वयं द्विष्मस्तमप्येनं द्वेष्टारं द्वेष्यं च इदमेव प्रसिद्धं अधमं तमो नरकाख्यं नयामि । 'द्वौ वाव पुरुषौ' इत्यादि ब्राह्मणम् ॥
</details>

## (संज्ञपितस्य पशोर्वपोत्खेदनम् )वपायागः


________
<details open><summary>विश्वास-प्रस्तुतिः</summary>

इ॒षे त्वा॑ ।
</details>

<details><summary>मूलम्</summary>

इ॒षे त्वा॑ ।
</details>

<details><summary>भट्टभास्करटीका</summary>

13वपामुत्खिदति - इषे त्वेति ॥ इट् अन्नं, यजमानस्यैषणीयत्वात् । 'इच्छत इव ह्येष यो यजते' इत्यादि ब्राह्मणम् ॥ यद्वा - कर्मसिद्धं स्वर्गादिकं कर्मनिर्वृत्तिं वा इच्छतीतीट् यजमानः, तदर्थं तस्याभिमतसिद्ध्यर्थं त्वामुत्खिदामीति शेषः ॥
</details>

________
<details open><summary>विश्वास-प्रस्तुतिः</summary>

घृ॒तेन॑ द्यावापृथिवी॒ प्रोर्ण्वा॑थाम् ।
</details>

<details><summary>मूलम्</summary>

घृ॒तेन॑ द्यावापृथिवी॒ प्रोर्ण्वा॑थाम् ।
</details>

<details><summary>भट्टभास्करटीका</summary>

14वपया वपाश्रपण्यौ प्रोर्णोति - घृतेनेति ॥ हे द्यावापृथिवी द्यावापृथिव्यौ द्यावम्पृथिव्यात्मके वपाश्रपण्यौ । 'वा छन्दसि' इति पूर्वसवर्णदीर्घत्वम् । द्यावापृथिव्यात्मना वपाश्रपण्यौ स्तूयेते । यद्वा - द्योतनात् द्यौः । दिवेर्डिविप्रत्ययः । पृथुत्वात्पृथिवी । प्रथेष्षिवन्प्रत्ययः । हे इड्र्श्यौ वपाश्रपण्यौ घृतेन स्निग्धत्वाद्घृततुल्यया वपयात्मानं प्रोर्ण्वाथां प्रकर्षेणाच्छादयतम् । यद्वा - घृतेन सलिलेन सर्वं जगत्प्रोर्ण्वाथाम् । अथवा - द्यावापृथिव्यावेवोच्येते । हे द्यावापृथिव्यौ घृतस्थानीयया वपया वपाश्रपण्यौ प्रोर्ण्वाथाम् । एवं वा - हे द्यावापृथिव्यौ घृतेन सलिलेन विश्वं प्रोर्ण्वाथाम् । अनेन वपाश्रपण्याच्छादनेन आत्मानमेव प्रोर्ण्वाथाम् । 'द्यावाष्टथिवी एव रसेनानक्ति' `इति ब्राह्मणम् ॥ 'दिवो द्यावा' इति द्यावादेशः ॥
</details>

________
<details open><summary>विश्वास-प्रस्तुतिः</summary>

अच्छि॑न्नो॒ राय॑स्सु॒वीरः॑ ।
</details>

<details><summary>मूलम्</summary>

अच्छि॑न्नो॒ राय॑स्सु॒वीरः॑ ।
</details>

<details><summary>भट्टभास्करटीका</summary>

15अधस्ताद्वपरं परिवासयति - अच्छिन्न इति ॥ व्याख्यातम् ॥

  - [चतुरङ्गुलमग्रं चषालाय प्रच्छेदयति - अच्छिन्न इति ॥ अच्छिन्नः । अद्व्ययपूर्वपदप्रकृतिस्वरत्यम् । रायः धनानि देहीति शेषः । यद्वा - अच्छिन्नो धनस्य सुवीरश्च भवेत्यध्याहारः । 'ऊडिदं' इत्यादिना तृतीयादेर्विभक्तेरुदात्तत्वं व्यत्ययेन न क्रियते । ईदृशस्त्वमेव नो रायः । शोभना वीराः पुत्रपौत्रादयोस्य यजमानस्य येन भवन्ति स सुवीरः । 'वीरवीर्यौ च' इत्युत्तरपदाद्युतात्त्वन् । यस्मात्त्वया यजमानस्य आयुष्मन्तः पूत्रादय उत्पद्यन्ते, तस्मात्तेषामभिवृद्ध्यर्थं अविच्छेदेन धनानि देहीति ॥]
</details>

________
<details open><summary>विश्वास-प्रस्तुतिः</summary>

उ॒र्व॑न्तरि॑ख्ष॒मन्वि॑हि ।
</details>

<details><summary>मूलम्</summary>

उ॒र्व॑न्तरि॑ख्ष॒मन्वि॑हि ।
</details>

<details><summary>भट्टभास्करटीका</summary>

16एति - उर्वन्तरिक्षमन्विहीति ॥ व्याख्यातमेव ।

  - [ प्रत्यागच्छति - उर्विति गायत्र्यैकपदया ॥ उरु विस्तीर्णमन्तरिक्षं अन्विहि अनुगच्छ । महान् पन्थाः, सुखेन गच्छेति भावः ॥]

हे वपे उत्खेदनविबाधिते अधुना महान्तमन्तरिक्षाख्यं पन्थानं अनुगच्छेति विशेषः । 'क्रूरमिव वा एतत्करोति यद्वपामुत्खिदति' इत्यादि ब्राह्मणम् ॥
</details>

________
<details open><summary>विश्वास-प्रस्तुतिः</summary>

वायो॒ वीहि॑ स्तो॒काना᳚म्  ।
</details>

<details><summary>मूलम्</summary>

वायो॒ वीहि॑ स्तो॒काना᳚म्  ।
</details>

<details><summary>भट्टभास्करटीका</summary>

17आहवनीयस्यान्तिमेष्वङ्गारेषु वपायै प्रतितप्यमानायै अधस्ताद्बर्हिषोग्रमुपास्यति - वायविति ॥ हे वायो स्तोकानां वीहि स्तोकान्वीहि । 'क्रियाग्रहणं कर्तव्यम्' इति सम्प्रदानत्वाच्चतुर्थ्यर्थे षष्ठी । वीहि विविधं गच्छ पृथक्पृथक्सर्वान्स्तोकान्विभजेति यावत् । 'तस्माद्विभक्ता स्तोका अव पद्यन्ते' `इति ब्राह्मणम् । प्रथमं स्तोकान्गृह्णाति, ततो वृष्टिरूपेण विसृजति, ततो महाजलेन विभ्राजति, ततस्तोकात्मना अवपद्यन्ते पृथिव्यामाप इति । एवं बर्हिरग्रदहनजन्मा वायुरामन्त्र्यते 'अग्नं वा एतत्पशूनां यद्वपाग्रम्' इत्यादि ब्राह्मणम् ॥
</details>

________
<details open><summary>विश्वास-प्रस्तुतिः</summary>

स्वाहो॒र्ध्वन॑भसम् मारु॒तङ्ग॑च्छतम् ॥ [17]
</details>

<details><summary>मूलम्</summary>

स्वाहो॒र्ध्वन॑भसम् मारु॒तङ्ग॑च्छतम् ॥ [17]
</details>

<details><summary>भट्टभास्करटीका</summary>

18वपाश्रपण्यौ प्रहरति - स्वाहेति ॥ हे वपाश्रपण्यौ युवां स्वाहा स्वाहुते भूत्वा ऊर्ध्वनभसं ऊर्ध्वनभस्संज्ञं मारुतं गच्छतं, यथा तेनैव प्रहृते स्याताम् । ऊर्ध्वं नभत इत्यूर्ध्वनभाः । णभ हिंसायां, अत्र तु गतिकर्मा, तस्मात् 'गतिकारकयोरपि पूर्वप दप्रकृतिस्वरत्वं च' इत्यसुन्प्रत्ययः । 'ऊर्ध्वनभा ह स्म वै मारुतो देवानाम्' इत्यादि ब्राह्मणम् ॥

इति तृतीये नवमोनुवाकः ॥  
</details>
