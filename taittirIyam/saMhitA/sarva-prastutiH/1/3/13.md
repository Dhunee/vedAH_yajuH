+++
title = "१३"

+++
सोमावरोहणम्, +++(अभिषोतव्यस्य सोमस्य शकटादावुपावरोहः)+++  प्रचरणीहोमः, क्रतुकरणहोमः , अपां ग्रहणम्

३ त्रिष्टुप्
७ गायत्री
 सोमऋषिः


________


<details><summary>मूलम् (संयुक्तम्)</summary>

हृ॒दे त्वा॒ मन॑से त्वा दि॒वे त्वा॒ सूर्या॑य त्वो॒र्ध्वमि॒मम॑ध्व॒रङ्कृ॑धि ।
</details>

<details open><summary>विश्वास-प्रस्तुतिः</summary>

हृ॒दे त्वा᳚   +++(उपावहरामि)+++ ।  
</details>

<details><summary>मूलम्</summary>

हृ॒दे त्वा᳚   +++(उपावहरामि)+++ ।  
</details>

<details><summary>भट्टभास्करटीका</summary>

1-2दक्षिणस्य हविर्धानस्यान्तरेणेषे राजानमुपावहरति अवतारयति हविर्धानात् - हृदे त्वेति ॥ हे सोम त्वां हृदे हृदयवद्भ्यो मनुष्येभ्यः उपावहरामीति शेषः । 'हृदे त्वेत्याह मनुष्येभ्य एवैतेन करोति' इत्यादि ब्राह्मणम् ।   
</details>

________
<details open><summary>विश्वास-प्रस्तुतिः</summary>

मन॑से त्वा  +++(उपावहरामि)+++ ।  
</details>

<details><summary>मूलम्</summary>

मन॑से त्वा  +++(उपावहरामि)+++ ।  
</details>

<details><summary>भट्टभास्करटीका</summary>

मनसे मनस्विभ्यः पितृभ्यश्च । 'पितृभ्य एवैतेन करोति' इत्यादि ब्राह्मणम् ।  
</details>

________
<details open><summary>विश्वास-प्रस्तुतिः</summary>

दि॒वे त्वा᳚   +++(उपावहरामि)+++ ।  
</details>

<details><summary>मूलम्</summary>

दि॒वे त्वा᳚   +++(उपावहरामि)+++ ।  
</details>

<details><summary>भट्टभास्करटीका</summary>

दिवे दिविष्ठेभ्यो देवेभ्यश्च त्वामुपावहरामि ।
</details>

________
<details open><summary>विश्वास-प्रस्तुतिः</summary>

सूर्या॑य त्वा  +++(उपावहरामि)+++  ।
</details>

<details><summary>मूलम्</summary>

सूर्या॑य त्वा  +++(उपावहरामि)+++  ।
</details>

<details><summary>भट्टभास्करटीका</summary>

सूर्याय च त्वामुपावहरामि, प्राधान्यात्पुनरुपादानम् । 'देवेभ्य एवैतेन करोत्येतावतीर्वैदेवतास्ताभ्यः' इत्यादि ब्राह्मणम् ।  हृदे दिवे इति 'ऊडिदम्' इत्यादिना विभक्तेरुदात्तत्वम् ।  
</details>

________
<details open><summary>विश्वास-प्रस्तुतिः</summary>

+++(सोम)+++ ऊ॒र्ध्वमि॒मम॑ध्व॒रङ्कृ॑धि ।
</details>

<details><summary>मूलम्</summary>

+++(सोम)+++ ऊ॒र्ध्वमि॒मम॑ध्व॒रङ्कृ॑धि ।
</details>

<details><summary>भट्टभास्करटीका</summary>

हे सोम अवरोप्यमाणश्च त्वमिममध्वरं यज्ञमूर्ध्वं कृधि अविघ्नेन समाप्तं कुरु । ऊर्ध्वं देवाभिमुखं वा कुरु ।  
यद्वा - इमं यज्ञमध्वरं बाधकरहितं कुरु । 'बहुलं छन्दसि' इति शपो लुक्, 'श्रुशृणुपॄकृवृभ्यश्छन्दसि' इति हेर्धिभावः ।
</details>

________
<details open><summary>विश्वास-प्रस्तुतिः</summary>

दि॒वि दे॒वेषु॒ होत्रा॑ यच्छ ।
</details>

<details><summary>मूलम्</summary>

दि॒वि दे॒वेषु॒ होत्रा॑ यच्छ ।
</details>

<details><summary>भट्टभास्करटीका</summary>

किञ्च - दिवि दिवि स्थितेषु देवेषु होत्रा अस्मदीया वाचः स्तुतिरूपाः यच्छ अवस्थापय ।  
तदर्थं हे सोम राजन् एहि आगच्छ मम हस्तम् ।
</details>

________


<details><summary>मूलम् (संयुक्तम्)</summary>

सोम॑ राज॒न्नेह्यव॑ रोह॒ मा भेर्मा सव्ँवि॑क्था॒ मा त्वा॑ हिꣳसिषम् 
</details>

<details open><summary>विश्वास-प्रस्तुतिः</summary>

सोम॑ राज॒न्नेह्यव॑ रोह ।  
</details>

<details><summary>मूलम्</summary>

सोम॑ राज॒न्नेह्यव॑ रोह ।  
</details>

<details><summary>भट्टभास्करटीका</summary>

अत्र सोमराजन्नित्यारभ्य मन्त्रान्तरम् । यथाह भगवान् - "हृदे त्वा मनसे त्वा सोम राजन्नेह्यव रोहेति द्वाभ्याम्" इति । ततश्चापदात्परत्वात्सोमशब्दो न निहन्यते । 'नामन्त्रिते समानाधिकरणे' इति तस्याविद्यमानवत्त्वनिषेधाद्राजन्निति निहन्यते । आगत्य च मम हस्तं हविर्धानादवरोह ।
</details>

________
<details open><summary>विश्वास-प्रस्तुतिः</summary>

मा भेर्मा सव्ँवि॑क्थाः  ।   
मा त्वा॑ हिꣳसिषम् ।
</details>

<details><summary>मूलम्</summary>

मा भेर्मा सव्ँवि॑क्थाः  ।   
मा त्वा॑ हिꣳसिषम् ।
</details>

<details><summary>भट्टभास्करटीका</summary>

अवरोहंश्च मा भेः मा च भैषीः मामयं भेत्स्यतीति ।'बहुळं छन्दसि' इतीडभावः, व्यत्ययेन सिचिवृद्धिर्न क्रियते । मा संविक्थाः मा च कम्पिष्ठाः । कस्मादित्याह - मा खलु त्वामहं हिंसिषम्, यागसाधनत्वापत्त्या उत्तमा गतिस्त्वया प्राप्स्यत इति ।
</details>

________
<details open><summary>विश्वास-प्रस्तुतिः</summary>

प्र॒जास्त्वमु॒पाव॑रोह ।  
प्र॒जास्त्वामु॒पाव॑ रोहन्तु ।  
</details>

<details><summary>मूलम्</summary>

प्र॒जास्त्वमु॒पाव॑रोह ।  
प्र॒जास्त्वामु॒पाव॑ रोहन्तु ।  
</details>

<details><summary>भट्टभास्करटीका</summary>

का पुनस्सोत्तमा गतिरित्याह - प्रजास्सर्वा दैवीर्मानुषीश्च उपावरोह अनुप्रविश । प्रजाश्च त्वामुपावरोहन्तु अनुप्रविशन्तु । अतस्सर्वासामेव प्रजानामाधिपत्ये वर्तितुमारभसे । स कथं मया हिंस्यसे? अतो मा भैषीरिति ।  

 अत्र कृधि यच्छेति द्वे तिङ्विभक्ती; तत्र कृधि यच्छेति चार्थस्य गम्यमानत्वात् 'चादिलोपे विभषा' इति प्रथमा तिङ्विभक्तिर्निरूप्यते; एवं मा च भेर्मा च सं विक्थाः इत्यत्र तेनैव सूत्रेण प्रथमा तिङ्विभक्तिर्ननिहन्यते; एहि चावरोह च इज्यत्रापि प्रथमायास्तेन निघातः प्रवर्तत एव ।   

ननु गत्यर्थलोटा युक्तत्वाद्द्वितीयायास्तिङ्विभक्तेः 'लोट्च' इति निघातेन न भवितव्यम् । 'विभाषितं सोपसर्गमनुत्तमम्' इति निहन्यत एवेत्यदोषः । उपावरोहेत्यत्र 'गतिर्गतौ' इति पूर्वस्यानुदात्तत्वम्; उदात्तवता तिङा' इति समासः । तथा उपावरोहत्वित्यत्रापि । 'ब्रह्मवादिनो वदन्ति स त्वा अध्वर्युस्स्याद्यस्सोममुपावहरन्' इत्यादि ब्राह्मणम् ॥
</details>

________
<details open><summary>विश्वास-प्रस्तुतिः</summary>

शृ॒णोत्व॒ग्निस्स॒मिधा॒ हव॑म्मे शृ॒ण्वन्त्वापो॑ धि॒षणा᳚श्च दे॒वीः ।  
शृ॒णोत॑ ग्रावाणो वि॒दुषो॒ नु [22] य॒ज्ञꣳ शृ॒णोतु॑ दे॒वस्स॑वि॒ता हव॑म्मे ॥
</details>

<details><summary>मूलम्</summary>

शृ॒णोत्व॒ग्निस्स॒मिधा॒ हव॑म्मे शृ॒ण्वन्त्वापो॑ धि॒षणा᳚श्च दे॒वीः ।  
शृ॒णोत॑ ग्रावाणो वि॒दुषो॒ नु [22] य॒ज्ञꣳ शृ॒णोतु॑ दे॒वस्स॑वि॒ता हव॑म्मे ॥
</details>

<details><summary>भट्टभास्करटीका</summary>

3एकधनादिलक्षणा अपो जिघृक्षन् स्रुचि चतुर्गृहीतं गृहीत्वा आहवनीये जुहोति - श्रुणोत्वग्निरिति त्रिष्टुभा चतुष्पदया ॥ समिध्यतेनयाग्निरिति समिधाज्याहुतिरुच्यते । इन्धेः क्विप्, अनुनासिकलोपः, कृदुत्तरपदप्रकृतिस्वरत्वम् । अनया सन्दीप्त्या आज्याहुत्या तृप्तोग्निर्मदीयं हवमाह्वानं शृणोतु । 'बहुलं छन्दसि' इति ह्वयतेः प्राक्प्रत्ययोत्पत्तेस्सम्प्रसारणे कृते 'ऋदोरप्' इत्यप् । यद्वा - 'भावेनुपसर्गस्य' इत्यप्सम्प्रसारणं च ।  
 किञ्च - याश्चापो मया गृहीष्यन्ते ताश्चानयाहुत्या मम हवं शृण्वन्तु । कीदृश्यः । धिषणाः धृष्टाः यागसम्पादननिपुणाः । 'धृषेर्धिष च संज्ञायाम्' इति क्युप्रत्ययः । देवीः देव्यः दानादिगुणयुक्ताः । 'वा छन्दसि' इति पूर्वसवर्णदीर्घत्वम् । यद्वा - धिषणाः विद्याः, 'विद्या वै धिषणा' इति । दानादिगुणयुक्ताश्च शृण्वन्त्विति । चशब्देन तासां समुच्चयः ।   

अधुना प्रत्यक्षवदुच्यते - हे ग्रावाणः । ग्रावाणो ग्रावकल्पा इत्येके । वर्षणशीला मेघा इत्यन्ये । ग्रावाण एवेत्यपरे । यूयमपि शृणोत श्रुणुत । 'तप्तनप्तनधनाश्च' इति तप् । किं? विदुषोस्य यजमानस्य यज्ञम् । नु इति वितर्के, ननु विदुषोस्य यज्ञश्श्रोतव्य इति । क्षिप्रं श्रुणुतेति वा । यद्वा - प्रथमाबहुवचनस्य व्यत्ययेन शस्, नुशब्दश्च इवार्थे, विद्वांस इव शृणुत इत्यर्थः ।   

किञ्च - देवस्सविता सर्वस्य प्रेरकः मे मदीयं हवं शृणोतु । 'सवितृप्रसूत एव देवताभ्यो निवेद्यापोच्छैति' `इति ब्राह्मणम् । अग्न्यादयो मे हवं श्रुत्वा आगच्छन्तु, यज्ञं निर्वर्तयन्त्विति भावः ॥
</details>

________


<details><summary>मूलम् (संयुक्तम्)</summary>

देवी॑रापो अपान्नपा॒द्य ऊ॒र्मिर्ह॑वि॒ष्य॑ इन्द्रि॒यावा᳚न्म॒दिन्त॑मः
तन्दे॒वेभ्यो॑ देव॒त्रा ध॑त्त 
</details>

<details open><summary>विश्वास-प्रस्तुतिः</summary>

देवी॑रापो अपान्नपा॒द् य ऊ॒र्मिह॑वि॒ष्यः॑ ।  
इ॒न्द्रि॒यावा᳚न्म॒दिन्त॑म॒स्तन्दे॒वेभ्यो॑ देव॒त्रा ध॑त्त॥  +++(गायत्री)+++
</details>

<details><summary>मूलम्</summary>

देवी॑रापो अपान्नपा॒द् य ऊ॒र्मिह॑वि॒ष्यः॑ ।  
इ॒न्द्रि॒यावा᳚न्म॒दिन्त॑म॒स्तन्दे॒वेभ्यो॑ देव॒त्रा ध॑त्त॥  +++(गायत्री)+++
</details>

<details><summary>भट्टभास्करटीका</summary>

4अप्सु बर्हिः प्रास्याभिजुहोति - देवीराप इति यजुरन्तया गायत्र्या ॥ मदिन्तम इत्यन्तं व्याख्यातम् ।

  - [ हे देवीरापः । 'विभाषितं विशेषवचने बहुवचनम्' इति पूर्वस्य विद्यमानत्वात् आप इति निहन्यते । हे अपां नपात् - चतुर्थो नप्ता; अपां नप्तः; अग्नेराहुतिः, आहुत्या आदित्यः, आदित्याद्वृष्टिः; अद्भ्य ओषधयः, ओषधीभ्योन्नं, अन्नादग्निः, इत्युभयथापि अपान्नपात् अग्निः । न पातयतीति नपात्, क्विपि णिलोपः, नञ्समासे 'नभ्राण्नपात्' इति नलोपाभावः; आपो इत्यस्य संहितायां 'आपो जुषाणः' इत्यादिना प्रकृतिभावः, 'सुबामन्त्रिते पराङ्गवत्सरे' इत्यपामित्यस्य पराङ्गवद्भावः, तेन षष्ठ्यामन्त्रितसमुदायो निहन्यते । युष्मदीयो य ऊर्मिर्हविष्यः । हविरर्हतीति 'छन्दसि च' इति यत्प्रत्ययः । इन्द्रियावान् वीर्यवान् । 'मन्त्रे सोमाश्वेन्द्रिय' इति दीर्घः । मदिन्तमः मादयितृतमः । मदी हर्षे, अस्मादन्तर्भावितण्यर्थात् 'शमित्यष्टाभ्यो घिनुण्' इति घिनुण्, घटादित्वात् 'मितां ह्रस्वः' इति ह्रस्वत्वम्, 'नाद्घस्य' इति तमपो नुडागमः ।]

तं यथोक्तगुणविशिष्टमूर्मिं देवत्रा देवेषु धत्त स्थापयत । किमर्थं? देवेभ्यः देवार्थं देवानामेवोपभोगार्थम् । 'देवमनुष्यपुरुष' इत्यादिना त्राप्रत्ययः । यद्वा - देवाधीनं धत्त  देवानामेवोपभोगार्थम् । 'देये त्रा च' इति त्रापत्ययो दधातियोगेपि भवति, देवयागार्थमस्मभ्यं धत्तेति यावत् ।
</details>

________
<details open><summary>विश्वास-प्रस्तुतिः</summary>

शु॒क्रꣳ शु॑क्र॒पेभ्यो॒ येषा᳚म्भा॒गस्स्थ स्वाहा॑ ।
</details>

<details><summary>मूलम्</summary>

शु॒क्रꣳ शु॑क्र॒पेभ्यो॒ येषा᳚म्भा॒गस्स्थ स्वाहा॑ ।
</details>

<details><summary>भट्टभास्करटीका</summary>

पुनश्च विशेष्यते - शुक्रं सोमं सोमीभविष्यन्तम् । केभ्यः? शुक्रपेभ्यः देवानां मध्ये ये शुक्रपास्सोमपास्तेभ्यः । पुनश्च देवा विशेष्यन्ते - हे आपः येषां देवानां यूयं भागस्स्थ्य भागभूता भविष्यथ तेभ्यो धत्तेति । स्वाहा स्वाहुतं चेदं युष्मभ्यमाज्यमस्तु । 'आहुत्यैवैना निष्क्रीय गृह्णात्यथो हविष्कृतानामेवाभिघृतानां गृह्णाति' `इति ब्राह्मणम् । भागशब्दः 'कर्षात्वतः' इत्यन्तोदात्तः ॥
</details>

________
<details open><summary>विश्वास-प्रस्तुतिः</summary>

कार्षि॑र॒स्यपा॒पाम्मृ॒ध्रम् ।
</details>

<details><summary>मूलम्</summary>

कार्षि॑र॒स्यपा॒पाम्मृ॒ध्रम् ।
</details>

<details><summary>भट्टभास्करटीका</summary>

5मैत्रावरुणचमसेनाहुतिं प्लावयाति - कार्षिरसीति ॥ हे आज्य अप्सु हुतं कार्षिः कर्षणीयमपनेतव्यमसि । 'कृषेर्वृद्धिश्छन्दसि' इति कृषेरिञ्प्रत्ययः । यस्मादेवं तस्मात्त्वामपप्लावयामि अपनयामीत्यर्थः । अपेत्युपसर्गश्रुतेर्योग्यं क्रियापदमध्याह्रियते । कुतः पुनरिदमवसीयत इत्याह - अपां मृध्रं यस्मात्त्वमपां सम्बन्ध्यनिष्टरूपं; युद्धाभिधायिना मृधशब्देनानिष्टरूपत्वं लक्ष्यते । तदस्यास्तीति मृध्रम् । 'लुगकारेकाररेफाश्च वक्तव्याः' इति मत्वर्थीयो रप्रत्ययः । दोषरूपं त्वामपनयामीत्यर्थः । यद्वा - कठिनत्वं लक्ष्यते; आज्यं च जलगतं चेत्कठिनं भवति; तस्य दोषरूपत्वादपनयामीति । 'कार्षिरसीत्याह शमलमेवासामप प्लावयति' `इति ब्राह्मणम् ॥
</details>

________
<details open><summary>विश्वास-प्रस्तुतिः</summary>

स॒मु॒द्रस्य॒॑ वोऽख्षि॑त्या॒ उन्न॑ये ।
</details>

<details><summary>मूलम्</summary>

स॒मु॒द्रस्य॒॑ वोऽख्षि॑त्या॒ उन्न॑ये ।
</details>

<details><summary>भट्टभास्करटीका</summary>

6बर्हिष्यन्तर्धायोन्नयति - समुद्रस्य व इति ॥ समुद्रस्योदकराशेः पूर्वेद्युर्गृहीतस्य वसतीवरीशब्दवाच्यस्य अक्षित्यै अक्षणाय युष्मानुन्नये मैत्रावरुणचमसेन गृह्णामीति । 'मित्रावरुणौ वा अपां नेतारौ' 'तस्मादद्यमानाः' इत्यादि ब्राह्मणम् ॥
</details>

________
<details open><summary>विश्वास-प्रस्तुतिः</summary>

यम॑ग्ने पृ॒थ्सु मर्त्य॒मावो॒ वाजे॑षु॒ यञ्जु॒नाः ।    
स यन्ता॒ शश्व॑ती॒रिषः॑ ॥ [23]
</details>

<details><summary>मूलम्</summary>

यम॑ग्ने पृ॒थ्सु मर्त्य॒मावो॒ वाजे॑षु॒ यञ्जु॒नाः ।    
स यन्ता॒ शश्व॑ती॒रिषः॑ ॥ [23]
</details>

<details><summary>भट्टभास्करटीका</summary>

7क्रतुकरणं जुहोति - यमग्न इति त्रिपदया गायत्र्या ॥ 'यद्यग्निष्टोमो जुहोति' `इति ब्राह्मणम् । हे अग्ने यं मर्त्यं पृत्सु सङ्ग्रामेषु आवः रक्षसि । 'छन्दसि लुङ्लङ्लिटः' इत्यवतेर्लङ्, आडागम उदात्तः ॥ 'मांस्पृत्स्नूनामुपसङ्ख्यानम्' इति पृतनाशब्दस्य पृद्भावः, 'सावेकाचः' इति विभक्तेरुदात्तत्वम् । कः पुनरसौ यं पृतनासु रक्षसीत्याह वाजेष्वन्नेषु निमित्तभूतेषु । 'निमित्तात्कर्मसंयोगे' इति सप्तमी । अन्नार्थं यं जुनाः गच्छसि । जु इति सौत्रो धातुः वेगितायां गतौ वर्तते, तस्मात्पूर्ववल्लुङ्, श्नाप्रत्ययः, 'बहुलं छन्दस्यमाङ्योगेपि' इत्यडभावः । हवींषि ग्रहीतुं यस्य सकाशं सदा गच्छसीत्यर्थः । स एव खलु त्वया सङ्ग्रामेषु रक्ष्यत्वेन ग्राह्यते । यश्च त्वयैवं रक्ष्यते स एव खलु त्वयानुगृहीतः यन्ता यमयिता वशीकर्ता ॥ 'न लुट् इति' निघातप्रतिषेधः, उदात्तनिवृत्तिस्वरो व्यत्ययेन प्रवर्तते । किं वशीकरिष्यतीत्याह - शश्वतीः नित्याः इषः अन्नादि प्रभूतं धनं प्राप्नोतीत्यर्थः । शश्वच्छब्दात् 'उगितश्च' इति ङीप् ॥

इति तृतीये त्रयोदशोनुवाकः ॥
</details>
