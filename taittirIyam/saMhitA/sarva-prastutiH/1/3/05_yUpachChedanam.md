+++
title = "०५ यूपच्छेदनम्"

+++
(अग्नीषोमपष्लभिधानाय पश्वङ्ग)यूपच्छेदनम्
अग्नीषोमीयपशुसङ्गता मन्त्राः ५-११ अनुवाकाः

 सोमऋषिः


________
<details open><summary>विश्वास-प्रस्तुतिः</summary>

अत्य॒न्यानगा॒न्नान्यानुपा॑गाम॒र्वाक्त्वा॒  
परै॑रविदम्प॒रोऽव॑रै॒स्तन्त्वा॑ जुषे वैष्ण॒वन्दे॑वय॒ज्यायै॑ ।
</details>

<details><summary>मूलम्</summary>

अत्य॒न्यानगा॒न्नान्यानुपा॑गाम॒र्वाक्त्वा॒  
परै॑रविदम्प॒रोऽव॑रै॒स्तन्त्वा॑ जुषे वैष्ण॒वन्दे॑वय॒ज्यायै॑ ।
</details>

<details><summary>भट्टभास्करटीका</summary>

1अतः परं पाशुकं काण्डं सोमार्षेयमेव । यूपार्थं वृक्षमुपतिष्ठते - अत्यन्यानिति द्वादशाक्षरत्निपदया +++(अग्निपदया इति स्यात्)+++  महाबृहत्या । ताण्डिन एतां सतोबृहतीमाहुः, ऊर्ध्वबृहर्तीं बह्वृचाः ॥  

हे वृक्ष अन्यानितरान्कांश्चिद्वृक्षानहमत्यगाम् अतिक्रम्य गतोस्मि । के पुनस्ते? ये यूपार्हाः पलाशादयः 'समे जातमशाखाजम्' इत्यादिलक्षणहीनाः । तानुपगम्यैव वैगुण्यदर्शनेन अत्यजम् । अथान्यान्कांश्चिद्वृक्षान्नोपागां नैवोपगतोस्मि । के पुनस्ते? ये अयूपार्हा निम्बायय । सोहं युपार्हं लक्षाणवन्तं च त्वामेवाविदं लब्धवानस्मि ।  +++(लृदित्वादङ् 3-1-55पा.सू. इति पाठेन भाव्यमिति भाति । अत्र न स्पष्टम् । अर्थानुसारादेवं योजितम्)+++    ।  
 अस्य गुणवत्त्वमाह - परैरिति । परैरुत्कृष्टैस्समजातत्वादिभिर्लक्षणैरर्वाक् अविदूरे वर्तमानं सर्वलक्षणयुक्तमिति यावत् । अवरैर्निकृष्टैर्विषमजातत्वादिभिरसल्लक्षणैः परः परस्ताद्दूरे वर्तमानं असल्लक्षणैरस्पृष्टमित्यथाः । 'विभाषा परावराभ्याम्' इत्यतसुचि तकारस्य छान्दसो लोपः । यद्वा - पूर्वादिभ्यो विधीयमोसिप्रत्ययो बहुलवचनात्परशब्दादपि भवति, तत्र प्रत्ययस्वरेणान्तोदात्तत्वम्, परशब्दो हि 'स्वाङ्गाशिटामदन्तानाम्' इत्याद्युदात्तः, 'शिडिति सर्वनामान्युच्यन्ते । 'एकान्याभ्यां समर्थाभ्याम्' इति प्रथमा तिङ्विभक्तिर्न निहन्यते । तं ताडृ त्वा देवयज्यै देवयागार्थं जुषे सेवे गृह्णामीत्यर्थः । वैष्णवं विष्णुदेवत्यं,'वैष्णवो वै देवतया यूपः' इति । 'छन्दसि निष्टर्क्य' इत्यादिना देवयज्याशब्दो यप्रत्ययान्तो निपातितः । 'अति ह्यन्यानेति नान्यानुपैति' इत्यादि ब्राह्मणम् ॥
</details>

________
<details open><summary>विश्वास-प्रस्तुतिः</summary>

दे॒वस्त्वा॑ सवि॒ता मध्वा॑ऽनक्तु ।
</details>

<details><summary>मूलम्</summary>

दे॒वस्त्वा॑ सवि॒ता मध्वा॑ऽनक्तु ।
</details>

<details><summary>भट्टभास्करटीका</summary>

2यूपमाज्येनानक्ति - देवस्त्वेति ॥ हे वृक्ष देवस्सविता सर्वस्य प्रेरकस्त्वां मध्वा मदनीयेन मधुरेणाज्येन अनक्तु स्निग्धं करोतु । 'फलिपाटिनमिमनिजनाङ्गुक्पाटिनाकिधतश्च' इति मन्यतेरुप्रत्ययः, धकारश्चान्तादेशः, तत्र च उरित्यनुवर्तते । 'जसादिषु वा वचनं छन्दसि प्राङ्णौ चड्युपधायाः' इति नाभावाभावः । मधुशब्देन चाज्यमुच्यते, 'तेजसैवैनमनक्ति' इति ब्राह्मणदर्शनात् । `तेजो वा आज्यम्' इति ॥
</details>

________
<details open><summary>विश्वास-प्रस्तुतिः</summary>

ओष॑धे॒ त्राय॑स्वैनम्।
</details>

<details><summary>मूलम्</summary>

ओष॑धे॒ त्राय॑स्वैनम्।
</details>

<details><summary>भट्टभास्करटीका</summary>

3ऊर्ध्वाग्रं बार्हिरनूच्छ्रयति - ओषधे त्रायस्वैनमिति ॥ हे ओषधे बर्हिरेनं यूपार्थं वृक्षं त्रायस्व रक्ष यागसाधनत्वापादनेन वृक्षत्वान्मोचयित्वा उत्तमां गतिं गमय ॥

  - [ ऊर्ध्वाग्रं बर्हिरनुच्छ्रयति - ओषध इति ॥ हे ओषधे बर्हिरात्मिके । आमन्त्रिताद्युदात्तत्वम् । एनं यजमानं त्रायस्व रक्ष । स्वधितिव्यवधानमेव रक्षणं बर्हिषा ॥]
</details>

________
<details open><summary>विश्वास-प्रस्तुतिः</summary>

स्वधि॑ते॒ मैनꣳ॑ हिꣳसीः।
</details>

<details><summary>मूलम्</summary>

स्वधि॑ते॒ मैनꣳ॑ हिꣳसीः।
</details>

<details><summary>भट्टभास्करटीका</summary>

4स्वधितिना तिर्यञ्चं प्रहरति - स्वधिति  +++(स्वधिते इति साधु)+++  https://ia801609.us.archive.org/BookReader/BookReaderImages.php?zip=/33/items/in.ernet.dli.2015.405821/2015.405821.Taittiriya-Samhita_jp2.zip&file=2015.405821.Taittiriya-Samhita_jp2/2015.405821.Taittiriya-Samhita_0429.jp2&scale=2&rotate=0 मैनं हिंसीरिति ॥ हे स्वधिते त्वमप्येनं मा हिंसीः उत्तमामेव गतिं गमय । व्याख्यातौ च प्रागेवेतौ मन्त्रौ । 'अनक्षसङ्गं वृश्चेत्' इत्यादि ब्राह्मणम् ॥

  - [ तस्मिन् बर्हिषि स्वधितिं तिर्यञ्चं निदधाति - स्वधित इति ॥ स्वस्मिन् प्रयोजने धितिरवस्थानमस्येति स्वधितिः स्वकार्यसमर्थः । धाञः आकारस्येकारः, बहुव्रीहित्वात्पूर्वपदप्रकृतिस्वरत्वम्, इह त्वामन्त्रिताद्युदात्तत्वम् । हे स्वधिते क्षुर एनं यजमानं मा हिंसीः । हिंसाप्रतिषेधो वप्तुरप्रमादाय॥]
</details>

________


<details><summary>मूलम् (संयुक्तम्)</summary>

दिव॒मग्रे॑ण॒ मा ले॑खीर॒न्तरि॑ख्ष॒म्मध्ये॑न॒ मा हिꣳ॑सीᳶ पृथि॒व्या सम्भ॑व।
</details>

<details open><summary>विश्वास-प्रस्तुतिः</summary>

दिव॒मग्रे॑ण॒ मा ले॑खीः ।  
अ॒न्तरि॑ख्ष॒म्मध्ये॑न॒ मा हिꣳ॑सीः ।  
पृ॒थि॒व्या  सम्भ॑व।
</details>

<details><summary>मूलम्</summary>

दिव॒मग्रे॑ण॒ मा ले॑खीः ।  
अ॒न्तरि॑ख्ष॒म्मध्ये॑न॒ मा हिꣳ॑सीः ।  
पृ॒थि॒व्या  सम्भ॑व।
</details>

<details><summary>भट्टभास्करटीका</summary>

5पतन्तमनुमन्त्रयते - दिवमग्रेणेति ॥ आत्मीयेनाग्रेण दिवं मा लेखीः मा विदारीः । 'नेटि' इति वृद्धिप्रतिषेधः । तथात्मीयेन मदेनान्तरिक्षं मा हिंसीः । पृथिव्या च सम्भव संयुजस्व पृथिवीमपि मा प्रहासीः; प्रमाणानतिरेकस्सम्भवः; पृथिवीमतिक्रम्य मा गाः । यथा - त्वदीयैरग्रमध्यमूलैर्विदारणाभिघातविपाटनकारिभिः लोकत्रयं न नश्यति तथा पतेत्यर्थः । पृथिवीशब्दो ङीषन्तोन्तोदात्तः, तेन 'उदात्तयणो हल्पूर्वात्' । इति विभक्तेरुदात्तत्वम् । 'इमे वै लोकाः' इत्यादि बाह्मणम् ॥
</details>

________
<details open><summary>विश्वास-प्रस्तुतिः</summary>

वन॑स्पते श॒तव॑ल्शो॒ वि रो॑ह ।
</details>

<details><summary>मूलम्</summary>

वन॑स्पते श॒तव॑ल्शो॒ वि रो॑ह ।
</details>

<details><summary>भट्टभास्करटीका</summary>

6आव्रश्चने हिरण्यं निधाय सम्परिस्तीर्याभिजुहोति - वनस्पत इति त्रैष्टुभैकपदया ॥ बर्हिराच्छेदनाभिमर्शनेन व्याख्यातप्रायमिदम् । पारस्करादिर्वनस्पतिशब्दः । 'तस्मादाव्रश्चनात्' `इति ब्राह्मणम् ॥
</details>

________
<details open><summary>विश्वास-प्रस्तुतिः</summary>

स॒हस्र॑वल्शा॒ वि व॒यꣳ रु॑हेम ।
</details>

<details><summary>मूलम्</summary>

स॒हस्र॑वल्शा॒ वि व॒यꣳ रु॑हेम ।
</details>

<details><summary>भट्टभास्करटीका</summary>

7आत्मानं प्रत्यभिमृशति - सहसवल्शा इति त्रिष्टुभैकपदया ॥ इदमपि प्रागेव व्याख्यतम् ॥

  -  [आत्मानं प्रत्यभिमृशति - सहस्रवल्शा इति त्रिष्टुभैकपदया ॥  
  वयमपि सहस्रवल्शाः पुत्रपौत्राद्यनेकप्ररोहवन्तो विरुहेम विरूढा भूयास्म । 'लिङ्याशिष्यङ्' (पा.सू. 3.1.86) इत्यङ्प्रत्ययः । यासुडादि (पा.सू. 3.4.103) । 'छन्दस्युभयथा' (पा.सू. 3.4.117) इति सार्वधातुकत्वादिय् । यस्य लोपः (पा.सू. 6.1.66) ॥]
</details>

________
<details open><summary>विश्वास-प्रस्तुतिः</summary>

यन्त्वा॒ऽयꣵ स्वधि॑ति॒स्तेति॑जानᳶ प्रणि॒नाय॑ मह॒ते सौभ॑गाय ।
</details>

<details><summary>मूलम्</summary>

यन्त्वा॒ऽयꣵ स्वधि॑ति॒स्तेति॑जानᳶ प्रणि॒नाय॑ मह॒ते सौभ॑गाय ।
</details>

<details><summary>भट्टभास्करटीका</summary>

8 अन्वग्रं शाखाः प्रसूयति - यं त्वेति द्विपदया त्रिष्टुभा ॥ तेतिजानो नीशितधारोयं स्वधितिः । तिज निशातने, यङ्क्लुगन्ताल्लटो व्यत्ययेनात्मनेपदं शानच् । 'अभ्यस्तानामादिः' इत्याद्युदात्तत्वम् । यं त्वां यूपार्थं वृक्षं प्राणिनाय प्रकर्षेण नयति शाखा प्रसाध्य विशिष्टं रूपं प्रापयति । 'छन्दसि लुङ्लङ्लिटः' इति लिट् । किमर्थं? महते सौभगाय सुभगत्वाय सुश्रीकत्वाय । उद्गात्रादिषु ' सुभगं मन्त्रे' इति पाठात् भावे अञ्प्रत्ययः । स खलु त्वमसीति शेषः । सत्वमस्मद्यज्ञं साधयेति वा ॥
</details>

________
<details open><summary>विश्वास-प्रस्तुतिः</summary>

अच्छि॑न्नो॒ राय॑स्सु॒वीरः॑ ॥ [9]
</details>

<details><summary>मूलम्</summary>

अच्छि॑न्नो॒ राय॑स्सु॒वीरः॑ ॥ [9]
</details>

<details><summary>भट्टभास्करटीका</summary>

9चतुरङ्गुलमग्रं चषालाय प्रच्छेदयति - अच्छिन्न इति ॥ अच्छिन्नः । अद्व्ययपूर्वपदप्रकृतिस्वरत्यम् । रायः धनानि देहीति शेषः । यद्वा - अच्छिन्नो धनस्य सुवीरश्च भवेत्यध्याहारः । 'ऊडिदं' इत्यादिना तृतीयादेर्विभक्तेरुदात्तत्वं व्यत्ययेन न क्रियते । ईदृशस्त्वमेव नो रायः । शोभना वीराः पुत्रपौत्रादयोस्य यजमानस्य येन भवन्ति स सुवीरः । 'वीरवीर्यौ च' इत्युत्तरपदाद्युतात्त्वन् । यस्मात्त्वया यजमानस्य आयुष्मन्तः पूत्रादय उत्पद्यन्ते, तस्मात्तेषामभिवृद्ध्यर्थं अविच्छेदेन धनानि देहीति ॥

इति तृतीये पञ्चमोनुवाकः ॥  
</details>
