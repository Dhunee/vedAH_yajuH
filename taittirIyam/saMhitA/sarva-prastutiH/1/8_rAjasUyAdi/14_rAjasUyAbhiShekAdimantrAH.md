+++
title = "१४ राजसूयाभिषेकादिमन्त्राः"

+++
६ महापङ्क्तिः
१०, १२ त्रिष्टुप्
विश्वेदेवा ऋषयः

<details><summary>भास्करोक्त-विनियोगः</summary>

1यजमानायतने शार्दूलचर्मोपस्तृणाति - सोमस्य त्विषिरसीति ॥ 
</details>


<details open><summary>विश्वास-प्रस्तुतिः</summary>

सोम॑स्य॒ त्विषि॑र् असि॒  
तवे॑व मे॒ त्विषि॑र् भूयात्  ।
</details>

<details><summary>Keith</summary>

Thou art the glittering of Soma; as thine may my glittering be.
</details>


<details><summary>मूलम्</summary>

सोम॑स्य॒ त्विषि॑रसि॒ तवे॑व मे॒ त्विषि॑र्भूयात्  ।
</details>

<details><summary>भट्टभास्कर-टीका</summary>

सोमस्य या त्विषिर्दीप्तिः सैव त्वमसि दीप्तत्वात् व्यापित्वाच्छान्तत्वाच्च । तवेव मे ममापि त्वीषिर्भूयात् दीप्ता व्यापिनी शान्ता चेत्याशास्ते ॥
</details>

<details><summary>भास्करोक्त-विनियोगः</summary>

2चर्मणोधस्ताद् रजतम् उपास्यति - अमृतमिति ॥ 
</details>


<details open><summary>विश्वास-प्रस्तुतिः</summary>

अ॒मृत॑म् असि  
मृ॒त्योर् मा॑ पाहि ।
</details>

<details><summary>Keith</summary>

Thou art ambrosia; from death protect me.

</details>


<details><summary>मूलम्</summary>

अ॒मृत॑मसि मृ॒त्योर्मा॑ पाहि ।
</details>

<details><summary>भट्टभास्कर-टीका</summary>

अमृतममरणहेतुरसीति । मृत्योर्मा पाहिति । 'मृत्योर्वा एष वर्णः । यच्छार्दूलः' इति शार्दूलचर्मणोधस्तादन्तर्धानकरणेन मृत्योरन्तर्धानकरणमाशास्ते ॥
</details>

<details><summary>भास्करोक्त-विनियोगः</summary>

3उपरिष्टात् सुवर्णम् अधिनिदधाति - दिद्योदिति ॥ 
</details>


<details open><summary>विश्वास-प्रस्तुतिः</summary>

दि॒द्योन्+++(→विद्युतः)+++ मा॑ पा॒हि ।
</details>

<details><summary>Keith</summary>

From the thunderbolt protect me.
</details>


<details><summary>मूलम्</summary>

दि॒द्योन्मा॑ पा॒हि ।
</details>

<details><summary>भट्टभास्कर-टीका</summary>

**दिद्युत्** आयुधम् उच्यते ।  
द्युतेः क्विपि द्विर्वचनं, 'द्युतिस्वाप्योस्सम्प्रसारणम्' अत्रापि भवति ।  
ततो मां पाहि ।  
'सुपां सुलुक्' इति पञ्चम्या लुक्, वर्णव्यत्ययेन उकारस्योकारः ।  
यद्वा - द्युतेर्विचि द्विर्वचने गुणे दिद्योदिति ।  
शब्दान्तरं दितेर्दिद्युत् अवखण्डनकृदिति केचित् । सुवर्णविशेषणं वा । हे सुवर्ण दिद्योत् द्योतमान मा पाहीति ॥
</details>

<details><summary>भास्करोक्त-विनियोगः</summary>

4क्लीबं सीसेन विद्ध्यति - अवेष्टा इति ॥ 
</details>


<details open><summary>विश्वास-प्रस्तुतिः</summary>

अवे᳚ष्टा+++(←यज्)+++ दन्द॒शूकाः᳚ ।
</details>

<details><summary>Keith</summary>

Propitiated are biting flies.
</details>


<details><summary>मूलम्</summary>

अवे᳚ष्टा दन्द॒शूकाः᳚ ।
</details>

<details><summary>भट्टभास्कर-टीका</summary>

अवेष्टाः विनाशिताः । अवपूर्वो यजिर्विनाशने । दन्दशूकाः दशनशीलास्सर्पादयः । 'यजजपदशां यङः' इत्यूकप्रत्ययः ॥
</details>

<details><summary>भास्करोक्त-विनियोगः</summary>

5लोहितायसं पादेन निरस्यति - निरस्तमिति गायत्र्यैकपदया ॥ 
</details>


<details open><summary>विश्वास-प्रस्तुतिः</summary>

निर॑स्त॒न् नमु॑चे॒श् शिरः॑  ॥
</details>

<details><summary>Keith</summary>

Cast away is Namuci's head.
</details>


<details><summary>मूलम्</summary>

निर॑स्त॒न्नमु॑चे॒श्शिरः॑  ॥
</details>

<details><summary>भट्टभास्कर-टीका</summary>

निरस्तं निष्कृष्यास्तं नमुचेश्शिरः न मुञ्चति पुरुषमिति नमुचिः अधर्मः । न मुञ्चत्यधर्ममिति वा नमुचिरसुरः बाधकः, तस्य शिरो निरस्तमनेन लोहितायसेन ॥
</details>

<details><summary>भास्करोक्त-विनियोगः</summary>

6अभिषेकानवेक्षते - सोम इति षट्पदया त्रिष्टुभा ॥ 
</details>


<details open><summary>विश्वास-प्रस्तुतिः - ऋक्</summary>

सोमो॒ राजा॒ वरु॑णो   
दे॒वा ध॑र्म॒-सुव॑श् च॒ ये ।    
ते ते॒ वाचꣳ॑ सुवन्तां॒    
ते ते᳚ प्रा॒णꣳ सु॑वन्तां॒  
ते ते॒ चख्षु॑स् सुवन्तां॒   
ते ते॒ श्रोत्रꣳ॑ सुवन्ताम् ॥
</details>

<details><summary>Keith</summary>

Soma, king Varuna, and the gods which instigate righteousness, may they instigate thy speech, may they instigate thy breath, may they instigate thy sight, may they instigate thine ear.
</details>


<details><summary>मूलम्</summary>

सोमो॒ राजा॒ वरु॑णो दे॒वा ध॑र्म॒सुव॑श्च॒ ये ।  
ते ते॒ वाचꣳ॑ सुवन्ता॒न्ते ते᳚ प्रा॒णꣳ सु॑वन्ता॒न्ते ते॒ चख्षु॑स्सुवन्ता॒न्ते ते॒ श्रोत्रꣳ॑ सुवन्ता॒म्
</details>

<details><summary>भट्टभास्कर-टीका</summary>

सोमो राजा वरुणश्च देवाश्चान्ये ये धर्मसुवः धर्मस्यानुज्ञातार उत्पादयितारो वा । तेते वाचं सुवन्तां प्रेरयन्तु । तेते प्राणं सुवन्तामित्यादि स्पष्टम् ॥
</details>

<details><summary>भास्करोक्त-विनियोगः</summary>

7अध्वर्युर् अभिषिञ्चति - सोमस्येति ॥ 
</details>

<details open><summary>विश्वास-प्रस्तुतिः</summary>

सोम॑स्य त्वा द्यु॒म्नेना॒भिषि॑ञ्चाम्य्  
अ॒ग्नेस् तेज॑सा॒  
सूर्य॑स्य॒ वर्च॒सेन्द्र॑स्येन्द्रि॒येण॑  
मि॒त्रावरु॑णयोर् वी॒र्ये॑ण  
म॒रुता॒म् ओज॑सा      
</details>

<details><summary>Keith</summary>

With the glory of Soma I besprinkle thee, with the brilliance of Agni [1], with the radiance of the sun, with the power of Indra, with the strength of Mitra and Varuna, with the force of the Maruts.
</details>


<details><summary>मूलम्</summary>

सोम॑स्य त्वा द्यु॒म्नेना॒भिषि॑ञ्चाम्य॒ग्नेः [27]  
तेज॑सा॒ सूर्य॑स्य॒ वर्च॒सेन्द्र॑स्येन्द्रि॒येण॑ मि॒त्रावरु॑णयोर्वी॒र्ये॑ण म॒रुता॒मोज॑सा        
</details>

<details><summary>भट्टभास्कर-टीका</summary>

सोमस्य द्युम्नेन दीप्त्या सह यशसा वा त्वामभिसषिञ्चामि अस्योपरि क्षारयामि त्वाम् । अग्नेस्तेजसाभिषिञ्चामि त्वामित्येव । एवं मरुतामोजसेत्यादि निगदसिद्धम् ।
</details>

<details open><summary>विश्वास-प्रस्तुतिः</summary>

ख्ष॒त्त्राणा᳚ङ् ख्ष॒त्त्र-प॑तिर् अ॒सि  ।  
अति॑ दि॒वस् पा॑हि   ।
</details>

<details><summary>Keith</summary>

Thou art the lord of kingly powers.  
Protect from the sky.
</details>


<details><summary>मूलम्</summary>

ख्ष॒त्त्राणा᳚ङ्ख्ष॒त्त्रप॑तिर॒सि  ।  
अति॑ दि॒वस्पा॑हि   ।
</details>

<details><summary>भट्टभास्कर-टीका</summary>

क्षत्राणां बलानां सर्वेषामपि क्षत्रपतिरसि त्वं, न पुन रेकस्य पतित्वादित्यसमासेन प्रतिपाद्यते । 'गवामसि गोपतिः' इति यथा । स त्वं दिवः द्युमतस्सर्वान्सोमादीन् द्युलोकवासिनो वा सोमादीनतिक्रम्य एनं यजमानं पाहि । यद्वा - यजमान एवोच्यते, हे यजमान त्वामभिषिञ्चामीति । क्षत्राणां क्षत्रपतिरसि त्वं दीप्तिमतोतिक्रम्य लोकान् पाहि, दिवो वा उपरि पाहि । 'पातौ च बहुलम्' इति सत्वम् । कस्कादिर्वा द्रष्टव्यः ॥
</details>

<details><summary>भास्करोक्त-विनियोगः</summary>

8ऊर्ध्वं धारास्समुन्मार्ष्टि - समाववृत्रन्निति त्रिष्टुभा ॥ 
</details>

<details open><summary>विश्वास-प्रस्तुतिः - ऋक्</summary>

**स॒माव॑वृत्रन्न्**+++(←वृत्)+++ अध॒राग् उदी॑ची॒र्  
अहि॑म् +++(मेरु-)+++बु॒ध्निय॒म् अनु॑ **स॒ञ्चर॑न्तीः** ।    
ताᳶ +++(axis-मेरु-)+++पर्व॑तस्य वृष॒भस्य॑+++(→मेघस्य)+++ पृ॒ष्ठे  
नाव॑श्+++(→आपः)+++ **चरन्ति स्व॒-सिच॑+++(←सिच्)+++ इया॒नाः**  ॥  
</details>

<details><summary>Keith</summary>

Out from below have they come,  
Following the serpent of the deep;  
On the back of the mountain, the hill,  
The ships that pour spontaneously go ever.
</details>


<details><summary>मूलम्</summary>

स॒माव॑वृत्रन्नध॒रागुदी॑ची॒रहि॑म् बु॒ध्निय॒मनु॑ स॒ञ्चर॑न्तीः ।    
ताᳶ पर्व॑तस्य वृष॒भस्य॑ पृ॒ष्ठे नाव॑श्चरन्ति स्व॒सिच॑ इया॒नाः  ॥  
</details>

<details><summary>भट्टभास्कर-टीका</summary>

(समाववृत्रन्निति) एकीभूत्वा समन्ताद् वर्तन्ताम् । **अधराक्** अधस्तात् गताः । **उदीचीः** ऊर्ध्वगाः उपलक्षणं चैतत् ; सर्वं देहं व्याप्य वर्तन्तामनेनोन्मार्जनेन । वृतेर्लुङि व्यत्ययेन च्लेश्चङ्, 'द्युद्भ्यो लुङि' इति परस्मैपदं, 'बहुलं छन्दसि' इति रुट् ।  
**अहिं** स्थिराणि स्थानानि **बुध्नियं** सुषिराणि **चानुसञ्चरन्तीर्** अनुक्रमेण सञ्चरन्त्यः ।  
**अहिं बुध्नियं** वानुप्राप्य **सञ्चरन्तीस्** ताः ।  
पर्वतस्य पर्ववतः । 'पर्वमरुद्भ्यस्तः' इति मत्वर्थीयस्तः । वृषभस्य प्रधानस्य वर्षितुर्वा यजमानस्य पृष्ठे देहस्योपरि नावः नाव्या इवापश्चरन्ति प्रभूताः प्रवर्तन्ते **स्वसिचः** स्वयमेव सर्वमङ्गं सिञ्चन्त्यः इयानाः सर्वमङ्गं व्याप्नुवन्त्यः । लिटः कानजादेशः । 

यद्वा - **समाववृत्रन्** संहत्य समन्तात् वर्तन्ताम् । अधरागुपरिष्टाच्च सर्वास्वपि दिक्षु अहिं मेघं बुध्नियमन्तरिक्षं चानुसञ्चरन्त्यः मेघमनुप्राप्यान्तरिक्षे वर्तमानाः । **वर्षकाले** पर्वतस्य पर्ववतो **वृषभस्य** वर्षितुर्मेघस्य पृष्ठे नाव्या आप इव प्रभूतास् **सञ्चरन्ति** ओषधिनिष्पत्तये । **स्वसिचस्** स्वयमेव विश्वं सिञ्चन्त्यः **इयाना** दिगन्तं व्याप्नुवन्त्यः इति । नौभिः कार्याभिः कारणभूता आपो लक्ष्यन्ते ॥
</details>

<details><summary>भास्करोक्त-विनियोगः</summary>

9आग्नीध्रे प्ररेकं जुहोति - रुद्र यत्त इति ॥ 
</details>


<details open><summary>विश्वास-प्रस्तुतिः</summary>

रुद्र॒ यत्ते॒ क्रयी॒ परं॒ नाम॒  
तस्मै॑ हु॒तम् **अ॑सि**।  
य॒मेष्ट॑म्+++(=यमेन इष्टम् ←यज्)+++ असि ।  
</details>

<details><summary>Keith</summary>

O Rudra, that highest active name of thee, to that thou art offered, thou art offered to+++(sic!)+++ Yama.

</details>


<details><summary>मूलम्</summary>

रुद्र॒ यत्ते॒ क्रयी॒ पर॒न्नाम॒ तस्मै॑ हु॒तम॑सि य॒मेष्ट॑मसि ।  
</details>

<details><summary>भट्टभास्कर-टीका</summary>

हे रुद्र यत्ते तव रुद्रेत्यादिकं नामधेयं परमुत्कृष्टं **क्रयि** क्रीणात्यात्मसात्करोति विश्वमिति क्रयि । छान्दस इप्रत्ययः, छान्दसं सांहितिकं दीर्घत्वम् । करोत्यर्थे वा क्रीणातिः । 

अन्य आह - करोतेः कर्मणि छान्दसः केन्प्रत्ययः । क्रे इति कर्मनाम ; सप्तम्येकवचने अयादेशः, 'सावेकाचः' व्यत्ययेन न प्रवर्तते । क्रयि कर्मणिकर्मणि यदुपादीयते शिवो रुद्रः त्र्यम्बकः कृत्तिवासा विरूपाक्ष इत्यादि तव नाम परं प्रशस्तं तस्मै इदं हुतं तदिदमिति त्वमेवासि । 

यमेष्टं यद्यमेनापीष्टं पूजितं तच्छ्रुत्वा मृत्युरपि बिभेति, तेन च मनसा तत्पूजितमिति भावः । तदिदं त्वमेवासि । यजतेर्निष्ठा, 'तृतीया कर्मणि' इति पूर्वपदप्रकृतिस्वरत्वम् । तस्मात्तव नाम्ने इदमुदकाख्यं हविर्जुहोमीति शेषः । यद्वा - लिङर्थे आशिषि लोट्, पुरुषव्यत्ययः । तस्मादिदं हुतमसि हुतं भूयादित्यर्थः यमेष्टं चास्त्विति ॥
</details>

<details><summary>भास्करोक्त-विनियोगः</summary>

10युवराजस्य प्रतिहितस्य गृहे जुहोति - प्रजापत इति त्रिष्टुभा ॥ 
</details>


<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_22/19_prajApate_na.md">
<details open><summary><h2>१९ प्रजापते न ...{Loading}...</h2></summary>


प्रजा॑पते॒ न त्वद् ए॒तान्य् अ॒न्यो  
विश्वा॑ जा॒तानि॒ परि॒ ता ब॑भूव+++(→गृह्णाति)+++ ।  
यत्-का॑मास् ते जुहु॒मस् तन् नो॑ अस्तु  
व॒यꣵ स्या॑म॒ पत॑यो रयी॒णाम्॥

</details>
</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/sarvASh_TIkAH/2_22/19_prajApate_na.md">
<details open><summary><h2>१९ प्रजापते न ...{Loading}...</h2></summary>


प्रजा॑पते॒ न त्वद् ए॒तान्य् अ॒न्यो  
विश्वा॑ जा॒तानि॒ परि॒ ता ब॑भूव+++(→गृह्णाति)+++ ।  
यत्-का॑मास् ते जुहु॒मस् तन् नो॑ अस्तु  
व॒यꣵ स्या॑म॒ पत॑यो रयी॒णाम्॥

</details>
</div>

