+++
title = "२२ काम्येष्टि-याज्यापुरोनुवाक्याः"

+++

<details><summary>विस्तारः (द्रष्टुं नोद्यम्)</summary>

याज्याकाण्डं वैश्वदेवम्

-  सं २-२-९ अनुवाकाम्नाताम् आग्नावैष्णवसारस्वतबार्हस्पत्यमैत्रावरुणयागानां याज्यापुरोनुवाक्याः , लिङ्गेन सोमारौद्रादिषु विनियोज्या ऋचः,सं २-२-०अनुवाकाम्नातोः समारौद्रसोमापौष्णयोर्याज्यापुरोनुवाक्याश्च


१-२, ४,, ६-७. ९. १६-१९ त्रिष्टुप्
३, ५, ८ गायत्री
१० अनुष्टुप्
११ पङ्क्तिः
१५ जगती
विश्वेदेवा ऋषयः
</details>


## आग्नावैष्णव-यागः
<details><summary>भास्करोक्त-विनियोगः</summary>

1अथ याज्याकाण्डं वैश्वदेवम् । तत्र 'आग्नावैष्णवमेकादशपालं निर्वपेदभिचरन्त्सरस्वत्याज्यभागा स्याद्बार्हस्पत्यश्चरुः' इत्यस्याग्नावैष्णवस्य पुरोनुवाक्या - अग्नाविष्णू महीति त्रिष्टुप् ॥  
</details>


<details open><summary>विश्वास-प्रस्तुतिः</summary>

अग्ना॑-विष्णू॒ महि॒ तद् वा᳚म् महि॒त्वव्ँ,  
**वी॒तङ्** घृ॒तस्य॒ गुह्या॑नि॒ नाम॑ ।   
दमे॑-दमे+++(=गृहेगृहे, ज्वालागणनया)+++ स॒प्त रत्ना॒ **दधा॑ना॒**   
प्रति॑ वाञ् जि॒ह्वा घृ॒तम् **आ च॑रण्येत्**  ॥
</details>

<details><summary>Keith</summary>

O Agni and Visnu, great is your greatness;  
Rejoice ye in the secret names of the ghee;  
Placing in every house seven treasures,  
May your tongue move forth to the ghee.
</details>


<details><summary>मूलम्</summary>

अग्ना॑विष्णू॒ महि॒ तद्वा᳚म्महि॒त्वँ.. .  
व्वी॒तङ्घृ॒तस्य॒ गुह्या॑नि॒ नाम॑ ।   
दमे॑दमे स॒प्त रत्ना॒ दधा॑ना॒   
प्रति॑ वाञ्जि॒ह्वा घृ॒तमा च॑रण्येत्  ॥
</details>

<details><summary>भट्टभास्कर-टीका</summary>

हे **अग्नाविष्णू महि** महत् महनीयं पूजनीयम् । 'इन् सर्वधातुभ्यः' इति महेरिन् ।  
**तत्** वक्ष्यमाणं **वां** युवयोः **महित्वं** माहात्म्यं ततो युवां वीतं घृतस्य गुह्यानि नाम । 'सुपां सुलुक्' इति शसो लुक् । आज्यसान्नाय्यपशुपुरोडाशादिगुह्यनामवन्ति घृतसम्बन्धीनि वस्तून्यश्नीतम् । **वी** गत्यादिषु । पादादित्वान्न निहन्यते । **प्रति** प्रत्येकं **वां** युवयोः **दमेदमे** गृहेगृहे सर्वेषु यज्ञगृहेषु । 'अनुदात्तं च' इति द्वितीयस्यानुदात्तत्वम् । **सप्त** सृप्तानि सप्तसङ्ख्यानि वा अर्चींषि **रत्ना** रत्नानि रमणीयानि । 'शेश्छन्दसि' इति लोपः । दधाना । दधानौ सन्तौ । 'सुपां सुलुक्' इति द्विवचनस्याकारः । **दधानौ वीतम्** इति ।  
किञ्च - **प्रति** प्रत्येकं **वां** युवयोः **जिह्वा** घृतम् **आचरण्येत्** आभिमुख्येन प्राप्नोतु भक्षयत्वित्यर्थः । एतद् **वां** महिमेति पूर्वेणान्वीयते । **चरण** गतौ, कण्ड्वादिः ॥
</details>

<details><summary>भास्करोक्त-विनियोगः</summary>

2तत्रैव याज्या - अग्नाविष्णू इति त्रिष्टुप् ॥ 
</details>

<details open><summary>विश्वास-प्रस्तुतिः</summary>

अग्ना॑विष्णू॒ महि॒ धाम॑ प्रि॒यव्ँ वा᳚व्ँ  
**वी॒थो** घृ॒तस्य॒ गुह्या॑ **जुषा॒णा** ।  
दमे॑-दमे सुष्टु॒तीर् **वा॑वृधा॒ना**  
प्रति॑ वाञ् जि॒ह्वा घृ॒तम् **उच्च॑रण्येत्**  ॥
</details>

<details><summary>Keith</summary>

O Agni and Visnu, great is your dear abode;  
Ye taste the ghee, rejoicing in its secrets;  
In every home increasing lauds,  
May your tongue move forth to the ghee.
</details>


<details><summary>मूलम्</summary>

अग्ना॑विष्णू॒ महि॒ धाम॑ प्रि॒यव्ँवा᳚व्ँवी॒थो घृ॒तस्य॒ गुह्या॑ जुषा॒णा ।  
दमे॑दमे सुष्टु॒तीर्वा॑वृधा॒ना प्रति॑ वाञ्जि॒ह्वा घृ॒तमुच्च॑रण्येत्  ॥
</details>

<details><summary>भट्टभास्कर-टीका</summary>

हे अग्नाविष्णू वां युवयोः धाम स्थानं तेजो वा महि महत् महनीयं वा प्रियमिष्टं युवयोः ।   
किञ्च - वीथो घृतस्य गुह्या गुह्यानि स्वरूपाणि चरुपुरोडाशरूपाणि । पूर्ववच्छेर्लोपः । जुषाणा जुषमाणौ प्रीयमाणौ (अग्नीयः) शपश्श्लुः । पूर्ववदाकारः । दमेदमे । गतम् । सुष्टुतीश्शोभनस्तुतिकाः गिरः वावृधाना वावृधानौ वर्धयन्तौ दधानौ । यद्वा - सुष्टुतीः क्रिया वर्धयन्तौ । ऋत्विगादिना क्विन् । प्रवर्तयन्तौ । अन्तर्भावितण्यर्थाद्वृधेर्लट् शानच् 'बहुलं छन्दसि' इति शपश्श्लुः, 'तुजादीनाम्' इत्यभ्यासस्य दीर्घत्वम्, 'छन्दस्युभयथा' इत्यार्धधातुकत्वाल्लसार्वधातुकत्वाभावः । छान्दसो वा लिटः कानजादेशः ; ताच्छीलिको वा चानश् । यस्मादेवं तस्माद्वां युवयोः जिह्वा प्रत्येकं घृतमुच्चरण्येत् प्राप्नोतु भक्षयतु ॥
</details>

## सारस्वत-यागः
<details><summary>भास्करोक्त-विनियोगः</summary>

3तत्रैव 'सरस्वत्याज्यभागा' इत्यत्र पुरोनुवाक्या - प्र ण इति गायत्री ॥ 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/06/061/04_pra_No.md"  newLevelForH1="5" includeTitle="false"> </div>  


<div class="js_include" url="/vedAH_Rk/shAkalam/saMhitA/sarvASh_TIkAH/06/061/04_pra_No.md"  newLevelForH1="5" includeTitle="false"> </div>  

<details><summary>भास्करोक्त-विनियोगः</summary>

4तत्रैव याज्या - आ न इति त्रिष्टुप् ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/05/043/11_A_no.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/05/043/11_A_no.md"  newLevelForH1="5" includeTitle="false"> </div>  


## बार्हस्पत्य-यागः

<details><summary>भास्करोक्त-विनियोगः</summary>

5अथ तत्रैव 'बार्हस्पत्यश्चरुः' इत्येतस्य पुरोनुवाक्या - बृहस्पत इति गायत्री ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/03/062/04_bRhaspate_juShasva.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/03/062/04_bRhaspate_juShasva.md"  newLevelForH1="5" includeTitle="false"> </div>  

<details><summary>भास्करोक्त-विनियोगः</summary>

6तत्रैव याज्या - एवा पित्र इति त्रिष्टुप् ॥ 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/04/050/06_evA_pitre.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/04/050/06_evA_pitre.md"  newLevelForH1="5" includeTitle="false"> </div>  

<details><summary>भास्करोक्त-विनियोगः</summary>

7तत्रैव याज्या विकल्प्यते - बृहस्पत इपि त्रिष्टुप् ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/02/023/15_bRhaspate_ati.md"  newLevelForH1="5" includeTitle="false"> </div>  


<div class="js_include" url="/vedAH_Rk/shAkalam/saMhitA/sarvASh_TIkAH/02/023/15_bRhaspate_ati.md"  newLevelForH1="5" includeTitle="false"> </div>  


## मैत्रावरुण-यागः
<details><summary>भास्करोक्त-विनियोगः</summary>

8'मैत्रावरुणमेककपालं निर्वपेद्वशायै काले' इत्यस्य पुरोनुवाक्या - आ न इति गायत्री ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/03/062/16_A_no.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/03/062/16_A_no.md"  newLevelForH1="5" includeTitle="false"> </div>  

<details><summary>भास्करोक्त-विनियोगः</summary>

9तत्रैव याज्या - प्र बाहवेति त्रिष्टुप् ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/07/062/05_pra_bAhavA.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/07/062/05_pra_bAhavA.md"  newLevelForH1="5" includeTitle="false"> </div>  


## सौमा-रौद्र-यागः

<details><summary>विस्तारः (द्रष्टुं नोद्यम्)</summary>

लिङ्गेन सौमारौद्रादिषु विनियोज्या ऋचः
</details>

<details><summary>भास्करोक्त-विनियोगः</summary>

10अत्र मैत्रावरुणसोमारौद्रयोर्मध्ये कर्मान्तरं न श्रूयते, तेन लिङ्गक्रमाभ्यां याज्यार्थतायामसत्यां सोमारौद्रादिषु सामिधेन्यादिषु इतः परं काश्चिदृचो विनियुज्यन्ते ; यथासम्भवं  द्रष्टव्याः । 
</details>


<details open><summary>विश्वास-प्रस्तुतिः</summary>

अ॒ग्निव्ँवᳶ॑ पू॒र्व्यङ्गि॒रा दे॒वमी॑डे॒ वसू॑नाम् ।    
स॒प॒र्यन्तᳶ॑ पुरुप्रि॒यम्मि॒त्रन्न ख्षे᳚त्र॒साध॑सम्  ॥
</details>

<details><summary>मूलम्</summary>

अ॒ग्निव्ँवᳶ॑ पू॒र्व्यङ्गि॒रा दे॒वमी॑डे॒ वसू॑नाम् ।    
स॒प॒र्यन्तᳶ॑ पुरुप्रि॒यम्मि॒त्रन्न ख्षे᳚त्र॒साध॑सम्  ॥
</details>

<details><summary>भट्टभास्कर-टीका</summary>

तत्र - अग्निं व इत्यनुष्टुप् ॥ हे ऋत्विग्यजमानाः वः युष्मदर्थं अग्निं पूर्व्यं पूर्वैः कृतं पूर्वैराराधितं ते यौ [तया] च गिरा स्तुत्या देवमीडे याचे । यद्वा - गिरा स्तोत्रेण स्तौमि । वसूनाम् । चतुर्थ्यर्थे षष्ठी । वस्वर्थं **सपर्यन्तः** पूजयन्तः । सपर पूजायाम्, कण्ड्वादिः । पूजार्थमेकस्मिन् बहुवचनं, तदा ईडे इति व्यत्ययेनैकवचनम् । यद्वा - हे **सपर्यन्तः** । व्यत्ययेनामन्त्रिताद्युदात्तत्वम्, रभावः औणादिको वा, वसन्तानिवत् झच् । सपर्यन्तोहमीडे । अग्निर्वीशेष्यते - पुरुप्रियं बहूनां प्रियं मित्रं न मित्रमिव क्षेत्रस्य साधयितारम् ॥
</details>

<details open><summary>विश्वास-प्रस्तुतिः</summary>

म॒ख्षू दे॒वव॑तो॒ रथः॑ [40]    
शूरो॑ वा पृ॒थ्सु कासु॑ चित् ।   
दे॒वाना॒य्ँय इन्मनः   
यज॑मान॒ इय॑ख्षति   
अ॒भीदय॑ज्वनो भुवत्  ॥
</details>

<details><summary>मूलम्</summary>

म॒ख्षू दे॒वव॑तो॒ रथः॑ [40]    
शूरो॑ वा पृ॒थ्सु कासु॑ चित् ।   
दे॒वाना॒य्ँय इन्मनः   
यज॑मान॒ इय॑ख्षति   
अ॒भीदय॑ज्वनो भुवत्  ॥
</details>

<details><summary>भट्टभास्कर-टीका</summary>

11तत्र चतस्रः पङ्क्तयः पञ्चपादाः । 'देवानां य इन्मनः' इति पादत्रयं सर्वास्वनुषज्यते । तत्र द्वेद्वे सोमारौद्रे - मक्ष्वित्यादि ॥ मक्षु शीघ्रम् । 'अन्येषामपि दृश्यते' इति संहितायां दीर्घत्वम् । देववतः यज्वनः । स हि देववान्, देवानिष्टवान् तैस्तद्वान् भवति । रथः स रथः शीघ्रो भवति शीघ्रं गच्छति निस्सङ्गः पृत्सु सङ्ग्रामेषु शूरो वा शूरो इव । वाशब्द उपमर्थीयः । यथा शूरो विक्रान्तः पुरुषः कासुचित्पृत्सु निस्सङ्गश्शीघ्रं गच्छति एवं देववतो रथः । यद्वा - शूर इति षष्ठ्यर्थे प्रथमा । शूरस्येव रथो देववतश्शीघ्रं गच्छतीति ।

कः पुनरसौ देववानित्याह – य एव देवानाम्मनो भवति, यमेव देवा मन्यन्ते, देवानेव वा यो मन्यते । ईदृशो यो यजमानः इयक्षति पुनर्देवान्यष्टुमिच्छति । आदिवर्णलोपश्छान्दसः ।   
 किञ्च - अयज्वनः अयजमानान् अभिभुवत् अभिभवदेव । तस्माद्वयमप्येवमर्थं यजामह इति । भवतेर्लेटि शपो लुक्, 'लेटोडाटौ' इत्यडागमः, 'भूसुवोस्तिङि' इति गुणाभावः ॥
</details>

<details open><summary>विश्वास-प्रस्तुतिः</summary>

न य॑जमान रिष्यसि॒ ..
न सु॑न्वान॒ न दे॑वयः  ।  
[दे॒वाना॒य्ँय इन्मनः     
यज॑मान॒ इय॑ख्षति       
अ॒भीदय॑ज्वनो भुवत् ॥]
</details>

<details><summary>मूलम्</summary>

न य॑जमान रिष्यसि॒ ..
न सु॑न्वान॒ न दे॑वयः  ।  
[दे॒वाना॒य्ँय इन्मनः     
यज॑मान॒ इय॑ख्षति       
अ॒भीदय॑ज्वनो भुवत् ॥]
</details>

<details><summary>भट्टभास्कर-टीका</summary>

12अथ द्वितीया - हे यजमान इष्ट्यादीन् कुर्वाण त्वं न रिष्यसि न हिंस्य असि । हे सुन्वान सोमानाहरन् त्वमपि न रिष्यसि । हे देवयो देवानात्मन इच्छन् पाकयज्ञादिभिः प्रचरन् त्वमपि न रिष्यसि । 'न छन्दस्यपुत्रस्य' इतीत्वाभावः, 'क्याच्छन्दसि' इत्युप्रत्ययः । किं कारणमित्याह - देवानां य इन्मन इत्यनुषज्यते । अयज्वानस्सोपद्रवा भवन्तीति शेषः ॥

  - [कः पुनरसौ देववानित्याह – य एव देवानाम्मनो भवति, यमेव देवा मन्यन्ते, देवानेव वा यो मन्यते । ईदृशो यो यजमानः इयक्षति पुनर्देवान्यष्टुमिच्छति । आदिवर्णलोपश्छान्दसः । किञ्च - अयज्वनः अयजमानान् अभिभुवत् अभिभवदेव । तस्माद्वयमप्येवमर्थं यजामह इति । भवतेर्लेटि शपो लुक्, 'लेटोडाटौ' इत्यडागमः, 'भूसुवोस्तिङि' इति गुणाभावः ॥]
</details>

<details open><summary>विश्वास-प्रस्तुतिः</summary>

अस॒दत्र॑ सु॒वीर्य॑मु॒त त्यदा॒श्वश्वि॑यम्  ॥

[दे॒वाना॒य्ँय इन्मनः   
यज॑मान॒ इय॑ख्षति     
अ॒भीदय॑ज्वनो भुवत्    ॥]
</details>

<details><summary>मूलम्</summary>

अस॒दत्र॑ सु॒वीर्य॑मु॒त त्यदा॒श्वश्वि॑यम्  ॥

[दे॒वाना॒य्ँय इन्मनः   
यज॑मान॒ इय॑ख्षति     
अ॒भीदय॑ज्वनो भुवत्    ॥]
</details>

<details><summary>भट्टभास्कर-टीका</summary>

13अथ तृतीया - असदिति ॥ असद्भवेत् । अस्तेर्लेट्यडागमः । अत्र वक्ष्यमाणे सुवीर्यं शोभनवीर्यं वलं धनं वा पुरुषे भवति । 'वीरवीर्यौ च' इत्युत्तरपदान्तोदात्तत्वम् । उत अपि च त्यत् तदेव आश्वश्वियं आशुना अश्वसमूहेन युक्तं भवति । 'केशाश्वाभ्यां' इति छः, छान्दसं ह्रस्वत्वं, 'परादिश्छस्दसि बहुलम्' इत्युत्तरपदाद्युदात्तत्वम् । उपलक्षणं चैतत् हास्तिकादीनाम् । अत्रेत्युक्तम्, कुत्रेत्याह - देवानां य इन्मन इत्यनुषज्यते । अयज्वानो निश्श्रीका भवन्तीति शेषः ॥

  - [कः पुनरसौ देववानित्याह – य एव देवानाम्मनो भवति, यमेव देवा मन्यन्ते, देवानेव वा यो मन्यते । ईदृशो यो यजमानः इयक्षति पुनर्देवान्यष्टुमिच्छति । आदिवर्णलोपश्छान्दसः । किञ्च - अयज्वनः अयजमानान् अभिभुवत् अभिभवदेव । तस्माद्वयमप्येवमर्थं यजामह इति । भवतेर्लेटि शपो लुक्, 'लेटोडाटौ' इत्यडागमः, 'भूसुवोस्तिङि' इति गुणाभावः ॥]
</details>

<details open><summary>विश्वास-प्रस्तुतिः</summary>

नकि॒ष्टङ्कर्म॑णा नश॒न्न प्र यो॑ष॒न्न यो॑षति  ॥  
</details>

<details><summary>मूलम्</summary>

नकि॒ष्टङ्कर्म॑णा नश॒न्न प्र यो॑ष॒न्न यो॑षति  ॥  
</details>

<details><summary>भट्टभास्कर-टीका</summary>

14अथ चतुर्थी - नकिरिति ॥ तमिति प्रथमास्थाने द्वितीया । स खलु कर्मणा धर्मेण नशत् नश्यति न दुःखाभिभूतो भवति । पूर्वजन्मकृतेन पापेन कर्मणा न बाध्यते । नशेर्लेटि व्यत्ययेन शप् ।     
केचिदाहुः - कर्मणेति प्रथमैकवचनस्य लुगपवादः 'सुपां सुलुक्' इत्याकारः । नशेर्ण्यन्ताल्लेटि 'बहुलं संज्ञाछन्दसोः' इति णिलुक् ।
</details>

<details open><summary>विश्वास-प्रस्तुतिः</summary>

उप॑ ख्षरन्ति॒ सिन्ध॑वो मयो॒भुव॑ ईजा॒नञ्च॑ य॒ख्ष्यमा॑णञ्च धे॒नवः॑ ।    
पृ॒णन्त॑ञ्च॒ पपु॑रिञ्च [41] श्र॒व॒स्यवो॑ घृ॒तस्य॒ धारा॒ उप॑ यन्ति वि॒श्वतः॑  ॥
</details>

<details><summary>मूलम्</summary>

उप॑ ख्षरन्ति॒ सिन्ध॑वो मयो॒भुव॑ ईजा॒नञ्च॑ य॒ख्ष्यमा॑णञ्च धे॒नवः॑ ।    
पृ॒णन्त॑ञ्च॒ पपु॑रिञ्च [41] श्र॒व॒स्यवो॑ घृ॒तस्य॒ धारा॒ उप॑ यन्ति वि॒श्वतः॑  ॥
</details>

<details><summary>भट्टभास्कर-टीका</summary>

ईजानमिष्टवन्तं देवान् । यजेः 'लिटः कानज्वा' इति कानच् । यक्ष्यमाणं च अचिराद्यक्ष्यमाणं यष्टुं कृताध्यवसायमिति । धेनवः देवान् प्रीणयत्यः पृणन्तश्च श्राद्धेन पितॄन् प्रीणयन्तम् । पृ प्रीतौ, श्नम् च । पपुरिञ्च पितॄणां प्रीणनशीलं च न पृणन्तमेव । 'आदृगमहनः' इति किन्प्रत्पयः । न केवलमीजानं यक्ष्यमाणमेव अपि तु पृणन्तं च पपुरिं चेति । प्रासङ्गिकी वृत्तप्रशंसा, इष्टापूर्तकारिणां प्रशंसनात् । तदृते कर्मण्यस्य विनियोगो द्रष्टव्यः । श्रवस्यवः, श्रवोन्नं तदिच्छन्त्यः अन्नयुक्ता इत्यर्थः । 'क्याच्छन्दसि' इत्युप्रत्ययः । काः पुनस्ता इत्याह - घृतस्य धारा अविच्छिन्नाः प्रवाहाः यथोक्तस्वभावाः यथोक्तलक्षणान् पुरुषान् उपक्षरन्ति । अपि च उपयन्ति विश्वतः सर्वाभ्यो दिग्भ्य उपागच्छन्ति ॥
</details>

<details open><summary>विश्वास-प्रस्तुतिः</summary>

सोमा॑रुद्रा॒ वि वृ॑हत॒व्ँविषू॑ची॒ममी॑वा॒ या नो॒ गय॑मावि॒वेश॑ ।      
आ॒रे बा॑धेथा॒न्निर्ऋ॑तिम्परा॒चैᳵ कृ॒तञ्चि॒देन॒ᳶ प्रमु॑मुक्तम॒स्मत्  ॥
</details>

<details><summary>मूलम्</summary>

सोमा॑रुद्रा॒ वि वृ॑हत॒व्ँविषू॑ची॒ममी॑वा॒ या नो॒ गय॑मावि॒वेश॑ ।      
आ॒रे बा॑धेथा॒न्निर्ऋ॑तिम्परा॒चैᳵ कृ॒तञ्चि॒देन॒ᳶ प्रमु॑मुक्तम॒स्मत्  ॥
</details>

<details><summary>भट्टभास्कर-टीका</summary>

15'यो ब्रह्मवर्चसकामस्स्यात्तस्मा एतं सोमारौद्रं चरुं निर्वपेत्' इत्यस्य पुरोनुवाक्या - सोमारुद्रा वि वृहतमिति त्रिष्टुप् ॥ हे सोमारुद्रा सोमारुद्रौ । पूर्ववदानङ्, आकारश्च । विवृहतम् । वृहू उद्यमने, तौदादिकः । विषूचीं विष्वग्गमनाम् । कामित्याह - या अमीवा रोगस्तेजोहानिरूपः नोस्माकं गयं गृहं आविवेश ।   
 किञ्च - आरे दूरे बाधेथां गमयतं, गमयित्वा नाशयतं, निरृतिं निकृष्टां गतिं निकृष्टगमनहेतुं पापम् । 'पातौ च' इति गतेः प्रकृतिस्वरत्वम्, प्रादिसमासो वा । पराचैः परावृत्तिभिर्गमनैः । यथा पुनरस्मत्पार्श्वं नागच्छति तथा बाधेथाम् । निपातोयं यथा उच्चैः नीचैः । एवादित्वादन्तोदात्तत्वम् ।   
किञ्च - चेदर्थे चिच्छब्दः । एनः अस्माभिः कृतं चेदस्मदस्मत्तः अस्मत्सकाशात्प्रमुमुक्तं प्रकर्षेण मोचयतम् । शपश्श्लुः ॥
</details>

<details open><summary>विश्वास-प्रस्तुतिः</summary>

सोमा॑रुद्रा यु॒वमे॒तान्य॒स्मे विश्वा॑ त॒नूषु॑ भेष॒जानि॑ धत्तम् ।    
अव॑ स्यतम्मु॒ञ्चत॒य्ँयन्नो॒ अस्ति॑ त॒नूषु॑ ब॒द्धङ्कृ॒तमेनो॑ अ॒स्मत्  ॥
</details>

<details><summary>मूलम्</summary>

सोमा॑रुद्रा यु॒वमे॒तान्य॒स्मे विश्वा॑ त॒नूषु॑ भेष॒जानि॑ धत्तम् ।    
अव॑ स्यतम्मु॒ञ्चत॒य्ँयन्नो॒ अस्ति॑ त॒नूषु॑ ब॒द्धङ्कृ॒तमेनो॑ अ॒स्मत्  ॥
</details>

<details><summary>भट्टभास्कर-टीका</summary>

16तत्रैव याज्या - सोमारुद्रा युवमिति त्रिष्टुप् ॥ हे सोमारुद्रा युवं युवां एतानि भेषजानि यानि लोके सन्ति तानि विश्वा विश्वानि अस्मे अस्माकम् । 'सुपां सुलुक्' इति शे आदेशः । तनूषु शरीरेषु धत्तं स्थापयतं, दत्तं वा ।   
 किञ्च - नः अस्माकं तनूषु बद्धं यदस्माभिः कृतं एनः पापमस्ति तत्प्रथमं तावदस्मत् अस्मत्तः मुञ्चतं विश्लेषयितम् । तिङः परत्वान्न निहन्यते । ततो मुक्त्वा तदवस्यतं अवसाययितं विनाशयितम् । न इत्यस्य 'प्रकृत्यान्तःपादम्' इति प्रकृतिभावः ॥
</details>

<details open><summary>विश्वास-प्रस्तुतिः</summary>

सोमा॑पूषणा॒ जन॑ना रयी॒णाञ्जन॑ना दि॒वो जन॑ना पृथि॒व्याः ।      
जा॒तौ विश्व॑स्य॒ भुव॑नस्य गो॒पौ दे॒वा अ॑कृण्वन्न॒मृत॑स्य॒ नाभि᳚म्  ॥  
</details>

<details><summary>मूलम्</summary>

सोमा॑पूषणा॒ जन॑ना रयी॒णाञ्जन॑ना दि॒वो जन॑ना पृथि॒व्याः ।      
जा॒तौ विश्व॑स्य॒ भुव॑नस्य गो॒पौ दे॒वा अ॑कृण्वन्न॒मृत॑स्य॒ नाभि᳚म्  ॥  
</details>

<details><summary>भट्टभास्कर-टीका</summary>

17यदि बिभीयद्दुश्चर्मा भविष्यामीति सोमापौष्णं चरुं निर्वपेत्' इत्यस्य पुरोनुवाक्या - सोमापूषणेति त्रिष्टुप् ॥ हे सोमापूषणौ । पूर्ववदाकारः । रयीणां धनानां जनना जननौ जनयितारौ युवाम् । 'नामन्यतरस्यां' इति नाम उदात्तत्वम् । दिवश्च पृथिव्याश्च जनयितारौ । 'ऊडिदम्' इति दिवो विभक्तिरुदात्ता । 'उदात्तयणः' इति पृथिव्याः । जातौ जातमात्रावेव युवां विश्वस्य भुवनस्य भूतजातस्य गोपा गोपयितारौ । इर्दृशौ युवां देवा अकृण्वन् अकुर्वन् । अमृतस्य नाभिं नहनौ बन्धनौ ॥
</details>

## सोमापौष्ण-यागः

<details open><summary>विश्वास-प्रस्तुतिः</summary>

इ॒मौ दे॒वौ जाय॑मानौ जुषन्ते॒मौ तमाꣳ॑सि गूहता॒मजु॑ष्टा ।    
आ॒भ्यामिन्द्रᳶ॑ प॒क्वमा॒मास्व॒न्तस्सो॑मापू॒षभ्या᳚ञ्जनदु॒स्रिया॑सु ॥ [42]  
</details>

<details><summary>मूलम्</summary>

इ॒मौ दे॒वौ जाय॑मानौ जुषन्ते॒मौ तमाꣳ॑सि गूहता॒मजु॑ष्टा ।    
आ॒भ्यामिन्द्रᳶ॑ प॒क्वमा॒मास्व॒न्तस्सो॑मापू॒षभ्या᳚ञ्जनदु॒स्रिया॑सु ॥ [42]  
</details>

<details><summary>भट्टभास्कर-टीका</summary>

18तत्रैव याज्या - इमौ देवाविति त्रिष्टुप् ॥ इमौ देवौ सोमापूषणौ जायमानावेवावस्थितौ जुषन्त अजुषन्त सेवितवन्तः सर्वे देवाः । 'बहुलं छन्दस्यमाङ्योगेपि' इत्यडभावः ।   
 किञ्च - इमौ देवौ तमांसि अजुष्टा अजुष्टानि अप्रियाणि । 'शेश्छन्दसि' इति लोपः । अजुष्टा अजुष्टौ तमोभिरसेवितारौ । पूर्ववदाकारः । गूहतामनाशयताम् । छान्दसो लिङ्, 'ऊदुपधाया गोहः' । यद्वा - इमौ खलु सर्वस्य तमांसि गूहतां गूहयतः । लडर्थे लिङ् । किञ्च – आभ्यां सोमापूषभ्यां सह । अन्वादेशत्वेपि व्यत्ययेन निघाताभावः, 'ऊडिदम्' इति विभक्त्युदात्तत्वमेव प्रवर्तते । आभ्यां महेन्द्रः, आमासु तरुणीषु उस्रियासु गोषु अन्तः परिपक्वं पयो जनत् जनयति उत्पादयति । जनेर्ण्यन्तात्पूर्ववल्लङ्, पूर्ववदडभावः, 'छन्दस्युभयथा' इति शप आर्धधातुकत्वाण्णिलोपः । ताविमावेवम्महानुभावौ अस्माकं दुश्चर्मतां नाशयतां शोभनानि दत्तामित्यर्थः ॥

इति भट्टभास्करमिश्रविरचिते यजुर्वेदभाष्ये ज्ञानयज्ञाख्ये प्रथमे काण्डे अष्टमे प्रपाठके द्वाविंशोनुवाकः ॥
प्रपाठकस्समाप्तः काण्डश्च ॥

हरिः ओम् ॥  

</details>