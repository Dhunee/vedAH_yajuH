+++
title = "०५ चातुर्मास्येषु साकमेधे पितृमेधादि"

+++

<details><summary>विस्तारः (द्रष्टुं नोद्यम्)</summary>

६-७ पङ्क्तिः,  
९ आस्तारपङ्क्तिः  
१०-१२ गायत्री  
१३ शक्वरी  
विश्वेदेवा ऋषयः  
(चातुर्मास्येषु) साकमेधपर्वगतमहापितृयज्ञहवींषि, तद्ब्राह्मणं, तन्मन्त्राश्च २-१०
</details>

<details><summary>भास्करोक्त-विनियोगः</summary>

1अथ पितृयज्ञहवींषि विदधाति - सोमाय पितृमते पुरोडाशमित्यादि ॥ 'संवत्सरो वै सोमः पितृमान्' इत्यादि ब्राह्मणम् ।
</details>


<details open><summary>विश्वास-प्रस्तुतिः</summary>

सोमा॑य पितृ॒मते॑+++(←'ह्रस्वनुडभ्यां मतुप्')+++ पुरो॒डाश॒ꣳ॒ षट्-क॑पाल॒न् निर्व॑पति,  
पि॒तृभ्यो॑ बर्हि॒षद्भ्यो॑ धा॒नाᳶ,  
पि॒तृभ्यो᳚ ऽग्निष्व्-आ॒त्तेभ्यो॑ ऽभिवा॒न्या॑यै+++(=अन्यवत्स-दोह्या)+++ दु॒ग्धे म॒न्थम्+++(=द्रवयुक्तास् सक्तवः)+++ ।
</details>

<details><summary>Keith</summary>

He offers to Soma with the Pitrs a cake on six potsherds,  
to the Pitrs who sit on the straw fried grains,  
for the Pitrs prepared by Agni he milks a beverage from a cow which has to be won over (to another calf).
</details>


<details><summary>मूलम्</summary>

सोमा॑य पितृ॒मते॑ पुरो॒डाश॒ꣳ॒ षट्क॑पाल॒न्निर्व॑पति  
पि॒तृभ्यो॑ बर्हि॒षद्भ्यो॑ धा॒नाᳶ पि॒तृभ्यो᳚ऽग्निष्वा॒त्तेभ्यो॑ऽभिवा॒न्या॑यै दु॒ग्धे म॒न्थम् ।
</details>

<details><summary>भट्टभास्कर-टीका</summary>

'ह्रस्वनुडभ्यां मतुप्' इति मतुप उदात्तत्वम् ।  
बर्हिषि सीदन्तीति **बर्हिषदः** मासाः । अन्त्यलोपश्छान्दसः ।  
तण्डुलप्रभवा लाजा **धानाः** । अर्धमासाः **पितरो ऽग्निष्वात्ताः** ।  
'आदितश्च' इति चकारादिडभावः, तृतीयासमासे 'संज्ञायामनाचितादीनाम्' इत्युत्तरपदान्तोदात्तत्वम् ।  
**अभिवान्या** अन्यवत्सा[त्स]दोह्या,  
तस्या दुग्धे सक्तूनोप्य मन्थति स **मन्थः** । द्रवयुक्तास् सक्तवो **मन्थाः** । 'अर्ध उपमन्थति' इत्यादि ब्राह्नाणम् ॥
</details>

<details><summary>भास्करोक्त-विनियोगः</summary>

2हविश्शेषान् सम्प्लोम्नाय+++(=??)+++ पिण्डान् कृत्वा वेद्यास्त्रिसृषु स्रक्तिषु निदधाति पूर्वस्यां दक्षिणस्यां अपरस्यामिति - एतत्ते ततेत्यादि ॥ 
</details>


<details open><summary>विश्वास-प्रस्तुतिः</summary>

ए॒तत् ते॑ तत॒ ये च॒ त्वाम् अनु॑।  
[ए॒तत् ते॑] पितामह [ये च॒ त्वाम् अनु॑]।  
[ए॒तत् ते॑] प्रपितामह॒ [ये च॒ त्वाम् अनु॑]।  
अत्र॑ पितरो यथाभा॒गम्म॑न्दध्वम्  ।
</details>

<details><summary>Keith</summary>

This for thee, O father, and for thy line;  
This for thee, O grandfather, great-grandfather, and for thy line  
</details>


<details><summary>मूलम्</summary>

ए॒तत्ते॑ तत॒ ये च॒ त्वामन्वे॒तत्ते॑ पितामह प्रपितामह॒ ये च॒ त्वामनु॑ । 
</details>

<details><summary>भट्टभास्कर-टीका</summary>

एनदन्नं ते तव भवतु हे तत तात ।  
ये च त्वामनुगता आश्रिताः अन्ये, तेषाञ्चैतदन्नं भवतु ।
एतत्ते अन्नं हे पितामह, ये च त्वामनुगताः तेषां च । पितुः पिता पितामहः । एवमेतत्ते अन्नं हे प्रपितामह, ये चान्ये त्वामनुगताः, तेषाञ्च ।   

पितामहस्य पिता प्रपितामहः । अधुना सर्वेपि सामान्येनोच्यन्ते ।
</details>

<details open><summary>विश्वास-प्रस्तुतिः</summary>

अत्र॑ पितरो यथाभा॒गम् म॑न्दध्वम्  ।
</details>

<details><summary>Keith</summary>

Do ye Pitrs rejoice in your portions.
</details>

<details><summary>मूलम्</summary>

अत्र॑ पितरो यथाभा॒गम्म॑न्दध्वम्  ।
</details>

<details><summary>भट्टभास्कर-टीका</summary>

अत्र अस्मिन् कर्मणि हे पितरः पातारः पितृप्रभृतयो वा पितृपितामहप्रपितामहाः यथाभागं योयो यस्य भागः तेनतेन । 'यथाऽसादृश्ये' इत्यव्ययीभावः । यूयं मन्दध्वं मोदध्वम् । मदि स्तुतिमोदमदस्वप्नगतिषु ॥
</details>

<details><summary>भास्करोक्त-विनियोगः</summary>

3आहवनीयमुपतिष्ठते - सुसन्दृशमिति पञ्चपदया ऐन्द्रापङ्क्त्या ॥ 
</details>

<details open><summary>विश्वास-प्रस्तुतिः - ऋक्</summary>

सु॒स॒न्दृश॑न् त्वा व॒यम्  
मघ॑वन् मन्दिषी॒महि॑  ॥    
**प्र** नू॒नम् पू॒र्ण-व॑न्धुरस्+++(=रथाग्रः)+++  
स्तु॒तो **या॑सि॒** वशा॒ꣳ॒ अनु॑  ॥    
**योजा॒** न्व् इ॑न्द्र ते॒ हरी᳚ ॥ [7]
</details>

<details><summary>Keith</summary>

May we gladden thee,  
O bountiful one, fair to see;  
Forth now with full chariot seat  
Being praised, dost thou fare according to our will;  
Yoke, O Indra, thy two bay steeds [1].
</details>


<details><summary>मूलम्</summary>

सुस॒न्दृश॑न्त्वा व॒यम्मघ॑वन्मन्दिषी॒महि॑  ॥    
प्र नू॒नम्पू॒र्णव॑न्धुरस्स्तु॒तो या॑सि॒ वशा॒ꣳ॒ अनु॑  ॥    
योजा॒ न्वि॑न्द्र ते॒ हरी᳚ ॥ [7]
</details>

<details><summary>भट्टभास्कर-टीका</summary>

इन्द्रात्मना स्तूयते । हे **मघवन्** इन्द्र **सुसन्दृशं** सुष्ट्वनुग्रहदृष्ट्या सर्वस्य द्रष्टारम् ।  
यद्वा - शोभना सन्दृष्टिर्यस्य द्रष्टॄणां तादृशं **त्वां** वयं **मन्दिषीमहि** तर्पयामः ।  
आमन्त्रितस्याविद्यमानवत्त्वान् निघाताभावः,  
'लिङ्याशिषि' इत्यार्धधातुकत्वाल् लसार्वधातुकानुदात्तत्वाभावः ।  
**त्वञ्** च सन्तृप्तः  
**पूर्णवन्धुरः** अस्माभिर् दत्तैः हविर्भिः पूरित-रथ-पृष्ठः स्तुतश् च अस्माभिर् आत्मीयैर् वा वन्दिभिः नूनं प्रयासि,  
इत्थं कृतकृत्यो यातुमारभसे इति तर्कयामि । पञ्चमो लकारः । प्रजायाः नूनं कृतकृत्य एव वशानिष्टान्देशाननुलक्षीकृत्य प्रयाहि अनुक्रमेण वा ।   

कथं याहीत्याह - **योजा** योजयित्वा । निपातोयं योजयित्वेति समानार्थः । ते हरितावश्वौ । न्विति क्षिप्रनाम । पुराणवचनो वा, पुरातनी या तव पुराणप्रक्रियेति द्योत्यते । यद्वा - योजा योजनी योगकरी [योजनीयौ गत्वरौ] क्षिप्रं वाहनार्थं रथे । ण्यन्तात्कर्मणि घञ्, 'सुपां सुलुक्' इत्याकारः । लोटि वा विकरणव्यत्ययेन शप्, वर्णव्यत्ययेन तस्याकारः । क्षिप्रं हरी यानार्थं योजयेत्यर्थः ॥
</details>

<details><summary>भास्करोक्त-विनियोगः</summary>

4गार्हपत्यमुपतिष्ठते - अक्षन्नमीमदन्तेति पञ्चपदया पङ्क्त्या । ह्यन्तः प्रथमः पादः ॥ 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/01/082/02_axannamImadanta_hyava.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/082/02_axannamImadanta_hyava.md"  newLevelForH1="5" includeTitle="false"> </div>  

<details><summary>भास्करोक्त-विनियोगः</summary>

5अन्वाहार्यपचनमुपतिष्ठते - अक्षन् पितर इति ॥ 
</details>


<details open><summary>विश्वास-प्रस्तुतिः</summary>

**अख्ष॑न्**+++(=भुक्तवन्तः)+++ पि॒तरो, **ऽमी॑मदन्त** पि॒तरो, **ऽती॑तृपन्त** पि॒तरो, **ऽमी॑मृजन्त** पि॒तरः॑  ॥  
</details>

<details><summary>Keith</summary>

The Pitrs have eaten, the Pitrs have rejoiced, the Pitrs have been glad, the Pitrs have purified themselves.
</details>


<details><summary>मूलम्</summary>

अख्ष॑न्पि॒तरोऽमी॑मदन्त पि॒तरोऽती॑तृपन्त पि॒तरोऽमी॑मृजन्त पि॒तरः॑  ॥  
</details>

<details><summary>भट्टभास्कर-टीका</summary>

अक्षन् भुक्तवन्तः पितरः पित्रादयः अममिदन्त तृप्ताश्चाभूवन् । अतीतृपन्त अस्मांश्चातर्पयन् । ण्यन्ताल्लुङि च्लेश्चङि 'उरत् ' इत्यत्वम् । अमीमृजन्त शोधितवन्तः अस्मान् ॥
</details>

<details><summary>भास्करोक्त-विनियोगः</summary>

6पितॄन् प्रवाहयति - परेतेति । पञ्चपदा बृहती ॥ 
</details>


<details open><summary>विश्वास-प्रस्तुतिः - ऋक्</summary>

**परे॑त** पितरस् सोम्या  
गम्भी॒रैᳶ प॒थिभिᳶ॑ पू॒र्व्यैः  ।   
अथा॑ पि॒तॄन्थ् सु॑वि॒दत्रा॒ꣳ॒  
**अपी॑त** य॒मेन॒ ये स॑ध॒माद॒म् **मद॑न्ति**  ॥  
</details>

<details><summary>Keith</summary>

Go away, O ye Pitrs, Soma loving,  
With your majestic ancient paths;  
Then reach ye the kindly Pitrs  
Who carouse in company with Yama.
</details>


<details><summary>मूलम्</summary>

परे॑त पितरस्सोम्या गम्भी॒रैᳶ प॒थिभिᳶ॑ पू॒र्व्यैः  ।   
अथा॑ पि॒तॄन्थ्सु॑वि॒दत्रा॒ꣳ॒ अपी॑त य॒मेन॒ ये स॑ध॒माद॒म्मद॑न्ति  ॥  
</details>

<details><summary>भट्टभास्कर-टीका</summary>

हे पितरः ते यूयं परेत सम्प्रति गृहान् प्रति गच्छत । सोम्यास्सोमार्हाः । 'सोममर्हति' इति यः । गम्भीरः सुलभान्नतोयैः पथिभिः मार्गैः पूर्व्यैः पूर्वकृतैः प्रहतैरित्यर्थः । 'पूर्वैः कृतमिनयौ च' इति यः । अथ तथा गत्वा ते यूयं पितृन् अस्मत्पूर्वपुरुषान् सुविदत्रान् शोभनज्ञानान् कल्याणमतीनिति यावत् । सुष्ठु विन्दतीति सुविदत्राः । 'सुञि विदेः कत्रन्' इति कत्रन्प्रत्ययः, कृदुत्तरपदप्रकृतिस्वरत्वम्, 'दीर्घादटि समानपादे' इति संहितायां रुत्वम् । 'निपातस्य च' इत्यथेत्यस्य दीर्घत्वम् । तानपीत अनुप्राप्नुत एकीभवत ।   
पुनश्च ते विशेष्यन्ते - यमेन ये सधमादं सहस्थानस्थं मदं यथा तथा मदन्ति माद्यन्ति तेन सह मोदन्ते, तानपीतेति । 'सधमादस्थयोः' इति सधादेशः, चौरादिकान्मदेर्ण्यन्तात्क्विप्, क्रियाविशेषणत्वेपि व्यत्ययेन नपुंसकत्वाभावः, णमुलन्तो वा । यमेन सहाभीक्ष्णं मदन्तीति माद्यतेर्व्यत्ययेन शप् । मादयतेर्वा व्यत्ययेन परस्मैपदम्, 'छन्दस्युभयथा' इति सार्वधातुकत्वाण्णिलोपः ॥
</details>

<details><summary>भास्करोक्त-विनियोगः</summary>

7अथ तैस्सह तं देशं गतम् इव कृत्वा मन आह्वयति - मन इति तिसृभिर्गायत्रीभिः ॥ 
</details>


<details open><summary>विश्वास-प्रस्तुतिः - ऋक्</summary>

+++(पितॄन् अनु प्रेषितम्)+++  
मनो॒ न्व् **आ हु॑वामहे**  
नाराश॒ꣳ॒सेन॒ स्तोमे॑न +++(←शाकले "सोमेन")+++ ।    
पितृ॒णाञ् +++(←६.४.५ छन्दस्युभयथा)+++ च॒ च॒ मन्म॑भिः+++(=मननीयैः)+++  ॥
</details>

<details><summary>Keith</summary>

Mind let us summon hither  
With the praise of Naraśansa  
And the reverence of the Pitrs.
</details>

<details><summary>मूलम्</summary>

मनो॒ न्वा हु॑वामहे नाराश॒ꣳ॒सेन॒ स्तोमे॑न ।    
पितृ॒णाञ् च॒ मन्म॑भिः  ॥
</details>

<details><summary>भट्टभास्कर-टीका</summary>

**मनः आहुवामहे** आह्वयामः । पूर्ववत् सम्प्रसारणम् । 
**नु** क्षिप्रं पूर्ववदिति वा ।  
**नाराशंसेन** नराणां सर्वेषामपि शंसनीयेन मनोहरेण स्तोमेन स्तोत्रेण शस्यन्ते स्तूयन्ते तेन वाचिकेन **स्तोमेन** मानसेन  
**पितॄणाञ्च मन्मभिः** मननीयैर् इष्टतमैः स्वधादिभिः पदैर्युक्तेन स्तोमेनाह्वयामहे ॥
</details>

<details><summary>भास्करोक्त-विनियोगः</summary>

8अथ द्वितीया ॥ 
</details>


<details open><summary>विश्वास-प्रस्तुतिः - ऋक्</summary>

**आ** [8] न **एतु** मन॒ᳶ पुन॒ᳵ  
क्रत्वे॒ दख्षा॑य जी॒वसे᳚ ॥   
ज्योक् च॒ सूर्य॑न् दृ॒शे  ॥
</details>

<details><summary>Keith</summary>

Let mind return to us [2]  
For vigour, for insight, for life,  
And that long we may see the sun.
</details>


<details><summary>मूलम्</summary>

आ [8] +न॒ ए॒तु॒ मन॒ᳶ पुन॒ᳵ क्रत्वे॒ दख्षा॑य जी॒वसे᳚ ॥   
ज्योक्च॒ सूर्य॑न्दृ॒शे  ॥
</details>

<details><summary>भट्टभास्कर-टीका</summary>

तस्मान्नः अस्मान् पुनरैतु । किं प्रयोजनं ? क्रत्वे कर्मणे कर्मानुष्ठानार्थम् । 'जसादिषु वा वचनं प्राङ्णौ चङ्युपधायाः' इति गुणाभावः । दक्षाय क्रियानुष्ठानसामर्थ्याय । तदपि किमर्थं ? इत्याह - जीवसे जीवितुं दीर्घमायुर्यथा स्यात् । 'तुमर्थे सेसेन्' इति सेप्रत्ययः । किमेतावदेव प्रयोजनम् ? ज्योक् चिरं सूर्यं दृशे द्रष्टुं मोक्षार्थञ्चेत्यर्थः । स ह्यात्मेत्युक्तं, आत्मदर्शनाच्च मोक्ष इति, यथा - 'आत्मा वा अरे द्रष्टव्यः' इति । 'दृशे विख्ये च' इति केप्रत्ययान्तो निपात्यते ॥
</details>

<details><summary>भास्करोक्त-विनियोगः</summary>

9अथ तृतीया ॥ 
</details>


<div class="js_include" url="/vedAH/atharva/paippalAdam/saMhitA/vishvAsa-prastutiH/19/024/12_punar_naH_pitaro.md"  newLevelForH1="5" includeTitle="false"> </div>  


<div class="js_include" url="/vedAH/atharva/paippalAdam/saMhitA/sarvASh_TIkAH/19/024/12_punar_naH_pitaro.md"  newLevelForH1="5" includeTitle="false"> </div>



<details><summary>मूलम् (संयुक्तम्)</summary>

यद॒न्तरि॑ख्षम्पृथि॒वीमु॒त द्याय्ँयन्मा॒तर॑म्पि॒तर॑व्ँवा जिहिꣳसि॒म ॥ अ॒ग्निर्मा॒ तस्मा॒देन॑सो॒ गार्ह॑पत्य॒ᳶ प्र मु॑ञ्चतु दुरि॒ता यानि॑ चकृ॒म क॒रोतु॒ माम॑ने॒नस᳚म् ॥ [9]
</details>

<details><summary>भास्करोक्त-विनियोगः</summary>

10गार्हपत्यसमीपं गच्छन् जपति - यदन्तरिक्षमिति षट्पदा शक्वरी । केचित् पङ्क्तिमाहुः ॥ 
</details>


<details open><summary>विश्वास-प्रस्तुतिः - ऋक्</summary>

यद् अ॒न्तरि॑ख्षम् पृथि॒वीम् उ॒त द्याय्ँ  
यन् मा॒तर॑म् पि॒तर॑व्ँ वा **जिहिꣳसि॒म**  ॥    
अ॒ग्निर् मा॒ तस्मा॒द् एन॑सो॒ ..   
गार्ह॑पत्य॒ᳶ **प्र मु॑ञ्चतु** ..  
दुरि॒ता यानि॑ **चकृ॒म** ..  
**क॒रोतु॒** माम् अ॑ने॒नस᳚म् ॥
</details>

<details><summary>Keith</summary>

Whatever hurt we have done to atmosphere, to earth, to sky,  
To mother or to father,  
May Agni of the house free me from this sin;  
May he make me blameless  
In respect of all the ill we have wrought.
</details>


<details><summary>मूलम्</summary>

यद॒न्तरि॑ख्षम्पृथि॒वीमु॒त द्याँ ...  
य्यन्मा॒तर॑म्पि॒तर॑व्ँवा जिहिꣳसि॒म  ॥    
अ॒ग्निर्मा॒ तस्मा॒देन॑सो॒ ..   
गार्ह॑पत्य॒ᳶ प्र मु॑ञ्चतु ..  
दुरि॒ता यानि॑ चकृ॒म ..  
क॒रोतु॒ माम॑ने॒नस᳚म् ॥
</details>

<details><summary>भट्टभास्कर-टीका</summary>

यत् यस्मिन् कर्मणि येन प्रतिषिद्धकरणेन कर्मलोपेन वा यदन्तरिक्षं पृथिवीं अपि च द्यां द्युलोकञ्च जिहिंसिम, येन वा मातरं पितरं वा जिहिंसिम हिंसितवन्तः हिंसितारस्तेषां सम्भवेम । छान्दसो लिट् । अयमग्निर्गार्हपत्यः तस्मात्तन्निमित्तादेनसः पापात्प्रमुञ्चतु । आत्माधीनत्वात्सर्वासामात्मन्येक वचनम् । यानि चान्यानि अज्ञातस्वरूपाणि दुश्चरितानि दुःखादिसाधनानि पापानि वयं चकृम यैर्वयं सर्वस्य लोकस्य हिंसितारस्सम्भवाम ; तस्माच्चैनसो मामग्निः प्रमुञ्चत्वेव । 'शेश्छन्दसि बहुलम्' इति शेर्लोपः । एवं सर्वप्रकाराणां मया मदीयैश्च कृतानां पापानां विमोचनेन मामननेसं करोत्वयमग्निरिति ॥

इत्यष्टमे पञ्चमोनुवाकः ॥  
</details>
