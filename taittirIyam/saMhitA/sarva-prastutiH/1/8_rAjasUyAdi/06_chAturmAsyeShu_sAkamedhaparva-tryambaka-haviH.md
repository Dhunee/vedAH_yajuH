+++
title = "०६ चातुर्मास्येषु साकमेधपर्व - त्र्यम्बकहविः"

+++

<details><summary>विस्तारः (द्रष्टुं नोद्यम्)</summary>

९ महापङ्क्तिः  
१० अनुष्टुप्  
विश्वेदेवा ऋषयः  
(चातुर्मास्येषु) साकमेधपर्वगत त्र्यम्बकहविर्ब्राह्मणं , तन्मन्त्राश्च २-७
</details>


<details><summary>भास्करोक्त-विनियोगः</summary>

1अथ त्र्यम्बकान्विदधाति - प्रतिपूरुषमेककपालान्निर्वपतीति ॥ 'अथौषधय इमं देवं त्र्यम्बकैरयजन्त' इत्यादि ब्राह्मणम् । 
</details>


<details open><summary>विश्वास-प्रस्तुतिः</summary>

+++(प्रतिस्त्रीकम्)+++ प्र॒ति॒पू॒रु॒षम् +++(इति)+++ एक॑कपाला॒न् निर्व॑प॒त्य्, +++(ततश्च)+++ एक॒म् अति॑रिक्तम्। 
</details>

<details><summary>Keith</summary>

For each he offers on one potsherd, and one over.
</details>

<details><summary>मूलम्</summary>

प्र॒ति॒पू॒रु॒षमेक॑कपाला॒न्निर्व॑प॒त्येक॒मति॑रिक्तम्। 
</details>

<details><summary>भट्टभास्कर-टीका</summary>

पूरुषं पूरुषं **प्रतिपूरुषं**, पुरुषशब्दपर्यायः पूरुषशब्दः । उपलक्षणत्वात् स्त्रियोपि गृह्यन्ते ।  
यजमानस्य यावन्तोमात्यास् सस्त्रीकाः  
तावतः एककपालान् निर्वपति;  
**एकम् अतिरिक्तं** सङ्ख्यया निर्वपेत् इति साधु। 'गतिरनन्तरः' इति पूर्पदप्रकृतिस्वरत्वम् । 'जाता एव प्रजा रुद्रान्निरवदयते' इत्यादि ब्राह्मणम् ॥
</details>

<details><summary>भास्करोक्त-विनियोगः</summary>

2त्र्यम्बकानादाय गार्हपत्यमुपतिष्ठते - यावन्त इति ॥ 
</details>


<details open><summary>विश्वास-प्रस्तुतिः</summary>

याव॑न्तो गृ॒ह्याः᳚ +++(वयं)+++ स्मस् -  
तेभ्य॒ᳵ कम्+++(=सुखम्)+++ अ॑करम्  ।  
</details>

<details><summary>Keith</summary>

As many as we are of the house, to them have I made prosperity.
</details>

<details><summary>मूलम्</summary>

याव॑न्तो गृ॒ह्याः᳚ स्मस्तेभ्य॒ᳵ कम॑करम्  ।  
</details>

<details><summary>भट्टभास्कर-टीका</summary>

गृहे भवा **गृह्याः** । व्यत्ययेनाद्युदात्तत्वाभावः । **यावन्तः** यत्परिमाणा वयं **गृह्याः** पुमांसस्त्रियश्च **स्मो** भवामः; **तेभ्यस्** सर्वेभ्यो ऽस्मभ्यं **कं** सुखम् एभिस् त्र्यम्बकैर् **अकरं** करोमि । यद्वा - सर्वेभ्यस्सुखकरं त्रैय्यम्बकयागाख्यमेतत्कर्म करोमीति । छान्दसो लुङ् । 'मन्त्रे घस' इति च्लेर्लुक् । पुरुषव्यत्ययो वा, कं कुर्वीतेति । 
</details>

<details open><summary>विश्वास-प्रस्तुतिः</summary>

पशू॒नाꣳ शर्मा॑सि,   
शर्म॒ यज॑मानस्य।  
शर्म॑ मे य॒च्छ ।
</details>

<details><summary>Keith</summary>

Thou art the protection of cattle,  
the protection of the sacrifice;  
give me protection.
</details>


<details><summary>मूलम्</summary>

पशू॒नाꣳ शर्मा॑सि,   
शर्म॒ यज॑मानस्य।  
शर्म॑ मे य॒च्छ ।
</details>

<details><summary>भट्टभास्कर-टीका</summary>

कस्मादेवमुच्यसे ? इति चेत् - पशूनां सर्वेषां शर्मासि शर्म सुखं शरणं वा त्वमसि । 'नामन्यतरस्याम्' इति नाम उदात्तत्वम् ।  
किञ्च - यजमानस्य च शर्मासि स त्वं मम च शर्म यच्छ देहि ॥
</details>

<details><summary>भास्करोक्त-विनियोगः</summary>

3त्र्यम्बकात् सकृत् सकृद् अवदाय जुहोति - एक एवेति ॥ 
</details>

<details open><summary>विश्वास-प्रस्तुतिः</summary>

एक॑ ए॒व रु॒द्रो  
न द्वि॒तीया॑य तस्थे ।  
</details>

<details><summary>Keith</summary>

Rudra alone yieldeth to no second.
</details>

<details><summary>मूलम्</summary>

एक॑ ए॒व रु॒द्रो न द्वि॒तीया॑य तस्थे ।  
</details>

<details><summary>भट्टभास्कर-टीका</summary>

असहाय एव ऐश्वर्येण रुद्रः तुल्योत्कृष्टरहितः ; परस्मिन् पदे स्थितत्वात् । तदेव स्पष्टयति - न द्वितीयाय स्वव्यतिरिक्ताय कस्मैचिदपि तस्थे तिष्ठते आत्मानं प्रकाशयति । यथा द्वितीयेन स्वप्रभावो न परिच्च्छिद्यते तथैव सर्वदा भवति । तस्मात्सर्वदोत्कृष्टरहितत्वादेक एवेति । 'श्लाघह्नुङ्स्थाशपाम्' इति सम्प्रदानत्वम् । 'प्रकाशनस्थेयाख्ययोश्च' इत्यात्मनेपदम् । यद्वा - एक एव रुद्र इति निस्सामान्यमैश्वर्यं प्रतिपादयति । यस्मादेवं तस्मादेष देवः कदाचिदपि द्वितीयाय सहायाय न तस्थे सहायार्थं न तिष्ठतीति सहायापेक्षी न क्वचिदपि कार्येषु भवतीति ।
</details>

<details open><summary>विश्वास-प्रस्तुतिः</summary>

आ॒खुस् ते॑ रुद्र प॒शुस् तञ् जु॑षस्व ।
</details>

<details><summary>Keith</summary>

The mole is thy beast, O Rudra; rejoice in it.
</details>


<details><summary>मूलम्</summary>

आ॒खुस्ते॑ रुद्र प॒शुस्तञ्जु॑षस्व ।
</details>

<details><summary>भट्टभास्कर-टीका</summary>

हे रुद्र आखुः मूषकः पशुः भागभूतः । श्रुतिप्रामाण्यादवगम्यते । यद्वा - आखुः उत्करस्थः पुरोडाशः तव पशुः पशुवत्प्रीतिहेतुः । यथोक्तम् - 'आखूत्कर एकं पुरोडाशमुपवपति' इति । यद्वा - आखुस्थानीयस्तव पशुः द्विपाच्चतुष्पाच्च सर्वः ; तस्मात्तमाखूत्करस्थं पुरोडाशं जुषस्व ।
</details>

<details open><summary>विश्वास-प्रस्तुतिः</summary>

ए॒ष ते॑ रुद्र भा॒गस्,  
स॒ह +++(साहचर्येण)+++ स्वस्रा ऽम्बि॑कया॒ तञ् जु॑षस्व।
</details>

<details><summary>Keith</summary>

This is thy portion, O Rudra, with thy sister Ambika; rejoice in it.
</details>

<details><summary>मूलम्</summary>

ए॒ष ते॑ रुद्र भा॒गस्स॒ह स्वस्राऽम्बि॑कया॒ तञ्जु॑षस्व।
</details>

<details><summary>भट्टभास्कर-टीका</summary>

अपि च - हे रुद्र स एवाखूत्करस्थस्तव भागः सर्वत्रैयम्बकादानात्मकः ; तस्मात्तमपि भगवत्याम्बिकया देव्या सह जुषस्व । लक्षितलक्षणया स्वस्रा भगिनी लक्ष्यते । भगिन्या भगवत्या । यद्वा - स्वसृत्वेन सहजत्वं लक्ष्यते तेन चाविनाभावः । यद्वा - स्वमात्मानं सरति भजत इति स्वसा देहार्धभूता । पृषोदरादिः । सुष्ठु वात्मना अस्यते प्राप्यते इति स्वसा । असु गत्यादिषु, तस्मात् 'सुञ्यसेरृन्' इति ऋप्रत्ययः, व्युत्पत्त्यनवधारणान्ननिहन्यते ॥
</details>

<details><summary>भास्करोक्त-विनियोगः</summary>

4ततश्च त्वत्प्रसादाद् अस्माकम् इत्थम् अस्त्व् इत्य् आशास्ते - भेषजं गव इति पङ्क्त्या पञ्चपदया ॥ 
</details>

<details open><summary>विश्वास-प्रस्तुतिः</summary>

भेष॒जङ् गवे ऽश्वा॑य ..   
पुरु॑षाय भेष॒जम् ।  
अथो॑ अ॒स्मभ्य॑म् भेष॒जꣳ...     
सुभे॑षजम् [10] यथाऽस॑ति  ॥   
सु॒गम् मे॒षाय॑ मे॒ष्या॑ ॥
</details>

<details><summary>Keith</summary>

(Give) medicine for ox, for horse, for man,  
And medicine for us, medicine  
That it be rich in healing,  
Good [1] for ram and sheep.
</details>


<details><summary>मूलम्</summary>

भेष॒जङ्गवेऽश्वा॑य ..   
पुरु॑षाय भेष॒जम् ।  
अथो॑ अ॒स्मभ्य॑म्भेष॒जꣳ...     
सुभे॑षजम् [10] यथाऽस॑ति  ॥   
सु॒गम्मे॒षाय॑ मे॒ष्या॑ ॥
</details>

<details><summary>भट्टभास्कर-टीका</summary>

भेषजं गवेश्वायेति प्रथमः पादः । सर्वत्र जातावेकवचनम् । गोभ्योश्वेभ्यः पुरुषेभ्यश्च भेषजमौषधं यथा असति भवेत् ; तथा जुषस्व । अथो अपि च अस्मभ्यं यथा भेषजं रोगशमनं च भवेत्, सुभेषजं च शरीरसिद्ध्यादिकारणं यथा भवेत्, सुगं सुष्ठुगम्यं सेव्यं यथा भवेत् । सुष्ठु वा गम्यतेऽनेन सर्वमभिमतं यथा तथा तं जुषस्व ।    
किञ्च - मेषेभ्यो मेषीभ्यश्च भेषजं यथा स्यात् तथा जुषस्व । अस्तेर्लेटि शपो लुकि 'लेटोडाटौ' इत्यडागमः । गोशब्दात् 'सावेकाचः' इति प्राप्तं विभक्त्युदात्तत्वं 'न गोश्वन्' इति प्रतिषिध्यते ॥
</details>



<details><summary>मूलम् (संयुक्तम्)</summary>

अवा᳚म्ब रु॒द्रम॑दिम॒ह्यव॑ दे॒वन्त्र्य॑म्बकम्  ॥ यथा॑ न॒श्श्रेय॑स॒ᳵ कर॒द्यथा॑ नो॒ वस्य॑स॒ᳵ कर॒द्यथा॑ नᳶ पशु॒मत॒ᳵ कर॒द्यथा॑ नो व्यवसा॒यया᳚त्  ॥ 
</details>

<details><summary>भास्करोक्त-विनियोगः</summary>

5इदानीम् आरोग्यानन्तरं धनसमृद्ध्य्-आदिकम् आशास्ते - अवाम्बेति। 
</details>


<details open><summary>विश्वास-प्रस्तुतिः</summary>

अवा᳚म्ब रु॒द्रम् **अ॑दिम॒हि**+++(←दा)+++ ..    
अव॑ दे॒वन् त्र्य॑म्बकम्  ॥   
यथा॑ न॒श्+++(=अस्मान्)+++ श्रेय॑स॒ᳵ करत्  ..  
यथा॑ नो॒ वस्य॑स॒ᳵ+++(=वसीयसः)+++ करत् ..  ।   
यथा॑ नᳶ पशु॒मत॒ᳵ कर॒त् ..  
यथा॑ नो व्यवसा॒यया᳚त्  ॥
</details>

<details><summary>मूलम्</summary>

अवा᳚म्ब रु॒द्रम॑दिम॒हि ..    
अव॑ दे॒वन्त्र्य॑म्बकम्  ॥   
यथा॑ न॒श्श्रेय॑स॒ᳵ करत्  ..  
यथा॑ नो॒ वस्य॑स॒ᳵ करत् ..  ।   
यथा॑ नᳶ पशु॒मत॒ᳵ कर॒त् ..  
यथा॑ नो व्यवसा॒यया᳚त्  ॥
</details>

<details><summary>Keith</summary>

We have appeased, O lady, Rudra,  
The god Tryambaka;  
That he may make us prosperous,  
That he may increase our wealth,  
That he may make us rich in cattle,  
That he may embolden us.
</details>


<details><summary>भट्टभास्कर-टीका</summary>

षट्पदा जगतीयम् ॥ अत्र देवीं प्रत्याशास्ते । हे **अम्ब** जगतां मातः देवं (अम्ब) वयम् **अवादिमहि** अवदानैस् तोषयामः ।  
अवदानसाध्या देवतातृप्तिरवदानेन लक्ष्यते ।  
छान्दसो लुञ्, व्यत्ययेनात्मनेपदम्, 'स्थाघ्वोरिच्च' इतीत्वकित्त्वे, 'ह्रस्वादङ्गात्' इति सिचो लुक् ।  
त्र्यम्बकञ्च देवम् अवादिमहीत्येव ।
आदरार्थं द्वितीयं ब्रवीति गुणान्तरख्यापनार्थं वा ।  

**त्र्यम्बकम्** इति त्रीणि अम्बकानि लोचनानि यस्य ।  
यद्वा - अबि शब्दे, अम्बका वेदाः त्र्यम्बकः वेदत्रयीप्रतिपाद्यः ।  
अथ वा - अम गत्यादिषु, अमनहेतवोम्बाः द्यौरापः पृथिवी चेति, तदाराधनीयत्वात् । त्रयो वा अग्नयः तिस्रो वा गतयः त्रीणि वा ज्योतींषि । छान्दस इयङादेशः ।  

तस्माद् एवं महानुभावं **देवं** त्र्यम्बकम् **अवादिमहि** ।   

किमर्थम् ?  
यथा **नो** ऽस्मान् **श्रेयसः** विद्याधनपुत्रादिभिः प्रशस्यतरान् **करत्** कुर्यात् तदर्थमित्यर्थः । पूर्ववल्लेटि शपो लुक् ।  
यथा **नो** ऽस्मान् **वस्यसः** वसीयसः वसुमत्तरान् कुर्यात् । वसुमच्छब्दादीयसुनि 'विन्मतोर्लुक्' टिलोपः, छान्दसः ईकारलोपः । वस्तृशब्दाद्वा 'तुश्छन्दसि' इतीयसुन्, अतिशयेन वस्तॄन्, यथा चास्मान् **पशुमतः** बहुपशुकान् कुर्यात् 'ह्नस्वनुङ्भ्यां मतुप्' इति मतुप उदात्तत्वम् ।   
यथा च **नो** ऽस्मान् **व्यवसाययात्** व्यवसित-कर्माः कुर्यात् अविघ्नेनेदं कर्म समापयेत् । व्यवपूवात्स्यतेर्णिचि 'शा च्छासाह्वा' इति युगागमः, लेट्याडागमः ॥
</details>

<details><summary>भास्करोक्त-विनियोगः</summary>

6त्रिः प्रदक्षिणं परियन्ति - त्र्यम्बकमिति । 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/07/059/12_tryambakaM_yajAmahe.md"  newLevelForH1="5" includeTitle="false"> </div>  


<div class="js_include" url="/vedAH_Rk/shAkalam/saMhitA/sarvASh_TIkAH/07/059/12_tryambakaM_yajAmahe.md"  newLevelForH1="5" includeTitle="false"> </div>  

<details><summary>भास्करोक्त-विनियोगः</summary>

7शुष्के स्थाणौ तान्बध्नाति - एष त इति ॥ 
</details>


<details open><summary>विश्वास-प्रस्तुतिः</summary>

ए॒ष ते॑ रुद्र भा॒गस्, तञ् जु॑षस्व  ।  
</details>

<details><summary>Keith</summary>

This is thy portion, O Rudra; rejoice in it; 
</details>


<details><summary>मूलम्</summary>

ए॒ष ते॑ रुद्र भा॒गस्तञ्जु॑षस्व  ।  
</details>

<details><summary>भट्टभास्कर-टीका</summary>

हे भगवन् रुद्र एष तव भागः, तं जुषस्व गृहाण !
</details>

<details open><summary>विश्वास-प्रस्तुतिः</summary>

तेना॑व॒सेन॑ +++(दत्तान्नभागरूपेण)+++ प॒रो मूज॑व॒तो ऽती॒ह्य्,  
अव॑तत-धन्वा॒ पिना॑क-हस्त॒ᳵ कृत्ति॑वासाः ॥ [11]
</details>

<details><summary>मूलम्</summary>

तेना॑व॒सेन॑ प॒रो मूज॑व॒तोऽती॒ह्यव॑ततधन्वा॒ पिना॑कहस्त॒ᳵ कृत्ति॑वासाः ॥ [11]
</details>

<details><summary>भट्टभास्कर-टीका</summary>

तेनानेनावसेन पथाम् अवनेन पथः येन अवते ।  
गत्यर्थादौणादिकोस्वप्रत्ययः ।  
**परः** परस्तात् । मूजवान्नाम पर्वतः उच्छ्रिततया प्रसिद्धः तस्यापि परस्तात् अतीहि अतिक्रम्य गच्छ ।  
यद्वा - मूङ् बन्धने, बन्धजस्संसारो मूजः तद्वतः प्रपञ्चादतीहि । परशब्दाच्छान्दसोसिच्प्रत्ययः ।  

**अवततधन्वा** अवतारितज्याकरवत्तादृशं धनुर्यस्य इति बहुव्रीहौ 'धनुषश्च' इत्यानङ्, 'गतिरनन्तरः' इति गतेः प्रकृतिस्वरत्वम् । पिनाकहस्तः पिनाकाख्यं धनुर्दण्डं हस्ते अलङ्कारार्थं वहन्न हि ते निरायुधस्यापि चोरादिभयमस्ति । कृत्तिवासाः वैयाघ्रनागचर्ममात्रं वसानः । कवचादि नेति भावः । ईदृशो दूरतरः गन्तुमर्हति । देव वयं न बिभीमः प्रसादादृते कस्त्वां पश्यन्न बिभेतीति । साकमेधास्समाप्ताः ॥

इत्यष्टमे षष्ठोनुवाकः ॥  
</details>
