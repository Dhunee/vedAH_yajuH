+++
title = "०८ अनसि स्थापनम्"

+++

५-६ त्रिष्टुप्
२ एकपदा गायत्री
७ गायत्री
१ अनुष्टुप्
सोमऋषिः

________
<details><summary>भास्करोक्त-विनियोगः</summary>

सोमम् आदायोत्तिष्ठति।
</details>

<details open><summary>विश्वास-प्रस्तुतिः - ऋक्</summary>

उद् आयु॑षा स्वा॒युषा +++(सोमरूपेण)+++  
उदोष॑धीना॒ꣳ॒ रसे॑न ।  
उत् प॒र्जन्य॑स्य॒ शुष्मे॑ण+++(=बलेन)+++  
उद् अ॑स्थाम्+++(=अतिष्ठम्)+++ अ॒मृता॒ꣳ॒ अनु॑॥+++(5)+++
</details>

<details><summary>Keith</summary>

Up with life, with fair life,  
Up with the sap of plants,  
Up with the force of Parjanya,  
Up have I arisen along with the immortals.
</details>



<details><summary>मूलम् (संयुक्तम्)</summary>

उदायु॑षा स्वा॒युषोदोष॑धीना॒ꣳ॒ रसे॒नोत्प॒र्जन्य॑स्य॒ शुष्मे॒णोद॑स्थाम॒मृता॒ꣳ॒ अनु॑।
</details>


<details><summary>मूलम्</summary>

उदायु॑षा स्वा॒युषा  
उदोष॑धीना॒ꣳ॒ रसे॑न ।  
उत्प॒र्जन्य॑स्य॒ शुष्मे॑ण  
उद॑स्थाम॒मृता॒ꣳ॒ अनु॑।  +++(व्याख्यानानुरोधेन उच्छब्दादित्वेन पादविभागः प्रदर्शितः)+++
</details>

<details><summary>भट्टभास्करटीका</summary>

1सोममादायोत्तिष्ठति - उदित्यन[न्व?]वसानयानुष्टुभा ॥
उच्छब्दादयश्चत्वारोपि पादाः । अस्थामिति वक्ष्यते, तेनोदित्यस्य सम्बन्धः । आयुस्सोमः अयनीयत्वादायुषोन्नस्य वा हेतुत्वात्स एव विशेष्यते । स्वायुषा शोभनमायुर्देयमस्मिन्निति स्वायुः । 'नञ्सुभ्याम्' इत्युत्तरपदान्तोदात्तत्वम् । तादृशेन त्वया सहाहं उदस्थामुत्तिष्ठामि । छान्दसो लुङ् । 'गातिस्था' इति सिचो लुक् । तदिदमोषधीनां रसेन सारेणोदस्थाम्, पर्जन्यस्य शुष्मेण बलेनोदस्थाम्, तदुभयस्यापि तदधीनत्वात् ।   
किञ्च, अमृतानमरणान् देवान् अनु लक्षीकृत्य उद्दिश्य वा त्वया सहोदस्थाम्, अमरणान् देवान् कर्तुमिति यावत् । उत्तरपदाद्युदात्तत्वे, पूर्ववद्रुत्वानुनासिकौ सांहितिकौ । 'देवता एवान्वारभ्योत्तिष्ठति' इति ब्राह्मणम् ॥
</details>


________
<details><summary>भास्करोक्त-विनियोगः</summary>

सोमवाहनम् अनो ऽभिप्रैति।
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/1/02_barhirAstaraNam/urvantarixam.md"  newLevelForH1="2" includeTitle="false"> </div>  


<details><summary>भट्टभास्करटीका</summary>

2सोमवाहनमनोभिप्रैति - उर्विति गायत्र्यैकपदया ॥ विस्तीर्णमाकाशमनुगच्छ निर्बाधं गच्छेति । व्याख्याता चेयम् । 'अन्तरिक्षदेवत्यो ह्येतर्हि सोमः' इति ब्राह्मणम् ॥
</details>


________
<details><summary>भास्करोक्त-विनियोगः</summary>

नीडे कृष्णाजिनमास्तृणाति।
</details>

<details open><summary>विश्वास-प्रस्तुतिः</summary>

अदि॑त्या॒स् सदो॑ऽसि ।
</details>

<details><summary>Keith</summary>

Thou art the seat of Aditi.
</details>

<details><summary>मूलम्</summary>

अदि॑त्या॒स्सदो॑ऽसि ।
</details>

<details><summary>भट्टभास्करटीका</summary>

3नीडे कृष्णाजिनमास्तृणाति - अदित्या इति ॥ अदित्याः देवमातुः सदः सदनं लोकलक्षणं त्वमसि ॥
</details>


________
<details><summary>भास्करोक्त-विनियोगः</summary>

तस्मिन् सोमं निदधाति।
</details>

<details open><summary>विश्वास-प्रस्तुतिः</summary>

अदि॑त्या॒स् सद॒ आसीद ।
</details>

<details><summary>Keith</summary>

Sit on the seat of Aditi.
</details>

<details><summary>मूलम्</summary>

अदि॑त्या॒स्सद॒ आसीद ।
</details>

<details><summary>भट्टभास्करटीका</summary>

4तस्मिन्सोमं निदधाति - अदित्या इति ॥ अदित्यास्सदः सदन स्थानीयमेतत् कृष्णाजिनमासीद उपविश अस्मिन् ॥
</details>


________
<details><summary>भास्करोक्त-विनियोगः</summary>

सोमम् उपतिष्ठते।।
</details>

<details open><summary>विश्वास-प्रस्तुतिः - ऋक्</summary>

अस्त॑भ्ना॒द् द्याम् ऋ॑ष॒भो+++(=वर्षिता)+++ अ॒न्तरि॑ख्ष॒म्   
अमि॑मीत वरि॒माण॑म्+++(=उरुत्वम्)+++ पृथि॒व्याः +++(सूर्यग्रहणेन?)+++।   
आसी॑द॒द् विश्वा॒ भुव॑नानि स॒म्राड्+++(=सङ्गतदीप्तिः [सोमः])+++  
विश्वेत् तानि॒ वरु॑णस्य+++(=वारकस्य)+++ व्र॒तानि॑॥
</details>

<details><summary>Keith</summary>

The bull hath stablished the sky, the atmosphere;  
Hath meted the breadth of the earth;  
Hath set him in all worlds as king.  
All these are Varuna's ordinances.
</details>


<details><summary>मूलम् (संयुक्तम्)</summary>

－अस्त॑भ्ना॒द् द्यामृ॑ष॒भो अ॒न्तरि॑ख्ष॒ममि॑मीत वरि॒माण॑म्पृथि॒व्या आसी॑द॒द्विश्वा॒ भुव॑नानि स॒म्राड्विश्वेत्तानि॒ वरु॑णस्य व्र॒तानि
</details>

<details><summary>मूलम्</summary>

अस्त॑भ्ना॒द्द्यामृ॑ष॒भो अ॒न्तरि॑ख्ष॒म्   
अमि॑मीत वरि॒माण॑म्पृथि॒व्याः ।   
आसी॑द॒द्विश्वा॒ भुव॑नानि स॒म्राड्  
विश्वेत्तानि॒ वरु॑णस्य व्र॒तानि॑ ।
</details>

<details><summary>भट्टभास्करटीका</summary>

5सोममुपतिष्ठते - अस्तभ्नादिति त्रिष्टुभा ॥ अमिमीतेति द्वितीयस्य पादस्यादिः, अत एव न निहन्यते । अस्तभ्नात् स्तब्धां दृढामकरोत् द्यां द्युलोकम् । ऋषभो वर्षिता अन्तरिक्षममिमीत मितवान् निर्मितवान् । वरिमाणं पृथिव्याः वरिमाणं उरुत्वम् । 'प्रियस्थिर' इत्यादिना वरादेशः । यद्वा - वरिमाणं वारकत्वम् । 'अन्येभ्योपि दृश्यन्ते' इति मनिन्, उञ्छादिर्द्रष्टव्यः । आसीदत् व्याप्तवान् वर्षेण । विश्वा विश्वानि च भुवनानि भूतजातानि आसीदत् इत्येव । यद्वा - अन्तरिक्षममिमीत वरिमाणं च पृथिव्या अमिमीतेत्येव । विश्वानि भुवनानि आसीदत् इत्यन्तर्भावितण्यर्थो वा आसादयति विश्वानि भुवनानीति । 'शेश्छन्दसि बहुऌअम्' इति लुक् । सम्राट् सङ्गतदीप्तिः । 'मो राजि समः क्वौ' इति मकारः । यान्येवंविधानि तानि विश्वान्येव वरुणस्य वारकस्य सोमस्य व्रतानि वीर्याणि कर्माणि, त्वमेवेन्द्रो भूत्वा तथा तथा कृतवानित्यर्थः । 'वारुण्यर्चा सादयति' इत्यादि ब्राह्मणम् ॥
</details>


________
<details><summary>भास्करोक्त-विनियोगः</summary>

सोमं वाससा वेष्टयति।+++(4)+++
</details>

<details open><summary>विश्वास-प्रस्तुतिः - ऋक्</summary>

वने॑षु॒ व्य॑न्तरि॑ख्षन् ततान॒  
वाज॒म्+++(=वेगम्)+++ अर्व॑थ्सु॒+++(=अश्वेषु)+++, पयो॑ अघ्नि॒यासु॑+++(=गोषु)+++ ।  
हृ॒थ्सु क्रतु॒व्ँ वरु॑णो, वि॒ख्ष्व्+++(=मर्त्येषु/ गृहेषु?)+++ अ॑ग्निं   
दि॒वि सूर्य॑म् अदधा॒थ् सोम॒म् अद्रौ॑ ॥
</details>

<details><summary>Keith</summary>

He hath stretched out the sky over the woods;  
He hath placed strength in horses, milk in kine;  
Varuna hath set skill in the heart [1], Agni in dwellings,  
The sun in the sky, the Soma on the hill.
</details>

<details><summary>मूलम् (संयुक्तम्)</summary>

वने॑षु॒ व्य॑न्तरि॑ख्षन्ततान॒ वाज॒मर्व॑थ्सु॒ पयो॑ अघ्नि॒यासु॑ हृ॒थ्सु [15]क्रतु॒व्ँवरु॑णो वि॒ख्ष्व॑ग्निन्दि॒वि सूर्य॑मदधा॒थ्सोम॒मद्रौ
</details>

<details><summary>मूलम्</summary>

वने॑षु॒ व्य॑न्तरि॑ख्षन्ततान॒  
वाज॒मर्व॑थ्सु॒ पयो॑ अघ्नि॒यासु॑ ।  
हृ॒थ्सु क्रतु॒व्ँवरु॑णो वि॒ख्ष्व॑ग्निं   
दि॒वि सूर्य॑मदधा॒थ्सोम॒मद्रौ॑ ॥
</details>

<details><summary>भट्टभास्करटीका</summary>

6सोमं वाससा वेष्टयति - वनेष्विति त्रिष्टुभा । वाजमिति द्वितीयस्यादिः । हृत्स्विति तृतीयस्य । दिवीति चतुर्थस्य ॥  
वनेषु वुक्षेषु वृक्षषण्डेषु वा अन्तरिक्षं भूताकाशं विततान विस्तारितवान् । वाजं वेगमर्वत्सु अश्वेषु विततान । 'अर्वणस्त्रसावनञः' इति त्रादेशः । पयः क्षीरमघ्नियासु गोषु विततान । अहन्तव्या अघ्नियाः । 'अघ्न्यादयश्च' इति निपात्यते । हृत्सु हृदयेषु क्रतुं विज्ञानं विततान । वरुणो वरुणशब्दवाच्यस्सोमः विक्षु मर्त्येषु अग्निं विततान । दिवि सूर्यमदधात् स्थापितवान् । सोमं लतारूपमात्मानं अद्रावदधात् इत्येव । त्वमेव यथैतत्सवर्मकरोः तथा वाससा आत्मानं वेष्टयामीति ॥
</details>


________
<details><summary>भास्करोक्त-विनियोगः</summary>

सौर्यर्चा कृष्णाजिनं पुरस्तात् प्रत्यानह्यत्य् ऊर्ध्व-ग्रीवम्।  
7सौर्यर्चा कृष्णाजिनं पुरस्तात्प्रत्यानह्यत्यूर्ध्वग्रीवम् - उदुत्यमिति गायत्र्या ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/050/01_udu_tyaM.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/050/01_udu_tyaM.md"  newLevelForH1="5" includeTitle="false"> </div>  


<details><summary>मूलम्</summary>

उदु॒त्यञ्जा॒तवे॑दसन्दे॒वव्ँव॑हन्ति के॒तवः॑ ।    
दृ॒शे विश्वा॑य॒ सूर्य᳚म् ॥
</details>


________
<details><summary>भास्करोक्त-विनियोगः</summary>

सोम-वाहनाव् आनीयमानौ प्रतिमन्त्रयते।
</details>

<details open><summary>विश्वास-प्रस्तुतिः</summary>

उस्रा॒व्+++(=बलीवर्दौ)+++! एत॑न् धूर्षाहाव्  
अन॒श्रू अवी॑रहणौ ब्रह्म॒चोद॑नौ   ।
</details>

<details><summary>Keith</summary>

Come hither, ye oxen, strong to bear the yoke,
Tearless, slaying not man, furthering the prayer.
</details>

<details><summary>मूलम् (संयुक्तम्)</summary>

उस्रा॒वेत॑न्धूर्षाहावन॒श्रू अवी॑रहणौ ब्रह्म॒चोद॑नौ॒ वरु॑णस्य॒ स्कम्भ॑नमसि॒ वरु॑णस्य स्कम्भ॒सर्ज॑नमसि॒ प्रत्य॑स्तो॒ वरु॑णस्य॒ पाशः॑ ॥ [16]
</details>

<details><summary>मूलम्</summary>

उस्रा॒वेत॑न्धूर्षाहावन॒श्रू .... +++(विराड्-गायत्री)+++     
अवी॑रहणौ ब्रह्म॒चोद॑नौ   । +++(यजुः)+++
</details>

<details><summary>भट्टभास्करटीका</summary>

8सोमवाहनावानीयमानौ प्रतिमन्त्रयते - उस्राविति विराजैकपदया यजुरन्तया ॥ हे उस्रौ बलीवर्दौ एतमागच्छतं धूर्षाहौ धूर्वाहौ धुरस्सोढारौ धुरं वोढुं समर्थौ । 'छन्दसि सहः' इति ण्विः, पूर्ववत् षत्वम् । अनश्रू अश्रुवर्जितौ अखिन्नौ सन्तावागच्छतम् । 'नञ्सुभ्यां' इत्युत्तरपदान्तोदात्तत्वम् । यद्वा - अनसि शकटे वोढृत्वेन श्रुतौ विख्यातौ । क्विपि तुगभावश्छान्दसः । अनो वोढृत्वेन श्रितौ वा । श्रयतेः क्विपि वर्णव्यत्ययः । तुगभावश्छान्दसः ।   
अवीरहणौ अहिंसकौ दान्तौ सन्तौ । यजुरादित्वान्न निहन्यते । ब्रह्मचोदनौ ब्रह्म अन्नं, तत्साधनत्वादिह सोम उच्यते; तस्य चोदनौ प्रस्थापयितारौ सन्तौ । कर्तरि करणे वा ल्युटि कृदुत्तरपदप्रकृतिस्वरत्वम् ॥
</details>



________
<details><summary>भास्करोक्त-विनियोगः</summary>

दक्षिणं युनक्ति।
</details>

<details open><summary>विश्वास-प्रस्तुतिः</summary>

वरु॑णस्य॒ +++(सोमस्य च)+++ स्कम्भ॑नम्+++(=धारयिता)+++ असि ।
</details>

<details><summary>Keith</summary>

Thou art the pillar of Varuna.
</details>


<details><summary>मूलम्</summary>

वरु॑णस्य॒ स्कम्भ॑नमसि ।
</details>

<details><summary>भट्टभास्करटीका</summary>

9दक्षिणं युनक्ति - वरुणस्येति ॥ वरुणस्य स्कम्भनं स्तम्भनमुत्पादयिता त्वमसि यागद्वारेण । यद्वा - वरुणस्य वरणीयस्य वारयितुर्वा सोमस्य स्कम्भनं धारायिता असि ॥
</details>


________
<details><summary>भास्करोक्त-विनियोगः</summary>

शम्याम् अवगूहति ।
</details>

<details open><summary>विश्वास-प्रस्तुतिः</summary>

वरु॑णस्य +++(सोमस्य च)+++ स्कम्भ॒+++(=अविचलमवस्थानं)+++सर्ज॑नम् असि ।
</details>

<details><summary>Keith</summary>

Thou art the prop of Varuna's pillar.
</details>

<details><summary>मूलम्</summary>

वरु॑णस्य स्कम्भ॒सर्ज॑नमसि ।
</details>

<details><summary>भट्टभास्करटीका</summary>

10शम्यामवगूहति - वरुणस्येति ॥ वरुणस्य सोमस्य स्कम्भनं स्कम्भः अविचलिमवस्थानं, तस्य सर्जनमुत्पादयिता चासि, त्वदधीनत्वात् स्कम्भनस्य ॥
</details>


________
<details><summary>भास्करोक्त-विनियोगः</summary>

योक्त्रेण बध्नाति।
</details>

<details open><summary>विश्वास-प्रस्तुतिः</summary>

प्रत्य॑स्तो॒+++(=उत्क्षिप्तः)+++ वरु॑णस्य॒ पाशः॑ ॥ [16]  
</details>

<details><summary>Keith</summary>

Varuna's noose is tied.

</details>

<details><summary>मूलम्</summary>

प्रत्य॑स्तो॒ वरु॑णस्य॒ पाशः॑ ॥ [16]
</details>

<details><summary>भट्टभास्करटीका</summary>

11योक्त्रेण बध्नाति - प्रत्यस्त इति ॥ प्रत्यस्तः उत्क्षिप्तः वरुणस्य पाशस्त्वमसि । यद्वा - त्वया बन्धने कृते वरुणस्य पाशः प्रत्यस्तः ॥

</details>

इति द्वितीये अष्टमोनुवाकः
