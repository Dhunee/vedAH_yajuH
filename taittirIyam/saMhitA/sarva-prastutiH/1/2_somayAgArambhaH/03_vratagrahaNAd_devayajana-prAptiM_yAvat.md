+++
title = "०३ व्रतग्रहणाद् देवयजन-प्राप्तिं यावत्"
short_title = "०३ व्रतग्रहणाद्"

+++
०३ व्रतग्रहणाद् देवयजन-प्राप्तिं यावत्

४ गायत्री
१-३ अनुष्टुप्
५ एकपदा त्रिष्टुप्
२१ त्रिष्टुप्

सोमऋषिः



## व्रतग्रहणम्
________
<details><summary>भास्करोक्त-विनियोगः</summary>

मध्यरात्रे प्रबुद्धो यजमान आचामति- दैवीं धियमित्यनुष्टुभा चतुष्पदया ।
</details>

<details open><summary>विश्वास-प्रस्तुतिः - ऋक्</summary>

दैवी॒न् धिय॑म् मनामहे +++(=अभ्यस्यामः)+++  
सुमृडी॒काम्+++(=सुसुखयितारम्)+++ अ॒भि+++(भी)+++ष्ट॑ये ।  
वर्चो॒धाय्ँ य॒ज्ञवा॑हसꣳ,  
सुपा॒रा+++(=स्ववसाना)+++ नो॑ अस॒द् वशे᳚ ॥+++(र५)+++   
</details>

<details><summary>Keith</summary>

The thought divine we meditate,  
Merciful, for our help,  
That giveth glory, and carrieth the sacrifice.  
May it guide us safely according as we will.
</details>


<details><summary>मूलम्</summary>

दैवी॒न्धिय॑म्मनामहे सुमृडी॒काम॒भिष्ट॑ये ।  
वर्चो॒धाय्ँय॒ज्ञवा॑हसꣳ सुपा॒रा नो॑ अस॒द्वशे᳚ ॥
</details>

<details><summary>भास्करटीका</summary>

देवानामियं दैवी यया देवान् यष्टुं शक्नोति । 'देवाद्यञञौ' इत्यञ्, ञित्त्वादाद्युदात्तत्वम् । तां धियं मनामहे अभ्यस्यामः, भूयोभूयोपि सम्पादयामः । 'पाघ्राध्मास्थाम्नादाण्दृश्यर्तिसर्तिशदसदां पिबजिघ्रधमतिष्ठमनयच्छपश्यर्च्छधौशीयसीदाः' इति मनादेशः, व्यत्ययेनात्मनेपदम् ।   
सा पुनर्धीः कीदृशीत्याह - सुमृडीकाम् । शोभना मृडीका यस्यामिति बहुव्रीहौ 'नञ्सुभ्याम्' इत्युत्तरपदान्तोदात्तत्वम् । मृड सुखने, तस्मात् मृडेरीकन्कननौ इति कन्प्रत्ययः । सुखयितारस्सुखहेतवः उच्यन्ते । वर्चोधां वर्चसो दीप्तेर्धात्रीम् । 'आतोनुपसर्गे कः', कृदुत्तरपदप्रकृतिस्वरत्वम् । यज्ञवाहसं यज्ञं वहतीति यज्ञवाहाः यज्ञर्निवहणक्षमाम् । 'गतिकारकयोरपि पूर्वपदप्रकृतिस्वरत्वं च' इति वचनात् 'वहिहाधाञ्भ्यश्चन्दसि' इत्यसुन्प्रत्ययः कारकपूर्वादपि भवति, 'वसेर्णित्' इति तत्रानुवर्तते, ततो वृद्धिः, यज्ञशब्दो नङ्प्रत्ययान्तोऽन्तोदात्तः ।   
किमर्थं मनामहे? अभिष्टये आभिमुख्येन या इष्टिः देवानां तदर्थम् । 'एमन्नादिषु पररूपं वक्तव्यम्' इति पररूपत्वम्, वर्णव्यत्ययेन वा ह्रस्वः, 'तादौ च निति कृत्यतौ' इति पूर्वपदप्रकृतिस्वरत्वम्, 'उपसर्गाश्चाभिवर्जम्' इत्यभिशब्दोन्तोदात्तः, व्युत्पत्त्यनवधारणान्नावगृह्यते । 'आभिमुख्येन देवान् यष्टुं दैवीं धियं मनामहे । सा च धीः सुपारा शोभनावसाना सुष्ठु कर्मणां समाप्तिसाधनभूता । 'नञ्सुभ्याम्' इत्युत्तरपदान्तोदात्तत्वम् ।   
यद्वा - पार तीर कर्मसमाप्तौ, सुष्ठु पारयित्री कर्मणः । पचाद्यच्, कृदुत्तरपदप्रकृतिस्वरत्वम्, थाथादिस्वरो वा । ईदृशी भूत्वा नोऽस्माकं वशे असत् अस्तु अस्मद्वशे वर्तताम् । अस्तेर्लेटि । 'लेटोडाटौ' इत्यडागमः, 'इतश्च लोपः परस्मैपदेषु' ॥
</details>

________
<details><summary>भास्करोक्त-विनियोगः</summary>

व्रतयति। सुप्त्वा प्रबुद्ध्य चाचम्य व्रतयितव्यम् इति क्रमः ।  +++(र५।)+++
</details>

<details open><summary>विश्वास-प्रस्तुतिः</summary>

ये दे॒वा मनो॑जाता मनो॒युज॑स्  
सु॒दख्षा॒ दख्ष॑-पितार॒स्+++(←बहुव्रीहिः)+++  
ते न॑ᳶ पान्तु । ते नो॑ऽवन्तु ।   
तेभ्यो॒ नमः॑ । तेभ्य॒स् स्वाहा॑ ।
</details>

<details><summary>Keith</summary>

The gods, mind-born, mind-using,  
The wise, the sons of wisdom,  
May they guard us, may they protect us,  
To them honour! to them hail!
</details>

<details><summary>मूलम् (संयुक्तम्)</summary>

－ ये दे॒वा मनो॑जाता मनो॒युज॑स्सु॒दख्षा॒ दख्ष॑पितार॒स्ते न॑ᳶ पान्तु॒ ते नो॑ऽवन्तु॒ तेभ्यो॒ नम॒स्तेभ्य॒स्स्वाहा
</details>

<details><summary>मूलम्</summary>

ये दे॒वा मनो॑जाता मनो॒युज॑स्सु॒दख्षा॒ दख्ष॑पितार॒स्ते न॑ᳶ पान्तु ।
</details>

<details><summary>भट्टभास्करटीका</summary>

2व्रतयति - ये देवा इति ॥ 'प्राणा वै देवा मनोजाता मनोयुजः' इति ब्राह्मणदर्शनात् चक्षुरादयः प्राणाः देवाः, ते हि देवनवन्तः । मनोजाताः जातमनसः, मनोव्यापारमन्तरेण स्वकार्यकरणासम्भवात् । 'निष्ठायाः पूर्वनिपाते जातिकालसुखादिभ्यः परवचनम्' इति जातशब्दस्य परवचनम् । 'वा जाते' इत्युत्तरपदान्तोदात्तत्वाभावे 'बहुव्रीहौ प्रकृत्या' इति पूर्वपदप्रकृतिस्वरत्वम्, मनश्शब्दोऽसुन्प्रत्ययान्त आद्युदात्तः । मनोयुजः मनसा मननेन विषयावधारणलक्षणेन युज्यन्त इति । 'सत्सूद्विष' इति क्विप्, कृदुत्तरपदप्रकृतिस्वरत्वम् । सुदक्षाः - दक्षन्त इति दक्षाः निपुणाः प्रतिपत्तारः । दक्ष वृद्धौ, पचाद्यच्, वृषादित्वादाद्युदात्तः । शोभना दक्षा येषु मनोयुक्तेषु प्रवर्तमानेषु ते सुदक्षाः । 'आद्युदात्तं द्व्यच्छन्दसि' इत्युदात्तत्वम् । यद्वा - दाक्षिण्यं दक्षः । घञन्तः आद्युदात्तः, सुष्ठु दाक्षिण्यं येषामिति बहुव्रीहौ पूर्ववदुत्तरपदाद्युदात्तता । यद्वा - सुष्ठु दक्षाः सुदक्षाः । 'परादिश्छन्दसि बहुळम्' इत्युत्तरपदाद्युदातत्वम् । दक्षपितारः दक्षं पिता पितृस्थानीयं मनो येषां ते दक्षपितारः । 'ऋतश्छन्दसि' इति कपः प्रतिषेधः, वर्णव्यत्ययेनोपधादीर्घत्वम् । ते तादृशा देवा नोऽस्मान् पान्तु रक्षन्तु । पा रक्षणे ।
</details>

<details><summary>मूलम्</summary>

ते नो॑ऽवन्तु ।   
तेभ्यो॒ नमः॑ ।  
तेभ्य॒स्स्वाहा॑ ।
</details>

<details><summary>भट्टभास्करटीका</summary>

किञ्च, ते नः अस्मान् अवन्तु रक्षन्तु अनुप्रविशन्तु सदा अस्मासु तिष्ठन्तु । अव रक्षणगतिकान्तिप्रीतितृप्त्यवगमप्रवेशस्वाम्यर्थश्रवणयाचनक्रियेच्छावाप्त्यालिङ्गनहिम्सादानभाववृद्धिषु। तेभ्यो नमः नमस्कुर्मः ।  
किञ्च, तेभ्यस्स्वाहा स्वाहुतं इदं पीतं पयोस्तु । एतौ चाचमनमन्त्रौ पातुस्सामर्थ्यादिति संवेशनप्रबुद्धयजुर्भ्यां उत्तरौ द्रष्टव्यौ । सुप्त्वा प्रबुद्ध्वा चाचम्य व्रतयितव्यमिति क्रमः । 'ब्रह्मवादिनो वदन्ति होतव्यं दीक्षितस्य गृहाः' इत्यादि ब्राह्मणम् ॥
</details>


________
<details><summary>भास्करोक्त-विनियोगः</summary>

संविशति।
</details>

<details open><summary>विश्वास-प्रस्तुतिः - ऋक्</summary>

अग्ने॒ त्वꣳ सु जा॑गृहि।  
व॒यꣳ सु म॑न्दिषीमहि+++(=स्वप्स्यामः)+++।  
गोपा॒य न॑स् स्व॒स्तये᳚  
प्र॒बुधे॑+++(=प्रबोधनाय)+++ न॒ᳶ पुन॑र् ददः ॥+++(र५)+++   
</details>

<details><summary>Keith</summary>

O Agni, be thou wakeful;  
Let us be glad;  
Guard us to prosperity;  
Grant to us to wake again.
</details>

<details><summary>मूलम् (संयुक्तम्)</summary>

अग्ने॒ त्वꣳ सु जा॑गृहि व॒यꣳ सु म॑न्दिषीमहि गोपा॒य न॑स्स्व॒स्तये᳚ प्र॒बुधे॑ न॒ᳶ पुन॑र्ददः ।
</details>

<details><summary>मूलम्</summary>

अग्ने॒ त्वꣳ सु जा॑गृहि व॒यꣳ सु म॑न्दिषीमहि।  
गोपा॒य न॑स्स्व॒स्तये᳚ प्र॒बुधे॑ न॒ᳶ पुन॑र्ददः ॥
</details>

<details><summary>भट्टभास्करटीका</summary>

3संविशति - अग्ने त्वमित्यनुष्टुभा चतुष्पदया ॥ हे अग्ने त्वं सुजागृहि अनिद्र आस्स्व । त्वयि तथाकारिणि सति वयं सुमन्दिषीमहि सुष्ठु निर्भयास्स्वप्यास्म । मदि स्तुतिमोदमदस्वप्नकान्तिगतिषु । 'स्वपन्तं वै दीक्षितम्' इत्यादि ब्राह्मणम् । त्वं चास्मान्स्वपतो गोपाय रक्ष । 'सनाद्यन्ता धातवः' इति धातुत्वात्, धातोरित्यन्तोदात्तत्वम्, पादादित्वान्न निहन्यते । स्वस्तये अविनाशार्थम् । विभक्त्यन्तप्रतिरूपको निपातः । यद्वा - अस गतावित्यस्मात्सुपूर्वात् 'क्तिच्क्तौ च संज्ञायाम्' इति क्तिच्, कृदुत्तरपदप्रकृतिस्वरत्वम्, व्युत्पत्त्यनवधारणान्नावगृह्यते । शोभनगत्यर्थं गोपाय, यथा रक्षोभिर्न बाध्यामहे ।  
किञ्च – नोस्मान् पुनः पश्चान्मध्यरात्रे प्रबुधे प्रबोधनाय । सम्पदादित्वात्क्विप्, कृदुत्तरपदप्रकृतिस्वरत्वम् । प्रबोधार्थं ददः देहि, प्रबुद्धान्कुर्विति यावत् । ददातेर्लेटि 'लेटोडाटौ' इत्यडागमः । 'घोर्लोपो लेटि वा' इत्याकारलोपः । 'इतश्च लोपः' इतीकारलोपः ॥
</details>



________
<details><summary>भास्करोक्त-विनियोगः</summary>

प्रबुद्धं यजमानं वाचयति।
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/08/011/01_tvamagne_vratapA.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/08/011/01_tvamagne_vratapA.md"  newLevelForH1="5" includeTitle="false"> </div>  


<details><summary>मूलम्</summary>

त्वम॑ग्ने व्रत॒पा अ॑सि दे॒व आ मर्त्ये॒ष्वा ।     
त्वम् [6] य॒ज्ञेष्वीड्यः॑ ॥
</details>

<details><summary>भट्टभास्करटीका</summary>

4प्रबुद्धं यजमानं वाचयति - त्वमग्ने इति गायत्रीं त्रिपदां प्रतिष्ठानाम्नीम् 'विपरीता प्रीतष्ठा' इति वचनात् । व्याख्याता चेयमृक् 'उभा वामिन्द्राग्नी' इत्यनुवाके । 'अव्रत्यमिव वा एष करोति यो दीक्षितः' इत्यादि ब्राह्मणम् ॥
</details>


## सनीहारः
_____
________
<details><summary>भास्करोक्त-विनियोगः</summary>

सनि-हारान् वक्ष्यमाणान् प्रहिणोति।
</details>

<details open><summary>विश्वास-प्रस्तुतिः - ऋक्</summary>

विश्वे॑ दे॒वा अ॒भि मामा ऽव॑वृत्रन्+++(=अववर्तन्ताम्)+++ +++(- अपि तु प्रत्यावर्तन्ताम्)+++ -  
पू॒षा स॒न्या +++(=याच्ञालब्धेन हिरण्यादि-धनेन)+++ सोमो॒ राध॑सा +++(=देहप्रसाधकेन क्षौम-दुकूलादि-धनेन)+++,     
दे॒वस् स॑वि॒ता वसो᳚र् +++(सकाशात्)+++ +++(जीवद्धनात्मक-)+++वसु॒-दावा᳚+++(=दाता)+++। +++(र४)+++
</details>

<details><summary>Keith</summary>

All the gods have surrounded me,  
Pusan with gain, Soma with a gift,  
The god Savitr the giver of brightness.
</details>

<details><summary>मूलम् (संयुक्तम्)</summary>

विश्वे॑ दे॒वा अ॒भि मा माऽव॑वृत्रन्पू॒षा स॒न्या सोमो॒ राध॑सा दे॒वस्स॑वि॒ता वसो᳚र्वसु॒दावा
</details>

<details><summary>मूलम्</summary>

विश्वे॑ दे॒वा अ॒भि मा माऽव॑वृत्रन्...    
पू॒षा स॒न्या ....  +++(अ॒भि मा माऽव॑वृत्रन्)+++   
सोमो॒ राध॑सा ....  +++(अ॒भि मा माऽव॑वृत्रन्)+++

दे॒वस्स॑वि॒ता वसो᳚र्वसु॒दावा᳚  +++(अ॒भि मा माऽव॑वृत्रन्)+++ ।
</details>

<details><summary>भट्टभास्करटीका</summary>

5सनिहारान्प्रहिणोति - विश्वे देवा इत्येकपदया त्रिष्टुभा यजुरन्तया ॥ विश्वे सर्वेपि देवाः मामभ्याववृत्रन् । व्यत्ययेन परस्मैपदम् । आभिमुख्येन मां प्रत्यावर्तन्ताम्, धनान्यादायाभ्यागच्छन्त्विति यावत् । वृतेर्लुङि । 'द्युद्भ्यो लुङि' इति परस्मैपदम्, व्यत्ययेन च्लेश्चङादेशः 'बहुळं छन्दसि' इत्यडागमः ।

को देवः केन धनेनेत्याह - पूषा सन्या सनिना सनिमादाय मामागच्छतु । याच्ञालब्धं हिरण्यादिधनं सनिः, याच्ञानन्तरं दीयत इति कृत्वा । षणु दाने, 'खनिकषि' इत्यादिना कर्मणि इप्रत्ययः, 'उदात्तयणः' इति विभक्तेरुदात्तत्वम् ।  
सोमो राधसा आगच्छतु । राधो वासः क्षौमदुकूलादि, राध्यते प्रसाध्यतेनेन देह इति कृत्वा ।

यश्च देवस्सविता सर्वस्य प्रेरकः वसुदावा वसूनां प्रशस्तानां उस्रादिचेतनपदार्थानां दाता । 'आतो मनिन्' इति वनिपि, कृदुत्तरपदप्रकृतिस्वरत्वम् । सोपि वसोर्वसुनागच्छतु । सुपां सुपो भवन्तीति तृतीयैकवचनस्य षष्ठ्येकवचनम् । यद्वा - वसोर्वसुसमुदायात् कां चिदुस्रां हयं छागं वादायागच्छतु । 'चन्द्रमसि मम भोगाय भव' इत्यादि ग्रहणमन्त्रानुसारेण च एतेषां विशिष्टविषयत्वं द्रष्टव्यम् । 'अप वै दीक्षितात्सुषुपुषः' इत्यादि ब्राह्मणम् ॥
</details>


________
<details><summary>भास्करोक्त-विनियोगः</summary>

आहरन्तं दृष्ट्वा जपति।
</details>

<details open><summary>विश्वास-प्रस्तुतिः</summary>

रास्वेय॑त् सो॒मा ऽऽभूयो॑  
भर॒ मा पृ॒णन्+++(=पूरयन्)+++ पू॒र्त्या ।  
विरा॑धि॒+++(=वियुक्तो ऽकारि)+++ मा ऽहम् आयु॑षा ॥
</details>

<details><summary>Keith</summary>

O Soma, give so much, and bear more hither.  
May he that filleth never miss of fullness.  
Let me not be parted with life.
</details>

<details><summary>मूलम् (संयुक्तम्)</summary>

－ रास्वेय॑थ्सो॒माऽऽभूयो॑ भर॒ मा पृ॒णन्पू॒र्त्या वि रा॑धि॒ माऽहमायु॑षा
</details>

<details><summary>मूलम्</summary>

रास्वेय॑थ्सो॒माऽऽभूयो॑ भर॒ मा पृ॒णन्पू॒र्त्या ।  
वि रा॑धि॒ माऽहमायु॑षा ॥
</details>

<details><summary>भट्टभास्करटीका</summary>

6आहरन्तं दृष्ट्वा जपति - रास्वेति गायत्रीं त्रिपदाम् ॥
तत्र प्रथमे पादे आङस्सवर्णदीर्घत्वमकृत्वा छन्दो गणयेत् । द्वितीयस्तु इयादेशेन पूरयितव्यः 'भर मा पृणन्पूर्तिया' इति । 'वि राधि माहमायुषा' इति तृतीयस्स्वयमेवाष्टाक्षरः ।   
केचित्तु यजुरादिका एकपदा गायत्रीत्याहुः; आह च 'यदेतद्यजुर्न ब्रूयात्' इति । अस्मिन्पक्षे भरेत्यस्यापादादित्वान्निघातो न दुर्लभः, पूर्वत्र तु पादादित्वाद्व्यत्ययेन निघातो वेदितव्यः ।

हे सोम इयत् एतावत् इदं मया लब्धमिति हस्ताभिनयेन दर्शयन्नाह । इदं परिमाणमस्येति मतुपि 'किमिदम्भ्यां वो घः' इति वकारस्य च घादेशे 'इदंकिमोरीश्की' इतीशादेशस्य 'यस्य' इति लोपे प्रत्ययमात्रमवशिष्यते, तस्य सत्यपि पित्त्वे उदात्तनिवृत्तिस्वरेण इयादेश उदात्तः । एतावन्मे रास्व देहि । रा दाने, व्यत्ययेनात्मनेपदम्, सतिशिष्टोपि लसार्वधातुकस्वरः धातुस्वरेण बाध्यते व्यत्ययेनैव । यद्वा - रासृ शब्दे अनुदात्तेत् । 'बहुलं छन्दसि' इति शपो लुक्, 'तास्यनुदात्तेत्' इत्यादिना लसार्वधातुकानुदात्तत्वम् ।   
अयमर्थः - सोम यदिदं मया लब्धं एतन्मे शब्दय यथा ममैव भवति तथैव वक्तुमर्हसीति । यद्वा - रासतिरयं छन्दसि दाने वर्तते, दानार्थेषु नैरुक्तैः पठितत्वात् ।   
किञ्च - इतोपि भूयः बहुतरं धनमाभर । 'हृग्रहोर्भः' इति भत्वम् । 'यावत एव पशूनभि दीक्षेत' इति ब्राह्मणम् ।  
किञ्च - इदं चाप्यस्तु - अस्मान् पृणन् धनेन पूरयन् पुर[न?]स्स्वयमपि पूर्त्या धनपोषेण मा विराधि धनपोषेण वियुक्तो मा कारि । अहं चायुषा मा विरात्सि वियुक्तो माकार्षि । पॄ पालनपूरणयोः क्रैयादिकः; प्वादित्वाद्ध्रस्वः, शतरि कृते विकरणस्वरस्तु लसार्वधातुकस्वरेण न बाध्यत इति शतुरेवोदात्तत्वम्, सत्यामपि सतिशिष्टेन बाधायां 'श्नाभ्यस्तयोरातः' इत्याकारलोपे उदात्तनिवृत्तिस्वरेण शतुरेवोदात्तत्वम्, ततः क्तिनि तु सति 'ऋकारल्वादिभ्यः' इति निष्ठावद्भावे प्राप्ते 'न ध्याख्यापृमूर्छिमदाम्' इति प्रतिषिद्ध्यते, तत्र व्यत्ययेन विभक्तेरुदात्तत्वम् । यद्वा - पूर्यते पुरुषोनयेति पूर्तिः, धनस्येयं संज्ञा । 'क्तिच्क्तौ च संज्ञायाम्' इति क्तिचि । 'उदात्तयणो हर्ल्पूवात्' इति विभक्तेरुदात्तत्वम् ॥
</details>



________
<details><summary>भास्करोक्त-विनियोगः</summary>

हिरण्यं प्रतिगृह्णाति।
</details>

<details open><summary>विश्वास-प्रस्तुतिः</summary>

+++(हिरण्य!)+++ च॒न्द्रम्+++(=ह्लादकम्)+++ अ॑सि ।  
मम॒ भोगा॑य भव ।+++(र४)+++
</details>

<details><summary>Keith</summary>

Thou art gold;  
be for my enjoyment. 
</details>


<details><summary>मूलम् (संयुक्तम्)</summary>

च॒न्द्रम॑सि॒ मम॒ भोगा॑य भव
</details>

<details><summary>मूलम्</summary>

च॒न्द्रम॑सि ।  
मम॒ भोगा॑य भव ।
</details>

<details><summary>भट्टभास्करटीका</summary>

7हिरण्यं प्रतिगृह्णाति - चन्द्रमसीति ॥ चन्द्रं ह्लादनमसि सर्वेषाम् । चदि आह्लादने, 'स्फायितञ्चि' इत्यादिना रक्प्रत्ययः । ईदृक्त्वं प्राणिनां क्षीरप्रदानेनासि । शिष्टं स्पष्टम् । वस निवासे, 'स्फायितञ्चि' इत्यादिना रक्प्रत्ययः। मम भोगाय दानाद्युपभोगाय भव पर्याप्नुहि ॥
</details>

________
<details><summary>भास्करोक्त-विनियोगः</summary>

वस्त्रं प्रतिगृह्णाति।
</details>

<details open><summary>विश्वास-प्रस्तुतिः</summary>

वस्त्र॑म्+++(=आच्छादनम्)+++ असि।  
मम॒ भोगा॑य भव ।
</details>

<details><summary>Keith</summary>

Thou art raiment;  
be for my enjoyment. 
</details>

<details><summary>मूलम् (संयुक्तम्)</summary>

वस्त्र॑मसि॒ मम॒ भोगा॑य भव
</details>

<details><summary>मूलम्</summary>

वस्त्र॑मसि।  
मम॒ भोगा॑य भव ।
</details>

<details><summary>भट्टभास्करटीका</summary>

8वस्त्रं प्रतिगृह्णाति - वस्त्रमिति ॥ वस्त्रं छादनम्, वस आच्छादने, येन देहस्संछाद्यते । समानमन्यत् । 'हुयामाश्रुवसिभ्यस्त्रन्' इति त्रन्प्रत्ययः ॥

- मम भोगाय दानाद्युपभोगाय भव पर्याप्नुहि ॥
</details>


________
<details><summary>भास्करोक्त-विनियोगः</summary>

उस्रां प्रतिगृह्णाति।
</details>

<details open><summary>विश्वास-प्रस्तुतिः</summary>

+++(क्षीरादिप्रदानेन)+++ उ॒स्रा+++(=वासहेतुः)+++ ऽसि॑ ।  
मम॒ भोगा॑य भव ।  
</details>

<details><summary>Keith</summary>

Thou art a cow;  
be for my enjoyment. 
</details>

<details><summary>मूलम् (संयुक्तम्)</summary>

उस्राऽसि॒ मम॒ भोगा॑य भव
</details>


<details><summary>मूलम्</summary>

उ॒स्राऽसि॑ ।  
मम॒ भोगा॑य भव ।
</details>

<details><summary>भट्टभास्करटीका</summary>

9उस्रां प्रतिगृह्णाति - उस्रेति । उस्रा वासहेतुस्त्वं प्राणिनां क्षीरादिप्रदानेन असि । शिष्टं स्पष्टम् । वस निवासे, 'स्फायितञ्चि' इत्यादिना रक्प्रत्ययः, वच्यादिना सम्प्रसारणम्, बहुळवचनात् 'शासिवसिघसीनाम्' इति षत्वाभावः ॥

- [ मम भोगाय दानाद्युपभोगाय भव पर्याप्नुहि ॥]
</details>


## अनुदेशनम्
________
<details><summary>भास्करोक्त-विनियोगः</summary>

</details>

<details open><summary>विश्वास-प्रस्तुतिः</summary>

हयो॑ऽसि ।  
मम॒ भोगा॑य भव ।
</details>

<details><summary>Keith</summary>

Thou art a horse;  
be for my enjoyment [2]. 
</details>
_____

<details><summary>मूलम् (संयुक्तम्)</summary>

हयो॑ऽसि॒ मम॒ भोगा॑य भव [7]
</details>

<details><summary>मूलम्</summary>

हयो॑ऽसि ।  
मम॒ भोगा॑य भव ।
</details>

<details><summary>भट्टभास्करटीका</summary>

10अश्वं प्रतिगृह्णाति - हय इति ॥ हय गतिकान्त्योः । हयिता विक्रमितासि । पचाद्यचि 'वृषादीनां च' इत्याद्युदात्तत्वं । गतमन्यत् । 'विश्वजनादीनां छन्दसि वेति वक्तव्यम्' इति भवेत्यस्य संहितायां 'छे च' इति तुगभावः ॥

- [मम भोगाय दानाद्युपभोगाय भव पर्याप्नुहि ॥]
</details>



________
<details><summary>भास्करोक्त-विनियोगः</summary>

</details>

<details open><summary>विश्वास-प्रस्तुतिः</summary>

+++(हे अज!)+++ छागो॑+++(=छेदगो)+++ ऽसि ।  
मम॒ भोगा॑य भव ।
</details>

<details><summary>Keith</summary>

Thou art a goat; be for my enjoyment. 
</details>

<details><summary>मूलम् (संयुक्तम्)</summary>

छागो॑ऽसि॒ मम॒ भोगा॑य भव
</details>

<details><summary>मूलम्</summary>

छागो॑ऽसि ।  
मम॒ भोगा॑य भव ।
</details>

<details><summary>भट्टभास्करटीका</summary>

11छागं प्रतिगृह्णाति - छाग इति ॥ छदनमगतिर्वा छातेरर्थः । छातीति छा[ग]ः । यद्वा - छादनं छेदनं गच्छति करोति जानातीति वा छागः । 'अन्यत्रापि दृश्यते' इति गमेर्डः, पृषोदरादित्वात्स्वरूपविशेषः स्वरविशेषश्चानुसरणीयः, संस्कारविशेषनिर्णयान्नावगृह्यते । ईदृशस्त्वं मम भोगाय भव छेत्ता मा भूः ॥

- [ मम भोगाय दानाद्युपभोगाय भव पर्याप्नुहि ॥]
</details>


________
<details><summary>भास्करोक्त-विनियोगः</summary>

</details>

<details open><summary>विश्वास-प्रस्तुतिः</summary>

मे॒षो॑ +++(=अभिभविता)+++ ऽसि ।  
मम॒ भोगा॑य भव।
</details>

<details><summary>Keith</summary>

Thou art a ram; be for my enjoyment.
</details>

<details><summary>मूलम् (संयुक्तम्)</summary>

मे॒षो॑ऽसि॒ मम॒ भोगा॑य भव
</details>

<details><summary>मूलम्</summary>

मे॒षो॑ऽसि ।  
मम॒ भोगा॑य भव।
</details>

<details><summary>भट्टभास्करटीका</summary>

12मेषं प्रतिगृह्णाति - मेष इति ॥ मेषः अभिभविता । मिष स्पर्धायाम्, पचाद्यच्, असीत्यनेन संहितायां 'स्वरितो वानुदात्ते पदादौ' इति स्वर्यते । शिष्टं स्पष्टम् । सर्वत्र लिङ्गसङ्ख्ययोरविवक्षा ॥

- [ मम भोगाय दानाद्युपभोगाय भव पर्याप्नुहि ॥]
</details>




________
<details><summary>भास्करोक्त-विनियोगः</summary>

नष्टां मृतां वानुदिशति।
</details>

<details open><summary>विश्वास-प्रस्तुतिः</summary>

वा॒यवे᳚ त्वा +++(ऽनुदिशामि)+++।+++(र५)+++
</details>

<details><summary>Keith</summary>

To Vayu thee
</details>

<details><summary>मूलम् (संयुक्तम्)</summary>

वा॒यवे᳚ त्वा॒ वरु॑णाय त्वा॒ निर्ऋ॑त्यै त्वा रु॒द्राय॑ त्वा
</details>

<details><summary>मूलम्</summary>

वा॒यवे᳚ त्वा ।
</details>

<details><summary>भट्टभास्करटीका</summary>

13नष्टां मृतां वानुदिशति - वायव इति ॥ त्वां नष्टां मृतां वा वायवेनुदिशामीति शेषः, ददामीत्यर्थः । 'यदेवमेता नानुदिशेत्' इत्यादि ब्राह्मणम् ॥
</details>


________
<details><summary>भास्करोक्त-विनियोगः</summary>

अप्सु वा पाशे वा मृताम् अनुदिशति।
</details>

<details open><summary>विश्वास-प्रस्तुतिः</summary>

वरु॑णाय त्वा  +++(ऽनुदिशामि)+++।
</details>

<details><summary>Keith</summary>

to Varuna thee
</details>

<details><summary>मूलम्</summary>

वरु॑णाय त्वा ।
</details>

<details><summary>भट्टभास्करटीका</summary>

14अप्सु वा पाशे वा मृतामनुदिशति - वरुणाय त्वेति ॥
</details>



________
<details><summary>भास्करोक्त-विनियोगः</summary>

या सं वा शीर्यते गर्तं वा पद्यते ताम् अनुदिशति।
</details>

<details open><summary>विश्वास-प्रस्तुतिः</summary>

निर्ऋ॑त्यै त्वा +++(ऽनुदिशामि)+++।
</details>

<details><summary>Keith</summary>

to Nirrti thee
</details>

<details><summary>मूलम्</summary>

निर्ऋ॑त्यै त्वा।
</details>


<details><summary>भट्टभास्करटीका</summary>

15या सं वा शीर्यते गर्तं वा पद्यते तामनुदिशति - निर्ऋत्यै त्वेति ॥ प्रादिसमासः । निर्गता ऋतेः निर्ऋतिः । अव्ययपूर्वपदप्रकृतिस्वरत्वम् ॥
</details>


________
<details><summary>भास्करोक्त-विनियोगः</summary>

यामहिर्व्याघ्रो वा हन्ति तामनुदिशति।
</details>

<details open><summary>विश्वास-प्रस्तुतिः</summary>

रु॒द्राय॑ त्वा  +++(ऽनुदिशामि)+++।+++(र५)+++
</details>

<details><summary>Keith</summary>

to Rudra thee!
</details>

<details><summary>मूलम्</summary>

रु॒द्राय॑ त्वा ।
</details>

<details><summary>भट्टभास्करटीका</summary>

10यामहिर्व्याघ्रो वा हन्ति तामनुदिशति - रुद्राय त्वेति ॥
</details>



## अपाम् उत्तरणम्

________
<details><summary>भास्करोक्त-विनियोगः</summary>

दीक्षितो ऽप उत्तरति।
</details>

<details open><summary>विश्वास-प्रस्तुतिः - ऋक्</summary>

देवी॑र् आपो अपान्नपा॒द्+++(=जलाग्निः, अपां नप्ता)+++ य ऊ॒र्मि-ह॑वि॒ष्यः॑ ।  
इन्द्रि॒यावा᳚न्+++(=वीर्यवान्)+++ म॒दिन्त॑म॒स्+++(=मादयितृतमः)+++ तव्ँ वो॒ माऽव॑क्रमिषम्॥+++(4)+++
</details>

<details><summary>Keith</summary>

O divine waters, son of the waters, the stream  
Fit for oblation, mighty, most exhilarating,
That stream of yours may I not step upon.
</details>


<details open><summary>विश्वास-प्रस्तुतिः</summary>

+++(युष्मत्प्रसादाद् अहं यज्ञारूपम्)+++ अच्छि॑न्न॒न् तन्तु॑म् पृथि॒व्या +++(सेतुम्)+++ अनु॑ गेषम्+++(=गच्छेयम्)+++।  
+++(तेन नानुक्रमणम् इति भावः। 'सेतुमेव कृत्वात्येति' इति ब्राह्मणम् ॥)+++
</details>

<details><summary>Keith</summary>

Along an unbroken web of earth may I go.
</details>

<details><summary>मूलम्</summary>

देवी॑रापो अपान्नपा॒द् य ऊ॒र्मिह॑वि॒ष्यः॑ ।  
इन्द्रि॒यावा᳚न्म॒दिन्त॑म॒स्तव्ँवो॒ माऽव॑क्रमिषम्॥ +++(गायत्री)+++

अच्छि॑न्न॒न्तन्तु॑म्पृथि॒व्या अनु॑ गेषम्। +++(यजुः)+++
</details>

<details><summary>प्रदीप-टिप्पनी</summary>

अत्र छन्दोविषये अनुष्टुप्－त्रिष्टुबिति द्वेधा उल्लेखः कृतः । त्रिष्टुप्त्वेन विभागे १८－११－१२ अक्षरणि भवन्ति। यथा

[देवी॑रापो अपान्नपा॒द्य ऊ॒र्मिर्ह॑वि॒ष्य॑ इन्द्रि॒यावा᳚न् ।   
     म॒दिन्त॑म॒स्तव्ँवो॒ माऽव॑क्रमिष॒म्।  
     अच्छि॑न्न॒न्तन्तु॑म्पृथि॒व्या अनु॑ गेषम्।]  इति ।  
     कथम् उपरिष्ठात् ज्योतिस् त्रिष्टुप् सम्पादनीयेति विचारणीयम्
</details>



<details><summary>भट्टभास्करटीका</summary>

17दीक्षितोप उत्तरति - देवीराप इति उपरिष्टाज्ज्योतिषा त्रिष्टुभाष्टाक्षरचतुर्थया ।   
केचिदिमामनुष्टुभं यजुरन्तामाचक्षते, तेषाम् 'अच्छिन्नम्' इत्यादि यजुः ॥

हे देवीरापः । 'विभाषितं विशेषवचने बहुवचनम्' इति पूर्वस्य विद्यमानत्वात् आप इति निहन्यते । हे अपां नपात् - चतुर्थो नप्ता; अपां नप्तः; अग्नेराहुतिः, आहुत्या आदित्यः, आदित्याद्वृष्टिः; अद्भ्य ओषधयः, ओषधीभ्योन्नं, अन्नादग्निः, इत्युभयथापि अपान्नपात् अग्निः । न पातयतीति नपात्, क्विपि णिलोपः, नञ्समासे 'नभ्राण्नपात्' इति नलोपाभावः; आपो इत्यस्य संहितायां 'आपो जुषाणः' इत्यादिना प्रकृतिभावः, 'सुबामन्त्रिते पराङ्गवत्सरे' इत्यपामित्यस्य पराङ्गवद्भावः, तेन षष्ठ्यामन्त्रितसमुदायो निहन्यते । युष्मदीयो य ऊर्मिर्हविष्यः । हविरर्हतीति 'छन्दसि च' इति यत्प्रत्ययः । इन्द्रियावान् वीर्यवान् । 'मन्त्रे सोमाश्वेन्द्रिय' इति दीर्घः । मदिन्तमः मादयितृतमः । मदी हर्षे, अस्मादन्तर्भावितण्यर्थात् 'शमित्यष्टाभ्यो घिनुण्' इति घिनुण्, घटादित्वात् 'मितां ह्रस्वः' इति ह्रस्वत्वम्, 'नाद्घस्य' इति तमपो नुडागमः । तं तादृशं वो युष्मत्सम्बन्धिनमूर्मिं मावक्रमिषं पद्भ्यामवक्रम्य मागाम् । 'नेटि' इति वृद्धिप्रतिषेधः ।

ननु क्रियमाणमेव कथं अपह्रियते तत्राह - युष्मत्प्रसादादहं अच्छिन्नं तन्तुं यज्ञाख्यमनुगेषं अनुगतो भूयासमविघ्नेन प्राप्यासम् । को हि हविष्यत्वादिगुणविशिष्टं युष्मदीयमूर्मिं वृथावक्रामेत् । तस्माद्यज्ञ एवायं मया युष्मदवक्रमणरूपोनुष्ठीयत इति भावः । गा स्तुतौ छन्दसि जौहोत्यादिकः, तस्माद्धातूनामनेकार्थत्वात् गतिकर्मणः आशिषि लिङि 'लिङ्याशिष्यङ्', आतो लोपः, यासुडादि । यद्वा - 'दृष्टानुविधिः छन्दसि' इति इण एव चाशिषि लिङि गादेशः । कस्यायमच्छिन्नतन्तुत्वेन यज्ञो रूप्यते तत्राह – पृथिव्या अयमच्छिन्नस्तन्तुः, पृथिव्यवयवानुस्यूतावयवत्वात् । अन्यत्र हि दीक्षन्ते अन्यत्र देवान्यजन्ते अन्यत्रावभृथमवयन्तीति पृथिव्यां तायमानत्वात् तन्तुरेवायं पृथिव्याः । 'उदात्तयणः' इति पृथिव्याः परस्या विभक्तेरुदात्तत्वम् । तस्माद्यज्ञरूपत्वात् युष्माभिर्युष्मदवक्रमणं सोढव्यमिति । यद्वा - सेतुत्वेनायं यज्ञो रूप्यते । स हि पृथिव्या उभयतीरस्पर्शित्वात् अच्छिन्नस्तन्तुरिति वक्तुं शक्यते । तमेवाहमनुगच्छामि । सेतुना हि गच्छन्नपोतिक्रामन्नप्यपो नातिक्रामति । तस्माद्यज्ञाख्येन सेतुना युष्मानतिक्रमतो मे नापराध इति । 'सेतुमेव कृत्वात्येति' इति ब्राह्मणम् ॥
</details>


## देवयजन-प्राप्तिः

________
<details><summary>भास्करोक्त-विनियोगः</summary>

प्रयाणे कर्तव्ये प्रयाति।
</details>

<details open><summary>विश्वास-प्रस्तुतिः</summary>

भद्राद् अ॒भि श्रेय॒ᳶ प्रेहि॑  ।  
बृह॒स्पति॑ᳶ पुरए॒ता ते॑ अ॒स्तु ।

+++('ब्रह्म वै देवानां बृहस्पतिस् तम् एवान्वारभते' इत्यादि ब्राह्मणम् ॥)+++
</details>

<details><summary>Keith</summary>

From good to better do thou advance.  
May Brhaspati be thy leader
</details>

________
<details><summary>भास्करोक्त-विनियोगः</summary>

देवयजनाद् अर्वाग् यत्र वत्स्यन् भवति तद् अवस्यति।
</details>

<details open><summary>विश्वास-प्रस्तुतिः</summary>

+++(देवयजनात् परम्)+++ अथ॑+ई॒म् अव॑स्य॒+++(=अवसितो भव)+++ वर॒ +++(प्रदेशे)+++ आ पृ॑थि॒व्याः।
</details>

<details><summary>Keith</summary>

Then set him free, on the chosen spot of earth.
</details>

________
<details><summary>भास्करोक्त-विनियोगः</summary>

आदित्यम् उद्यन्तम् उपतिष्ठते।
</details>

<details open><summary>विश्वास-प्रस्तुतिः</summary>

आ॒रे+++(=दूरे)+++ शत्रू᳚न् कृणुहि॒ सर्व॑वीर+++(<-बहुव्रीहिः)+++ ।
</details>

<details><summary>Keith</summary>

Drive afar the foes with all thy strength.
</details>

________
<details><summary>भास्करोक्त-विनियोगः</summary>

यत्र यक्ष्यमाणो भवति तद्-अभिप्रेतं देव-यजनम् अधितिष्ठति।
</details>

<details open><summary>विश्वास-प्रस्तुतिः</summary>

आ+इ॒दम् अ॑गन्म देव॒यज॑नम् +++(स्थानं)+++ पृथि॒व्या   
विश्वे॑ दे॒वा यद् अजु॑षन्त॒+++(=असेवन्त)+++ पूर्वे॑।   
ऋ॒ख्सा॒माभ्या॒य्ँ यजु॑षा +++(च यागं)+++ स॒न्तर॑न्तो  
रा॒यस्पोषे॑ण॒+++(=धनपुष्टिभ्यां)+++ सम् इ॒षा म॑देम ॥ [8]
</details>

<details><summary>Keith</summary>

We have come to the place on earth for sacrifice to the gods,  
Wherein aforetime all the gods rejoiced.  
Accomplishing (the rite) with Rc, Saman, and Yajus,  
Let us rejoice in fullness of wealth, in sustenance.
</details>
