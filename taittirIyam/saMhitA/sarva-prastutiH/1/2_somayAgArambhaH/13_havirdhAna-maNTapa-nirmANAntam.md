+++
title = "१३ हविर्धान-मण्टप-निर्माणान्तम्"
short_title = "१३"

+++
१३ हविर्धान-मण्टप-निर्माणान्तम्

उत्तरवेदिसमीपवर्ति-हविर्धान-प्रवर्तनम्, हविर्धान-मण्टपनिर्माणम्।

३ विराट्गायत्री
१ जगती
६ द्विपदा त्रिष्टुप्
४ गायत्री
५, ८-९ त्रिष्टुप्
एकपदा विराट्   
सोमऋषिः


________
<details><summary>भास्करोक्त-विनियोगः</summary>

शाला-मुखीये ऽग्नौ शामित्रं जुहोति - युञ्जत इति जगत्या ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/05/081/01_yunjate_mana.md"  newLevelForH1="5" includeTitle="plain" title="विश्वास-प्रस्तुतिः"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/05/081/01_yunjate_mana.md"  newLevelForH1="5" includeTitle="false"> </div>  

________
<details><summary>भास्करोक्त-विनियोगः</summary>

अक्षोत्सर्जने जपति।
</details>

<details open><summary>विश्वास-प्रस्तुतिः</summary>

सु॒वाग् दे॑व॒ दुर्या॒ꣳ॒+++(=गृहान्)+++ आ व॑द। +++('वरुणो वा एष दुर्वागुभयतो बद्धो यदक्षः' इत्यादि ब्राह्मंणम् ।)+++  
+++(हे अक्षौ!)+++ देव॒-श्रुतौ॑ दे॒वेष्व् आ घो॑षेथाम्।
</details>

<details><summary>Keith</summary>

With fair voice, O god, do thou address the dwelling.  
Ye two, famed among the gods, make proclamation among the gods.
</details>

<details><summary>मूलम्</summary>

सु॒वाग्दे॑व॒ दुर्या॒ꣳ॒ आ व॑द देव॒श्रुतौ॑ दे॒वेष्वा घो॑षेथाम्।
</details>

<details><summary>भट्टभास्कर-टीका</summary>

2अक्षोत्सर्जने जपति - सुवागिति ॥ हे **देव** देवनशील अक्षेषु **सुवाक्** शोभनवाक् भूत्वा **दुर्यान्** गृहान् यजमानस्य सम्बन्धिन **आवद** आभिमुख्येन वद, कल्यणीं गृहाणां शान्तिकरीं वाचं वदेत्यर्थः । 'नञ्सुभ्याम्' इत्युत्तरपदान्तोदात्तत्वं सुवागिति । दुर्यान् इति नकारस्य पूर्ववद् रुत्वादि । 'वरुणो वा एष दुर्वाग् उभयतो बद्धो यद् अक्षः' इत्यादि ब्राह्मंणम् ।

अथ **देव-श्रुतौ देवेष्व् आघोषेथाम्** इत्यस्य द्विवचनान्तत्वान् न पूर्वेण सम्बन्धः । आचार्यवचनाच् च, "वाग् देव दुर्यान् आवदे"त्य् एवं तत्र जपति इति । द्विवचन-सम्बन्धाद् एवोपरितनेनाक्ष-धुरो ऽवाञ्जने न च सम्बध्यते । न च प्रकरणाद् उत्कृष्य विकृतिम् आसाद्य यद् अयं करिष्यति तत् प्रतीयते । तस्माद् अत्रैव विनियोगः कल्पयितव्यः । स च वचनात् पुल्लिङ्गाच् चाक्ष-द्वयोत्सर्जनजपे युक्त इव लक्ष्यते ।

अयमर्थः - देवाश् शृण्वन्ति यौ तौ **देवश्रुतौ** । कर्मणि क्विप्, निष्ठायां वा, 'परादिश्छन्दसि बहुलम्' इति उत्तरपदाद्युदात्तत्वम् । हे अक्षौ ईदृशौ युवां आत्मीयोत्सर्जनेन देवेष्वाघोषेथाम्, अयं यजमानो युष्मान्यजत इत्येवं महता शब्देन घोषणं कुरुतम् । घुषि कान्तिकरणे उदात्त अनुदात्तेत् भौवादिकः ॥
</details>



________
<details><summary>भास्करोक्त-विनियोगः</summary>

अक्ष-धुरम् अवाञ्जयति।
</details>

<details open><summary>विश्वास-प्रस्तुतिः</summary>

आ नो॑ वी॒रो जा॑यताङ् कर्म॒ण्यो॑+++(=कर्मयोग्यः)+++  
यꣳ सर्वे॑ ऽनु॒जीवा॑म॒ यो ब॑हू॒नाम् अस॑द् व॒शी ।  
</details>

<details><summary>Keith</summary>

For us be born a hero of great deeds,  
On whom we may all depend,  
Who shall be ruler over many.
</details>

<details><summary>मूलम् (संयुक्तम्)</summary>

आ नो॑ वी॒रो जा॑यताङ्कर्म॒ण्यो॑
यꣳ सर्वे॑ऽनु॒जीवा॑म॒ यो ब॑हू॒नामस॑द्व॒शी ।
</details>

<details><summary>मूलम्</summary>

आ नो॑ वी॒रो जा॑यताङ्कर्म॒ण्यो॑ ....
यꣳ सर्वे॑ऽनु॒जीवा॑म॒ यो ब॑हू॒नामस॑द्व॒शी ।
</details>

<details><summary>भट्टभास्कर-टीका</summary>

8अक्षधुरमवाञ्जयति - आ न इति ॥ नः अस्माकं वीरः पुत्रादिकः कर्मण्यः कर्मयोग्यः आजायताम् । 'कर्मणि साधुः' इति यत् ।

पुनरपि विशेष्यते - यं सर्वेपि च वयमनुजीवामः । लेटि सलोपः । यश्च बहूनां वशी नियन्तृत्वादिशक्तिमान् असत् स्यात् । अस्तेर्लेटि 'इतश्च लोपः', 'लेटोडाटौ' इत्यडागमः ।

इयं च विराड् गायत्री, प्रथमे पादे द्व्यक्षराधिक्यात् । पुरउष्णिक्प्रथमस्य पादस्य द्वादशाक्षरत्वात्, द्वाभ्यामूनत्वाच्च विराडुष्णिक् । तत्र 'यं सर्वेनुजीवामः' इति द्वितीयः पादः ॥
</details>



________
<details><summary>भास्करोक्त-विनियोगः</summary>

4दक्षिणस्यां चक्रवर्तिन्यां जुहोति - इदमिति गायत्र्या ॥ 

यतः - इदं विष्णुरेव स्वयं विचक्रमे विक्रमते यद्धविर्धानं विक्रमते।
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/022/17_idaM_viShNurvi.md"  newLevelForH1="5" includeTitle="plain" title="विश्वास-प्रस्तुतिः"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/022/17_idaM_viShNurvi.md"  newLevelForH1="5" includeTitle="false"> </div>



________
<details><summary>भास्करोक्त-विनियोगः</summary>

5उत्तरस्यां वर्तन्यां जुहोति - इरावतीति त्रिष्टुभा ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/07/099/03_irAvatI_dhenumatI.md"  newLevelForH1="5" includeTitle="plain" title="विश्वास-प्रस्तुतिः"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/07/099/03_irAvatI_dhenumatI.md"  newLevelForH1="5" includeTitle="false"> </div>  

________
<details><summary>भास्करोक्त-विनियोगः</summary>

हविर्-धाने प्रवर्तयन्ति।
</details>

<details open><summary>विश्वास-प्रस्तुतिः</summary>

+++(हे हविर्धाने!)+++ प्राची॒ प्रेत॑म्+++(=गच्छतम्)+++। अ-ध्व॒रङ् क॒ल्पय॑न्ती, ऊ॒र्ध्वय्ँ य॒ज्ञन् न॑यत॒म् - मा जी᳚ह्वरतम्+++(=कुटिलं कार्ष्टम्)+++ ।  
</details>

<details><summary>Keith</summary>

Come ye two then forward, ordaining the offering; bring upward the sacrifice; do not falter.  
</details>


<details><summary>मूलम्</summary>

प्राची॒ प्रेत॑मध्व॒रङ्क॒ल्पय॑न्ती ऊ॒र्ध्वय्ँय॒ज्ञन्न॑यत॒म्मा जी᳚ह्वरतम् ।
</details>

<details><summary>भट्टभास्कर-टीका</summary>

हविर्धाने प्रवर्तयन्ति - प्राची इति द्विपदया त्रिष्टुभा जगत्या वा ॥  
हे हविर्धाने **प्रची** प्रागंचितगमनवती **प्रेतं** प्रकर्षेणेतं गच्छतम् । **अध्वरं** बाधकरहितं यज्ञं **कल्पयन्ती** अभिमतसम्पादनसमर्थं कुर्वाणे । 'शप्श्यनोर्नित्यम्' इति नुम् ।   
किञ्च – **ऊर्ध्वं** उपरि देवान्प्रति **यज्ञं नयतं** प्रापयतम् ।  
किञ्च - **मा जीह्वरतं** मा कुटिलं कार्ष्टम्, मा अदेवगामिनं कुरुतम् । ह्वृ कौटिल्ये, हेतुमण्ण्यन्ताल्लुङि चङादि ॥
</details>



________
<details><summary>भास्करोक्त-विनियोगः</summary>

अध्वर्यू हविर्धाने स्थापयतः।  
</details>

<details open><summary>विश्वास-प्रस्तुतिः</summary>

अत्र॑ रमेथा॒व्ँ वर्ष्म॑न् पृथि॒व्याः ।
</details>

<details><summary>Keith</summary>

There rest on the height of the earth.
</details>

<details><summary>मूलम्</summary>

अत्र॑ रमेथा॒व्ँवर्ष्म॑न्पृथि॒व्याः ।
</details>

<details><summary>भट्टभास्कर-टीका</summary>

7अध्वर्यू हविर्धाने स्थापयतः - अत्रेति विराजैकपदया ॥ अत्रैतस्मिन्वर्ष्मन् पृथिव्यास्सम्बन्धिन्युच्छ्रिते देशे रमेथाम् अत्रैव स्थातुं रुचिं भजतम् । 'सुपां सुलुक्' इति वर्ष्मणस्सप्तम्या लुक् । 'नञ्सम्बुद्ध्योः' इति नलोपाभावः । 'उदात्तयणः' इति पृथिव्या विभक्तेरुदात्तत्वम् ॥
</details>

________
<details><summary>भास्करोक्त-विनियोगः</summary>

8अध्वर्यू हविर्धानयोर्मध्यौ निघ्नतः - दिव इति त्रिष्टुभा ॥
</details>

<details open><summary>विश्वास-प्रस्तुतिः - ऋक्</summary>

दि॒वो वा॑ +++(हे)+++ विष्णव् उ॒त वा॑ पृथि॒व्या  
म॒हो वा॑ +++(हे)+++ विष्णव् उ॒त वा॒ ऽन्तरि॑ख्षात् ।  
हस्तौ॑ पृणस्व+++(=पूरय)+++ ब॒हुभि॑र् वस॒व्यै॑र्+++(=धनसमूहैः)+++  
आ प्र य॑च्छ दख्षि॑णा॒द् ओत स॒व्यात् ॥
</details>

<details><summary>Keith</summary>

From the sky, O Visnu, or from the earth,  
Or from the great (sky), or from the atmosphere,  
Fill thy hands with many good things,  
Give to us [2] from right and from left.  
</details>

<details open><summary>विश्वास-प्रस्तुतिः</summary>

दि॒वो वा॑ विष्णवु॒त वा॑ पृथि॒व्या म॒हो वा॑ विष्णवु॒त वा॒ऽन्तरि॑ख्षा॒द्धस्तौ॑ पृणस्व ब॒हुभि॑र्वस॒व्यै॑रा प्र य॑च्छ [26] दख्षि॑णा॒दोत स॒व्यात् ॥
</details>

<details><summary>मूलम्</summary>

दि॒वो वा॑ विष्णवु॒त वा॑ पृथि॒व्या म॒हो वा॑ विष्णवु॒त वा॒ऽन्तरि॑ख्षात् ।  
हस्तौ॑ पृणस्व ब॒हुभि॑र्वस॒व्यै॑रा प्र य॑च्छ दख्षि॑णा॒दोत स॒व्यात् ॥
</details>

<details><summary>भट्टभास्कर-टीका</summary>

हे **विष्णो** व्यापकात्मन् **दिवो** वा देवलोकाद्वा **उत वा** अपि वा **पृथिव्याः महो वा** महतो वा इतो दिवः पृथिव्याश्च महतोन्यस्माद्वा कुतश्चिन् महर्लोकादेः । महतेः क्विबन्तात् पञ्चम्येकवचने 'सावेकाचः' इति विभक्तेरुदात्तत्वम् । हे **विष्णो** । पुनरामन्त्रणम् आदरार्थम् । अथवा अन्तरिक्षात् आनीतैरित्यवगम्यते । **बहुभिर् वसव्यैः** बहूनां धनानां समूहैः । 'वसोस्समूहे च' इति यत् । हस्तौ मदीयौ **पृणस्व** पूरय, महाधनं मां कुर्वित्यर्थः । हस्त पूरणत्वेन महाधनत्वं लक्ष्यते । लोके हि महाधनः पूर्णहस्त इत्युच्यते, धनहीनो रिक्तहस्त इति । तस्माद्बहुभिर्धनराशिभिः वर्धमानं मां कुर्विति प्रतिपादितं भवति ।   
पुनरपि देवस्यौदार्यातिशयप्रकटनार्थमाह - आ दक्षिणाद्धस्तात्प्रसारितात् उत अपि च आ च सव्याद्धस्तात् वसुराशिं प्रयच्छ, प्रसारितयोर्दक्षिणसव्ययोर्हस्तयोः अन्तराळं यावता धनपुञ्जेन पूर्यते तावद्देहीत्यर्थः । अथ वा बहुभिर्वसव्यैः द्युलोकादिभ्य आनीतैस्त्वदीयौ हस्तौ पूरय, प्रभूतं धनराशिं हस्ताभ्यां गृहाणेत्यर्थः । ततस्तं प्रभूतं धनराशिं दक्षिणाद्धस्तादाप्रयच्छ, सव्याच्चाप्रयच्छ । तस्मादाभिमुख्येन धनराशिं निस्सारय, हस्त[विशेषो] न निरूपणीयः । अधि[आ]कारेणाभिमुख्यं योस्याध्वनो ग्रामादागच्छतीति यथा । अत एव द्वाभ्यामपि पञ्चम्यन्ताभ्यामावृत्तस्सम्बध्यते । प्रशब्दंस्तु विपर्यासान्नावर्तते । 'दक्षिणस्यादिगाख्यायाम्' इति दक्षिणशब्द आद्युदात्तः ॥
</details>


________
<details><summary>भास्करोक्त-विनियोगः</summary>

अध्वर्यू मेध्यौ बध्नीतः - विष्णोर्नुकमिति त्रिष्टुभा ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/154/01_viShNornu_kaM.md"  newLevelForH1="5" includeTitle="plain" title="विश्वास-प्रस्तुतिः"> </div>  


<div class="js_include" url="/vedAH_Rk/shAkalam/saMhitA/sarvASh_TIkAH/01/154/01_viShNornu_kaM.md"  newLevelForH1="5" includeTitle="false"> </div>  

<details><summary>मूलम् (संयुक्तम्)</summary>

विष्णो॒र्नुक॑व्ँवी॒र्या॑णि॒ प्र वो॑च॒य्ँयᳶ पार्थि॑वानि विम॒मे रजाꣳ॑सि॒ यो अस्क॑भाय॒दुत्त॑रꣳ स॒धस्थ॑व्ँविचकमा॒णस्त्रे॒धोरु॑गा॒यः
</details>


________

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/2_somayAgArambhaH/13_havirdhAna-maNDapa-nirmANam/viShNo_rarATam.md"  newLevelForH1="5" includeTitle="false"> </div>  


इति द्वितीये प्रपाठके त्रयोदशोनुवाकः
