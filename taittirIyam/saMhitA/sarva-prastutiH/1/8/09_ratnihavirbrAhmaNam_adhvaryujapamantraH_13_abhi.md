+++
title = "०९ रत्निहविर्ब्राह्मणम्, अध्वर्युजपमन्त्रः १३, अभिषेचनीयदीक्षिणीयाविधायकं ब्राह्मणम्"

+++

विश्वेदेवा ऋषयः


<details><summary>मूलम् (संयुक्तम्)</summary>

बा॒र्ह॒स्प॒त्यञ्च॒रुन्निर्व॑पति ब्र॒ह्मणो॑ गृ॒हे शि॑तिपृ॒ष्ठो दख्षि॑णै॒न्द्रमेका॑दशकपालꣳ राज॒न्य॑स्य गृ॒ह ऋ॑ष॒भो दख्षि॑णा ऽऽदि॒त्यञ्च॒रुम्महि॑ष्यै गृ॒हे धे॒नुर्दख्षि॑णा 
</details>

<details open><summary>विश्वास-प्रस्तुतिः</summary>

बा॒र्ह॒स्प॒त्यञ्च॒रुन्निर्व॑पति ।  

ब्र॒ह्मणो॑ गृ॒हे...   
शि॑तिपृ॒ष्ठो दख्षि॑णा  ।
</details>

<details><summary>मूलम्</summary>

बा॒र्ह॒स्प॒त्यञ्च॒रुन्निर्व॑पति ।  

ब्र॒ह्मणो॑ गृ॒हे...   
शि॑तिपृ॒ष्ठो दख्षि॑णा  ।
</details>

<details><summary>भट्टभास्करटीका</summary>

1अथ रत्निनां हवींषि द्वादश भवन्ति अन्वहं कर्तव्यानि, तानि विदधाति 'रत्निनामेतानि हवींषि भवन्ति' इत्यादि ब्राह्मणम् । अग्नीन् समारोप्य ब्रह्मणो महर्त्विजो गृहं गत्या बार्हस्पत्यं चरुं निर्वपति । पत्युत्तरपदलक्षणो ण्यः । तत्र शितिपृष्ठः श्वेतपृष्ठो गौर्दक्षिणा ॥
</details>

<details open><summary>विश्वास-प्रस्तुतिः</summary>

ऐ॒न्द्रमेका॑दशकपालम्   +++(निर्व॑प॒ति)+++ ।

राज॒न्य॑स्य गृ॒हे...    

ऋ॑ष॒भो दख्षि॑णा  ।
</details>

<details><summary>मूलम्</summary>

ऐ॒न्द्रमेका॑दशकपालम्   +++(निर्व॑प॒ति)+++ ।

राज॒न्य॑स्य गृ॒हे...    

ऋ॑ष॒भो दख्षि॑णा  ।
</details>

<details><summary>भट्टभास्करटीका</summary>

2श्वो भूते राजन्यस्य गृहं गत्वा तत्रैन्द्रमेकादशकपालं निर्वपति । तत्र ऋषभो दक्षीणा ॥
</details>

<details open><summary>विश्वास-प्रस्तुतिः</summary>

आदि॒त्यञ्च॒रुम्  +++(निर्व॑प॒ति)+++ ।

महि॑ष्यै गृ॒हे ..     

धे॒नुर्दख्षि॑णा ।
</details>

<details><summary>मूलम्</summary>

आदि॒त्यञ्च॒रुम्  +++(निर्व॑प॒ति)+++ ।

महि॑ष्यै गृ॒हे ..     

धे॒नुर्दख्षि॑णा ।
</details>

<details><summary>भट्टभास्करटीका</summary>

3श्वो भूते महिष्याः प्रथमाया राज्ञः पत्न्या गृहं गत्वा तत्रादित्यं चरुं निर्वपति । अङ्गुष्ठमात्रः पुरोडाशः इत्येके ॥
</details>

<details open><summary>विश्वास-प्रस्तुतिः</summary>

नै॒र्ऋ॒तञ्च॒रुम्   +++(निर्व॑प॒ति)+++ ।

प॑रिवृ॒क्त्यै॑ गृ॒हे ...   

कृ॒ष्णाना᳚व्ँव्रीही॒णान्न॒खनि॑र्भिन्नम् ।

कृ॒ष्णा कू॒टा दख्षि॑णा ।
</details>

<details><summary>मूलम्</summary>

नै॒र्ऋ॒तञ्च॒रुम्   +++(निर्व॑प॒ति)+++ ।

प॑रिवृ॒क्त्यै॑ गृ॒हे ...   

कृ॒ष्णाना᳚व्ँव्रीही॒णान्न॒खनि॑र्भिन्नम् ।

कृ॒ष्णा कू॒टा दख्षि॑णा ।
</details>

<details><summary>भट्टभास्करटीका</summary>

4श्वो भूते परिवृक्त्या राज्ञो मध्यमपत्न्याः । परिपूर्वात् वृणक्तेः 'क्तिचि क्तौ च संज्ञायाम्' इति क्तिच्, 'उदात्तयणः' इति विभक्तेरुदात्तत्वं बाधित्वा 'उदात्तस्वरितयोर्यणः' इति व्यत्ययेन स्वरितत्वम् । कृष्णानां व्रीहीणां पत्न्या नखैर्निर्भिन्नं नखनिर्भिन्नं तण्डुलैश्चरुं कुर्यात् । 'तृतीया कर्मणि' इति पूर्वपदप्रकृतिस्वरत्वम् । नखेषूलूखलधर्मान् मुसलधर्मांश्च करोति ।   
तत्र कृष्णा कूटा भग्नशृङ्गा गौर्दक्षिणा ॥
</details>

<details open><summary>विश्वास-प्रस्तुतिः</summary>

आ॒ग्ने॒यम॒ष्टाक॑पालम्  +++(निर्व॑प॒ति)+++ ।   

से॒ना॒न्यो॑ गृ॒हे ..    

हिर॑ण्य॒न्दख्षि॑णा  ।
</details>

<details><summary>मूलम्</summary>

आ॒ग्ने॒यम॒ष्टाक॑पालम्  +++(निर्व॑प॒ति)+++ ।   

से॒ना॒न्यो॑ गृ॒हे ..    

हिर॑ण्य॒न्दख्षि॑णा  ।
</details>

<details><summary>भट्टभास्करटीका</summary>

5श्वो भूते सेनान्यः सेनापतेः गृहं गत्वा तत्राग्नेयमष्टाकपालं निर्वपति । 'नोङ्धात्वोः' इति विभक्तेरुदात्तत्वे प्रतिषिद्धे पूर्ववत्स्वरितत्वम् । तत्र हिरण्यं दक्षिणा ॥
</details>

<details open><summary>विश्वास-प्रस्तुतिः</summary>

वा॒रु॒णन्दश॑कपालम्  +++(निर्व॑प॒ति)+++ ।    

सू॒तस्य॑ गृ॒हे ..    

म॒हानि॑रष्टो॒ दख्षि॑णा ।
</details>

<details><summary>मूलम्</summary>

वा॒रु॒णन्दश॑कपालम्  +++(निर्व॑प॒ति)+++ ।    

सू॒तस्य॑ गृ॒हे ..    

म॒हानि॑रष्टो॒ दख्षि॑णा ।
</details>

<details><summary>भट्टभास्करटीका</summary>

6श्वो भूते सूतस्य सारथेः । ब्राह्मण्यां क्षत्रियेण जातस्येत्येके । तस्य गृहं गत्वा वारुणं दशकपालं निर्वपति । महानिरष्टः पीडितवृषणो गौर्दक्षिणा देया । अश्नोतेर्निष्ठायां 'यस्य विभाषा' इतीट्प्रतिषेधः, महांश्चासौ निरष्टश्च । वृषणपीडनेन महानभूत् । दासीभारादिर्द्रष्टव्यः, बहुव्रीहिर्वा ॥
</details>

<details open><summary>विश्वास-प्रस्तुतिः</summary>

मारु॒तꣳ स॒प्तक॑पालम्   +++(निर्व॑प॒ति)+++ ।  

ग्रा॒म॒ण्यो॑ गृ॒हे  ..  

पृश्ञि॒र्दख्षि॑णा ।
</details>

<details><summary>मूलम्</summary>

मारु॒तꣳ स॒प्तक॑पालम्   +++(निर्व॑प॒ति)+++ ।  

ग्रा॒म॒ण्यो॑ गृ॒हे  ..  

पृश्ञि॒र्दख्षि॑णा ।
</details>

<details><summary>भट्टभास्करटीका</summary>

7श्वो भूते ग्रामण्यः ग्रामस्य यो नेता तस्य गृहे मारुतं सप्तकपालं निर्वपति । तत्र पृश्निः शुक्लो गौर्दक्षिणा । कुरटाख्यो गोविशेष इत्यन्ये ॥
</details>

<details open><summary>विश्वास-प्रस्तुतिः</summary>

सा॒वि॒त्रन्द्वाद॑शकपालम्   +++(निर्व॑प॒ति)+++ ।    [15]

ख्ष॒त्तुर्गृ॒हे ...    

उ॑पध्व॒स्तो दख्षि॑णा ।
</details>

<details><summary>मूलम्</summary>

सा॒वि॒त्रन्द्वाद॑शकपालम्   +++(निर्व॑प॒ति)+++ ।    [15]

ख्ष॒त्तुर्गृ॒हे ...    

उ॑पध्व॒स्तो दख्षि॑णा ।
</details>

<details><summary>भट्टभास्करटीका</summary>

8श्वो भूते क्षत्तुर्मन्त्रिणः । अन्तःपुराध्यक्षस्येत्येके । तस्य गृहं गत्वा तत्र सावित्रं द्वादशकपालं निर्वपति । तत्र उपध्वस्तोन्येन वर्णेन परिभूतनिजवर्णो गौर्दक्षिणा । 'संज्ञायामनाचितादीनाम्' इत्युत्तरपदाद्युदात्तत्वम् ॥
</details>

<details open><summary>विश्वास-प्रस्तुतिः</summary>

आ॒श्वि॒नन्द्वि॑कपा॒लम्    +++(निर्व॑प॒ति)+++ ।  

स॒ङ्ग्र॒ही॒तुर्गृ॒हे  ..   

स॒वा॒त्यौ॑ दख्षि॑णा ।
</details>

<details><summary>मूलम्</summary>

आ॒श्वि॒नन्द्वि॑कपा॒लम्    +++(निर्व॑प॒ति)+++ ।  

स॒ङ्ग्र॒ही॒तुर्गृ॒हे  ..   

स॒वा॒त्यौ॑ दख्षि॑णा ।
</details>

<details><summary>भट्टभास्करटीका</summary>

9श्वो भूते सङ्गहीतुस्सारथेः रश्मिग्राहिणो गृहं गत्वा आश्विनं द्विकपालं निर्वपति । रज्जुभिर्नियन्ता कुमाराध्यक्ष इत्यन्ये । सवात्यौ समानमातृकवत्सौ समाने वाते भवौ सवात्यौ सोदर्यौ । 'भवे छन्दसि' इति यः । वत्सान्तरेण दोह्या मृतवत्सा च तदीया च मातेत्यन्ये ॥
</details>

<details open><summary>विश्वास-प्रस्तुतिः</summary>

पौ॒ष्णञ्च॒रुम्   +++(निर्व॑प॒ति)+++ ।   

भा॒ग॒दु॒घस्य॑ गृ॒हे   ..  

श्या॒मो दख्षि॑णा ।
</details>

<details><summary>मूलम्</summary>

पौ॒ष्णञ्च॒रुम्   +++(निर्व॑प॒ति)+++ ।   

भा॒ग॒दु॒घस्य॑ गृ॒हे   ..  

श्या॒मो दख्षि॑णा ।
</details>

<details><summary>भट्टभास्करटीका</summary>

10श्वो भूते भागदुघस्य यो राज्ञष्षड्भागं गृह्णाति तस्य गृहं गृत्वा पौष्णं चरुं निर्वपति । 'दुह कब्घश्च' इति कप्, 'छान्दसमन्तोदात्तत्वम् । तत्र श्यामो गौर्दकिष्णा ॥
</details>

<details open><summary>विश्वास-प्रस्तुतिः</summary>

रौ॒द्रङ्गा॑वीधु॒कञ्च॒रुम्   +++(निर्व॑प॒ति)+++ ।

अ॒ख्षा॒वा॒पस्य॑ गृ॒हे..   

श॒बल॒ उद्वा॑र दख्षि॑णा  ।    
</details>

<details><summary>मूलम्</summary>

रौ॒द्रङ्गा॑वीधु॒कञ्च॒रुम्   +++(निर्व॑प॒ति)+++ ।

अ॒ख्षा॒वा॒पस्य॑ गृ॒हे..   

श॒बल॒ उद्वा॑र दख्षि॑णा  ।    
</details>

<details><summary>भट्टभास्करटीका</summary>

11श्वो भूते अक्षावापस्य, यस्सहायो द्यूतकर्मणि अक्षावापनस्य कर्ता तस्य गृहं गत्वा रौद्रं गावीधुकं चरुं निर्वपति । तत्र शबलः उद्वारः उद्गतवालो गौर्दकिष्णा । केचित् पौष्णरौद्रयोर्मध्ये तक्षरथकारयोर्गृहे वैष्णवं त्रिकपालं सर्वायसदक्षिणमाहुः ॥
</details>



<details><summary>मूलम् (संयुक्तम्)</summary>

इन्द्रा॑य सु॒त्राम्णे॑ पुरो॒डाश॒मेका॑दशकपाल॒म्प्रति॒ निर्व॑प॒तीन्द्रा॑याꣳहो॒मुचे 
</details>

<details open><summary>विश्वास-प्रस्तुतिः</summary>

इन्द्रा॑य सु॒त्राम्णे॑ पुरो॒डाश॒मेका॑दशकपाल॒म्प्रति॒ निर्व॑प॒ति  ।   

इन्द्रा॑याꣳहो॒मुचे॒ [पुरो॒डाश॒मेका॑दशकपाल॒म्प्रति॒ निर्व॑प॒ति ]   +++(ऋषभो दक्षिणा??)+++
</details>

<details><summary>मूलम्</summary>

इन्द्रा॑य सु॒त्राम्णे॑ पुरो॒डाश॒मेका॑दशकपाल॒म्प्रति॒ निर्व॑प॒ति  ।   

इन्द्रा॑याꣳहो॒मुचे॒ [पुरो॒डाश॒मेका॑दशकपाल॒म्प्रति॒ निर्व॑प॒ति ]   +++(ऋषभो दक्षिणा??)+++
</details>

<details><summary>भट्टभास्करटीका</summary>

12अथ रत्निनां हविष्षु संस्थितेषु अग्नीन् परिसमारोप्य यजमानस्य गृहं गत्वा ऐन्द्रं कर्म द्विहविष्कं करोति, तद्विदधाति - इन्द्राय सुत्राम्णे पुरोडाशमेकादशकपालं प्रति निर्वपति इन्द्रायां होमुचे पुरोडाशमेकादशकपालं प्रति निर्वपति । प्रतिनिर्वाप्ये एते । केचिदृषभं दक्षिणामाहुः ॥
</details>

<details open><summary>विश्वास-प्रस्तुतिः</summary>

अ॒यन्नो॒ राजा॑ वृत्र॒हा राजा॑ भू॒त्वा वृ॒त्रव्ँव॑ध्यात् ।  
</details>

<details><summary>मूलम्</summary>

अ॒यन्नो॒ राजा॑ वृत्र॒हा राजा॑ भू॒त्वा वृ॒त्रव्ँव॑ध्यात् ।  
</details>

<details><summary>भट्टभास्करटीका</summary>

13पुरस्तात्स्विष्टकृतोध्वर्युर्जपति - अयं न इति ॥ रत्निनां गृहेभ्यः प्रव्रजतोनुमन्त्रणमनेनेति केचिदाहुः । अयं नोस्माकं राजा वृत्रहा शत्रुहा भूत्वा राजा दीप्यमानश्च भूत्वा वृत्रं शत्रून् वध्यात् नाशयेदित्याशास्महे । जातावेकवचनम् । यद्वा - वृत्रहा राजा इन्द्रः यो वृत्रं हत्वा अधिकार्थं राजा स एव भूत्वा वृत्रं वध्यादिति ॥
</details>

<details open><summary>विश्वास-प्रस्तुतिः</summary>

मै॒त्रा॒बा॒र्ह॒स्प॒त्यम्भ॑वति  ।
</details>

<details><summary>मूलम्</summary>

मै॒त्रा॒बा॒र्ह॒स्प॒त्यम्भ॑वति  ।
</details>

<details><summary>भट्टभास्करटीका</summary>

14अथैन्द्रकर्मणि समाप्ते श्वो भूते अभिषेचनीयोक्थ्ये प्रक्रान्ते द्विहविष्कां दीक्षणीयामिष्टिं विदधाति - मैत्राबार्हस्पत्यं भवतीति ॥ मैत्रश्च बार्हस्पत्यश्च मैत्राबार्हस्पत्यं, समाहारद्वन्द्वः । मैत्रश्च बार्हस्पत्यश्च द्वौ चरू कर्तव्यौ भवत इत्यर्थः । समासान्तोदात्तत्वं, छान्दस आनर्ङ् । तत्र बार्हस्पत्यस्य प्राथम्येपि अल्पाच्तरत्वान्मैत्रशब्दस्य पूर्वनिपातः ।
</details>

<details open><summary>विश्वास-प्रस्तुतिः</summary>

श्वे॒तायै᳚ श्वे॒तव॑थ्सायै दु॒ग्धे ।  
स्व॒य॒म्मू॒र्ते स्व॑यम्मथि॒त आज्ये᳚ ।  
</details>

<details><summary>मूलम्</summary>

श्वे॒तायै᳚ श्वे॒तव॑थ्सायै दु॒ग्धे ।  
स्व॒य॒म्मू॒र्ते स्व॑यम्मथि॒त आज्ये᳚ ।  
</details>

<details><summary>भट्टभास्करटीका</summary>

अधुना तयोर्बार्हस्पत्यस्य लक्षणमाह - श्वेताया इति षष्ठ्यर्थे चतुर्थी । श्वेतायाश्श्वेतवत्साया गोर्दुग्धे बार्हस्पत्यः कर्तव्यः । मैत्रस्याह - स्वयम्मूर्त इत्यादि । तामेव श्वेतवत्सां गां आस्त्ये [आम्रस्य ?] दृतौ दुहन्ति दोग्धि, तत्स्वयमेवानातक्तमेव मूर्तं कठिनं भवति । 'स्वयंक्तेन' इति स्मासः । तदेव मूर्तं बदला[रा]दिसंयोगेन परिबद्धं दृतिस्थमेव स्वयम्मथितं भवति । तन्नवनीतं दृतेरुद्धृत्य आतपे स्थापितं तत्स्वयंविलीनमाज्यं भवति । आज्य इत्यत्रापि स्वयमित्यपेक्ष्यते । ईदृश आज्ये मैत्रः कर्तव्य इत्यर्थः ।
</details>

<details open><summary>विश्वास-प्रस्तुतिः</summary>

आश्व॑त्थे [16] पात्रे॒ चतु॑स्स्रक्तौ स्वयमवप॒न्नायै॒ शाखा॑यै   ।
</details>

<details><summary>मूलम्</summary>

आश्व॑त्थे [16] पात्रे॒ चतु॑स्स्रक्तौ स्वयमवप॒न्नायै॒ शाखा॑यै   ।
</details>

<details><summary>भट्टभास्करटीका</summary>

अधुना मैत्रपात्रस्य लक्षणमाह - आश्वत्थ इत्यादि । स्वयमवपन्नायास्स्वयमेव भग्नायाः अश्वत्थशाखाया एकदेशेन कॢप्ते आश्वत्थे अश्वत्थविकारे पात्रे चतुस्स्रक्तौ चतुरश्रे मैत्रश्चरुः कर्तव्यः । अश्वत्थशत्ब्दात् 'अनुदात्तादेरञ्' इत्यञ्प्रत्ययः ॥
</details>

<details open><summary>विश्वास-प्रस्तुतिः</summary>

क॒र्णाꣳश्चाक॑र्णाꣳश्च तण्डु॒लान् वि चि॑नुयात् ।  
</details>

<details><summary>मूलम्</summary>

क॒र्णाꣳश्चाक॑र्णाꣳश्च तण्डु॒लान् वि चि॑नुयात् ।  
</details>

<details><summary>भट्टभास्करटीका</summary>

15अधुना तयोर्विधानान्तरं विदधाति - कर्णांश्चेति ॥ कर्णाश्छिद्राश्छिन्नाः अकर्णाः निष्फलीकृताः तन्डुलाः । कर्णांश्चाकर्णांश्च विचिनुयात् 'यथाभागं व्यावर्तेथाम्' इति मन्त्रेण पृथक्कुर्यात् ।
</details>

<details open><summary>विश्वास-प्रस्तुतिः</summary>

ये क॒र्णास्स पय॑सि बार्हस्प॒त्यः ।   

येऽक॑र्णा॒स्स आज्ये॑ मै॒त्रः ।    
</details>

<details><summary>मूलम्</summary>

ये क॒र्णास्स पय॑सि बार्हस्प॒त्यः ।   

येऽक॑र्णा॒स्स आज्ये॑ मै॒त्रः ।    
</details>

<details><summary>भट्टभास्करटीका</summary>

ततः किमित्याह - ये इत्यादि । तत्र ये कर्णाः छिन्नाः, स पयसि पूर्वोक्ते बार्हस्पत्यश्चरुः कार्यः । ये त्वकर्णाः स आज्ये पूर्वोर्क्ते मैत्रश्चरुः कार्यः ॥
</details>



<details><summary>मूलम् (संयुक्तम्)</summary>

स्व॑यङ्कृ॒ता वेदि॑र्भवति स्वयन्दि॒नम्ब॒र्हिस्स्व॑यङ्कृ॒त इ॒ध्मस्सैव श्वे॒ता श्वे॒तव॑थ्सा॒ दख्षि॑णा ॥ 
</details>

<details open><summary>विश्वास-प्रस्तुतिः</summary>

स्व॑यङ्कृ॒ता वेदि॑र्भवति ।

स्व॒य॒न्दि॒नम्ब॒र्हिः  +++(भवति)+++ ।    

स्व॒य॒ङ्कृ॒त इ॒ध्मः  +++(भवति)+++ ।

सैव श्वे॒ता श्वे॒तव॑थ्सा॒ दख्षि॑णा ॥ [17]
</details>

<details><summary>मूलम्</summary>

स्व॑यङ्कृ॒ता वेदि॑र्भवति ।

स्व॒य॒न्दि॒नम्ब॒र्हिः  +++(भवति)+++ ।    

स्व॒य॒ङ्कृ॒त इ॒ध्मः  +++(भवति)+++ ।

सैव श्वे॒ता श्वे॒तव॑थ्सा॒ दख्षि॑णा ॥ [17]
</details>

<details><summary>भट्टभास्करटीका</summary>

16अत्र स्वयङ्कृता वेदिर्भवति । 'देवस्य त्वा' इति स्फ्यादानादि 'धा असि' इत्यन्तं न क्रियते । तथा स्वयन्दिनं स्वयमेव लूनं बर्हिर्भवति असिदादिना न छिनत्ति स्वयम्भग्नाम् दर्भानाहरति । दा प्लवने, इत्वनत्वे छान्दसे ।

तथा स्वयङ्कृत इध्मः, न वृश्चति । उभयत्र सन्नहनादिकर्म न क्रियते । अत्र यस्या दुग्धे आज्ये चरुः क्लृप्तः सैव श्वेता श्वेतवत्सा दक्षिणा देया । अथ शितिपृष्ठो गौर्बार्हस्पत्यस्य दक्षिणा, मैत्रस्याश्व इत्यन्ये अनुब्राह्मण्दर्शनादिच्छन्ति पूर्वोक्तञ्च ॥

इत्यष्टमे नवमोनुवाकः ॥  
</details>
