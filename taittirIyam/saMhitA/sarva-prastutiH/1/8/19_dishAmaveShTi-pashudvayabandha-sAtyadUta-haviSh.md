+++
title = "१९ दिशामवेष्टि-पशुद्वयबन्ध-सात्यदूत-हविषां ब्राह्मणम्"

+++

विश्वेदेवा ऋषयः
<details open><summary>विश्वास-प्रस्तुतिः</summary>

आ॒ग्ने॒यम॒ष्टाक॑पाल॒न्निर्व॑पति ।   
हिर॑ण्य॒न्दख्षि॑णा  ।


ऐ॒न्द्रमेका॑दशकपालम् +++(निर्वपति)+++  ।  
ऋ॒ष॒भो दख्षि॑णा ।

वै॒श्व॒दे॒वञ्च॒रुम्  +++(निर्वपति)+++  ।  
पि॒शङ्गी॑ पष्ठौ॒ही दख्षि॑णा   ।

मै॒त्रा॒व॒रु॒णीमा॒मिख्षा᳚म् +++(निर्वपति)+++  ।     
व॒शा दख्षि॑णा  ।

बा॒र्॒र्ह॒स्प॒त्यञ्च॒रुम्  +++(निर्वपति)+++  ।   

शि॒ति॒पृ॒ष्ठो दख्षि॑णा   ।
</details>

<details><summary>मूलम्</summary>

आ॒ग्ने॒यम॒ष्टाक॑पाल॒न्निर्व॑पति ।   
हिर॑ण्य॒न्दख्षि॑णा  ।


ऐ॒न्द्रमेका॑दशकपालम् +++(निर्वपति)+++  ।  
ऋ॒ष॒भो दख्षि॑णा ।

वै॒श्व॒दे॒वञ्च॒रुम्  +++(निर्वपति)+++  ।  
पि॒शङ्गी॑ पष्ठौ॒ही दख्षि॑णा   ।

मै॒त्रा॒व॒रु॒णीमा॒मिख्षा᳚म् +++(निर्वपति)+++  ।     
व॒शा दख्षि॑णा  ।

बा॒र्॒र्ह॒स्प॒त्यञ्च॒रुम्  +++(निर्वपति)+++  ।   

शि॒ति॒पृ॒ष्ठो दख्षि॑णा   ।
</details>

<details><summary>भट्टभास्करटीका</summary>

1अथ पञ्चहविषामवेष्ट्योदवस्यति, तां विदधाति - आग्नेयमित्यादि ॥ 'ईश्वरो वा एष दिशोनून्मदितोः' इत्यादि ब्राह्मणम् । आग्नेयैन्द्रवैश्वदेवमैत्रावरुणबार्हस्पत्यानि पञ्च हवींषि निर्वपति । हिरण्यऋषभपष्ठौहीवशाशितिपृष्ठेत्येतानि दक्षिणाकाले देयनि । सन्तिष्ठते दशपेयः । 'एतया दिशामवेष्ट्या तेजस्कामो ब्राह्मणो राजन्यो वा वैश्यो वा' इत्ययज्ञसंयुक्तं केचिदाहुः ॥
</details>

<details open><summary>विश्वास-प्रस्तुतिः</summary>

आ॒दि॒त्याम्म॒ल्॒हाङ्ग॒र्भिणी॒मा ल॑भते मारु॒तीम्पृश्ञि॑म्पष्ठौ॒हीम् ।
</details>

<details><summary>मूलम्</summary>

आ॒दि॒त्याम्म॒ल्॒हाङ्ग॒र्भिणी॒मा ल॑भते मारु॒तीम्पृश्ञि॑म्पष्ठौ॒हीम् ।
</details>

<details><summary>भट्टभास्करटीका</summary>

2अथ यस्यां दशपेयासमाप्तिस्तस्यां प्रथमायामपराह्णे द्विपशुना पशुबन्धेन यजते, तं विदधाति - आदित्यां मल्हामिति ॥ आदित्यो देवता । 'दित्यदित्यादित्य' इति ण्यः । मल्हा मणिला अजा, यस्या ग्रीवायां मणिवन्मांसद्वयमवलम्बते । तादृशीं गर्भिणीमालभेत । मारुतीं च पृश्निं श्वेतवर्णां पष्ठौहीम् । उक्ता पष्ठौही ॥
</details>

<details><summary>भट्टभास्करटीका</summary>

अ॒श्विभ्या᳚म्पू॒ष्णे पु॑रो॒डाश॒न्द्वाद॑शकपाल॒न्निर्व॑पति ।
</details>

<details><summary>भट्टभास्करटीका</summary>

3श्वोभूते द्वितीयायां सात्यदूतानां त्रिहविषेष्ट्या यजते, तां विदधाति - अश्विभ्यामित्यादि ॥ अश्विनौ पूषा च सम्भूय देवते । 'अश्विभ्यां पूष्णे जुष्टं निर्वपामि' इति निर्वापः । पूष्ण इत्याद्युदात्तनिवृत्तिस्वरेण चतुर्थ्या उदात्तत्वम् ।
</details>

<details><summary>भट्टभास्करटीका</summary>

सर॑स्वते सत्य॒वाचे॑ च॒रुम्  +++(निर्वपति)+++  ।
</details>

<details><summary>भट्टभास्करटीका</summary>

सरस्वान् सत्यवाङ्नाम देवता । सत्यं वक्ति सत्यवाक् । 'क्विब्वचि' इत्यादिना क्विब्दीर्घौ, कृदुत्तरपदप्रकृतिस्वरत्वम्, 'अन्तोदात्तादुत्तरपदात्' इति विभक्त्युदात्तत्वं नित्यसमासत्वान्न भवति । बहुव्रीहौ त्रिचक्रादित्वादुत्तरपदान्तोदात्तत्वम्, 'अन्यतरस्यां' इति वचनाद्विभक्त्युदात्तत्वाभावः ।
</details>

<details open><summary>विश्वास-प्रस्तुतिः</summary>

स॒वि॒त्रे स॒त्यप्र॑सवाय पुरो॒डाश॒न्द्वाद॑शकपालान्
 +++(निर्वपति)+++ ।

 +++(स॒वि॒त्रे स॒त्यप्र॑सवाय)+++  तिसृध॒न्वꣳ शु॑ष्कदृ॒तिर्दख्षि॑णा ॥ [35]
</details>

<details><summary>मूलम्</summary>

स॒वि॒त्रे स॒त्यप्र॑सवाय पुरो॒डाश॒न्द्वाद॑शकपालान्
 +++(निर्वपति)+++ ।

 +++(स॒वि॒त्रे स॒त्यप्र॑सवाय)+++  तिसृध॒न्वꣳ शु॑ष्कदृ॒तिर्दख्षि॑णा ॥ [35]
</details>

<details><summary>भट्टभास्करटीका</summary>

सवित्रे । 'उदात्तयणः' इति विभक्त्युदात्तत्वम् । सत्यप्रसवाय सत्याभ्यनुज्ञानाय तिसृधन्वं शुष्कदृतिश्च दक्षिणा । तिसृभिरिषुभिर्युक्तं धनुः तिसृधन्वम् । शुष्का केवला दृतिश्शुष्कदृतिः ॥

इत्यष्टमे एकोनविंशोनुवाकः ॥  
</details>
