+++
title = "२० प्रयुजां हवींषि"

+++
विश्वेदेवा ऋषयः
<details open><summary>विश्वास-प्रस्तुतिः</summary>

आ॒ग्ने॒यम॒ष्टाक॑पाल॒न्निर्व॑पति सौ॒म्यञ्च॒रुम् ।    

सा॒वि॒त्रन्द्वाद॑शकपालम्  +++(निर्वपति)+++ ।   

बा॒र्॒र्ह॒स्प॒त्यञ्च॒रुम् ।

त्वा॒ष्ट्रम॒ष्टाक॑पालम्  +++(निर्वपति)+++ ।  
</details>

<details><summary>मूलम्</summary>

आ॒ग्ने॒यम॒ष्टाक॑पाल॒न्निर्व॑पति सौ॒म्यञ्च॒रुम् ।    

सा॒वि॒त्रन्द्वाद॑शकपालम्  +++(निर्वपति)+++ ।   

बा॒र्॒र्ह॒स्प॒त्यञ्च॒रुम् ।

त्वा॒ष्ट्रम॒ष्टाक॑पालम्  +++(निर्वपति)+++ ।  
</details>

<details><summary>भट्टभास्करटीका</summary>

1तस्मिन्नपराह्णे षड्बिः प्रयुजां हविर्भिर्यजते, तानि विदधाति - आग्नेयमिति ॥ प्रयुजां हविर्भिर्यक्ष्ये इति सङ्कल्पः । षड्ढविष्क एको यज्ञ इति आग्नेयेष्ट्यन्ते सत्यान् दूतान् दक्षिणाद्रव्यहस्तान् प्रतिराजभ्यः प्रहिणोति । 'अभ्यषिक्षि राजाऽभूवम्' इति चावेदनं, आगतेषु दक्षिणाद्रव्याणि ऋत्विग्भ्य एव ददाति । ततस्सौम्यसावित्रबार्हस्पत्यत्वाष्ट्रवैश्वानराणि हवींषि ।
</details>

<details open><summary>विश्वास-प्रस्तुतिः</summary>

वै॒श्वा॒न॒रन्द्वाद॑शकपालम्  +++(निर्वपति)+++ ।  

दख्षि॑णो रथवाहनवा॒हो दख्षि॑णा ।
</details>

<details><summary>मूलम्</summary>

वै॒श्वा॒न॒रन्द्वाद॑शकपालम्  +++(निर्वपति)+++ ।  

दख्षि॑णो रथवाहनवा॒हो दख्षि॑णा ।
</details>

<details><summary>भट्टभास्करटीका</summary>

विश्वेषां नराणां सम्बन्धी वैश्वानरः । 'नरे संज्ञायाम्' इति दीर्घत्वम् ।   
अत्र दक्षिणः दक्षिणतो युक्तः रथवाहनस्यासौ वाहो वाहकः गौर्दक्षिणा देया ॥
</details>



<details><summary>मूलम् (संयुक्तम्)</summary>

सारस्व॒तञ्च॒रुन्निर्व॑पति पौ॒ष्णञ्च॒रुम्मै॒त्रञ्च॒रुव्ँवा॑रु॒णञ्च॒रुङ्ख्षै᳚त्रप॒त्यञ्च॒रुमा॑दि॒त्यञ्च॒रुमुत्त॑रो रथवाहनवा॒हो दख्षि॑णा ॥
</details>

<details open><summary>विश्वास-प्रस्तुतिः</summary>

सा॒र॒स्व॒तञ्च॒रुन्निर्व॑पति ।  

पौ॒ष्णञ्च॒रुम्  +++(निर्वपति)+++ ।  

मै॒त्रञ्चरुम्  +++(निर्वपति)+++ ।  

वा॑रु॒णञ्च॒रुम्   +++(निर्वपति)+++ ।  

ख्षै᳚त्रप॒त्यञ्च॒रुम्   +++(निर्वपति)+++ ।  

आ॑दि॒त्यञ्च॒रुम्  +++(निर्वपति)+++ ।  

उत्त॑रो रथवाहनवा॒हो दख्षि॑णा ॥ [36]
</details>

<details><summary>मूलम्</summary>

सा॒र॒स्व॒तञ्च॒रुन्निर्व॑पति ।  

पौ॒ष्णञ्च॒रुम्  +++(निर्वपति)+++ ।  

मै॒त्रञ्चरुम्  +++(निर्वपति)+++ ।  

वा॑रु॒णञ्च॒रुम्   +++(निर्वपति)+++ ।  

ख्षै᳚त्रप॒त्यञ्च॒रुम्   +++(निर्वपति)+++ ।  

आ॑दि॒त्यञ्च॒रुम्  +++(निर्वपति)+++ ।  

उत्त॑रो रथवाहनवा॒हो दख्षि॑णा ॥ [36]
</details>

<details><summary>भट्टभास्करटीका</summary>

2श्वोभूते सारस्वतादीभिः प्रयुजां हविर्भिर्यजते, तानि विदधाति - सारस्वतं चरुमित्यादि ॥ सारस्वतपौष्णमैत्रवारुणक्षैत्रपत्यादित्यानि हवींषि । अत्र उत्तरः उत्तरतो युक्तः रथवाहनवाहो बलीवर्दो दक्षिणा देया । 'आग्नेयमष्टाकपालं निर्वपति । तस्माच्छिशिरे कुरुपाञ्चालाः प्राञ्चो यान्ति' इत्यादि ब्राह्मणम् ॥

अथ राजसूयशेषः केशवपनीयोतिरात्रः, व्युष्टिर्द्विरात्रः, अग्निष्टोमातिरात्रः, क्षत्राणां धृतिस्त्रिष्टोमोग्निष्टोमश्चेति । सर्वोनुब्राह्मणेनावगन्तव्यः ॥

राजसूयस्समाप्तः ॥

इत्यष्टमे विंशोनुवाकः ॥  
</details>


