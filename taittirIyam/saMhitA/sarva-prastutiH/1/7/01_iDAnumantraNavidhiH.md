+++
title = "०१ इडानुमन्त्रणविधिः"

+++
(सं१.६.३/ ३-७ अनुवाके समाम्नातानां  इडानुमन्त्रणमन्त्राणां ब्राह्मणम् )

 प्रजापतिर्ऋषिः
<details open><summary>विश्वास-प्रस्तुतिः</summary>

पा॒क॒य॒ज्ञव्ँवा अन्वाहि॑ताग्नेᳶ प॒शव॒ उप॑ तिष्ठन्ते ।  
</details>

<details><summary>मूलम्</summary>

पा॒क॒य॒ज्ञव्ँवा अन्वाहि॑ताग्नेᳶ प॒शव॒ उप॑ तिष्ठन्ते ।  
</details>

<details><summary>भट्टभास्करटीका</summary>

1अथ दर्शपूर्णमासयोरेव याजमानशेषस्य ब्राह्मणं प्राजापत्यं काण्डम् । तत्रेडाया आह्रियमाणाया अनुमन्त्रणं विधातुमाह - पाकयज्ञमित्यादि ॥ अत्रेदमुक्तमाचार्येण 'हुतः प्रहुत आहुतश्शूलगवो बलिहरणं प्रत्यवरोहणमष्टकाहोम इति सप्त पाकयज्ञसंस्थाः । अपरिमिता इत्येके ब्रुवते यत्किञ्चान्यत्र विकाराद्धूयते सर्वास्ताः पाकयज्ञसंस्थाः' इति । पक्वमात्रनिर्वर्तिताः पाकयज्ञाः । अन्ये त्वाहुः - 'अल्पयज्ञाः पाकयज्ञाः' इति । पाकयज्ञमनु आहिताग्नेः पशव उपतिष्ठन्ते यजमानमेव श्रयन्ते । यद्वा - आहिताग्नेरिति कर्मणि षष्ठी आहिताग्निं पशव इति । सङ्गतिकरणे आत्मनेपदम् । 'क्रियाग्रहणं कर्तव्यम्' इति कर्मणस्सम्प्रदानत्वाच्चतुर्थ्यर्थे षष्ठी । 'अनुर्लक्षणे' इत्यनोः कर्मप्रवचनीयत्वम् ।  
</details>

<details open><summary>विश्वास-प्रस्तुतिः</summary>

इडा॒ खलु॒ वै पा॑कय॒ज्ञः ।  
</details>

<details><summary>मूलम्</summary>

इडा॒ खलु॒ वै पा॑कय॒ज्ञः ।  
</details>

<details><summary>भट्टभास्करटीका</summary>

इडा खल्वित्यादि । इडायाः प्राशनं पाकयज्ञः ।  
</details>

<details open><summary>विश्वास-प्रस्तुतिः</summary>

सैषान्त॒रा प्र॑याजानूया॒जान् यज॑मानस्य लो॒केऽव॑हिता ।  
</details>

<details><summary>मूलम्</summary>

सैषान्त॒रा प्र॑याजानूया॒जान् यज॑मानस्य लो॒केऽव॑हिता ।  
</details>

<details><summary>भट्टभास्करटीका</summary>

सैषेति । 'अन्तरान्तरेण' इति द्वितीया । यजमानस्य लोके स्थाने अवहितावस्थिता ।  
</details>

<details open><summary>विश्वास-प्रस्तुतिः</summary>

तामा᳚ह्रि॒यमा॑णाम॒भि म॑न्त्रयेत ।  

सुरू॑पवर्षवर्ण॒ एहीति॑।  
</details>

<details><summary>मूलम्</summary>

तामा᳚ह्रि॒यमा॑णाम॒भि म॑न्त्रयेत ।  

सुरू॑पवर्षवर्ण॒ एहीति॑।  
</details>

<details><summary>भट्टभास्करटीका</summary>

तामित्यादि । पशुसाधनत्वात्ताच्छब्द्यम् ।  
</details>

<details open><summary>विश्वास-प्रस्तुतिः</summary>

प॒शवो॒ वा इडा॑ प॒शूने॒वोप॑ ह्वयते ।  
</details>

<details><summary>मूलम्</summary>

प॒शवो॒ वा इडा॑ प॒शूने॒वोप॑ ह्वयते ।  
</details>

<details><summary>भट्टभास्करटीका</summary>

पशव इडेति । तस्मादिड एहीति पशूनेवोपह्वयते । 'निसमुपविभ्यो ह्वः' इत्यात्मनेपदम् ॥
</details>

<details open><summary>विश्वास-प्रस्तुतिः</summary>

य॒ज्ञव्ँवै दे॒वा अदु॑ह्रन् ।  
</details>

<details><summary>मूलम्</summary>

य॒ज्ञव्ँवै दे॒वा अदु॑ह्रन् ।  
</details>

<details><summary>भट्टभास्करटीका</summary>

2यज्ञं वा इत्यादि ॥ दुहेर्लङि 'बहुलं छन्दसि' इति रुट् । 'वैवावेति च छन्दसि' इति निघाताभावः ।  
</details>

<details open><summary>विश्वास-प्रस्तुतिः</summary>

य॒ज्ञोऽसु॑राꣳ अदुहत् ।  
</details>

<details><summary>मूलम्</summary>

य॒ज्ञोऽसु॑राꣳ अदुहत् ।  
</details>

<details><summary>भट्टभास्करटीका</summary>

अदुहदिति व्यत्ययेन च्लेरङ् ।  
</details>

<details open><summary>विश्वास-प्रस्तुतिः</summary>

तेऽसु॑रा य॒ज्ञदु॑ग्धा॒ᳶ परा॑ऽभवन् ।  
</details>

<details><summary>मूलम्</summary>

तेऽसु॑रा य॒ज्ञदु॑ग्धा॒ᳶ परा॑ऽभवन् ।  
</details>

<details><summary>भट्टभास्करटीका</summary>

यज्ञेन दुग्धा यज्ञदुग्धाः । 'तृतीया कर्मणि' इति पूर्वपदप्रकृतिस्वरत्वम् । पराभवनं विनाशः । दोहनं हि रिक्तीकरणम् । 'दुह प्रपूरणे' इति प्रशब्दो हि धात्वर्थनिवृत्तिमाचष्टे प्रस्मरणं प्रस्थानमिति यथा । यज्ञस्तु देवैर्दुग्धोपि स्वमहिम्ना पुनःपुनराप्यायते गौरिव ।  
</details>

<details open><summary>विश्वास-प्रस्तुतिः</summary>

यो वै य॒ज्ञस्य॒ दोह॑व्ँवि॒द्वान् [1] यज॒तेऽप्य॒न्यय्ँयज॑मानन्दुहे।  
</details>

<details><summary>मूलम्</summary>

यो वै य॒ज्ञस्य॒ दोह॑व्ँवि॒द्वान् [1] यज॒तेऽप्य॒न्यय्ँयज॑मानन्दुहे।  
</details>

<details><summary>भट्टभास्करटीका</summary>

यो वा इत्यादि ।  
</details>

<details open><summary>विश्वास-प्रस्तुतिः</summary>

सा मे॑ स॒त्याऽऽशीर॒स्य य॒ज्ञस्य॑ भूया॒दित्या॑ह ।  

ए॒ष वै य॒ज्ञस्य॒ दोहः॒ ।  
</details>

<details><summary>मूलम्</summary>

सा मे॑ स॒त्याऽऽशीर॒स्य य॒ज्ञस्य॑ भूया॒दित्या॑ह ।  

ए॒ष वै य॒ज्ञस्य॒ दोहः॒ ।  
</details>

<details><summary>भट्टभास्करटीका</summary>

सा मे सत्याशीरित्यादिवचनं यज्ञस्य दोहः । अनेन मन्त्रेण यज्ञोसुरानधुक्षत् ।  
</details>

<details open><summary>विश्वास-प्रस्तुतिः</summary>

तेनै॒वैन॑न्दुहे।  

प्रत्ता॒ वै गौर्दु॑हे ।  
</details>

<details><summary>मूलम्</summary>

तेनै॒वैन॑न्दुहे।  

प्रत्ता॒ वै गौर्दु॑हे ।  
</details>

<details><summary>भट्टभास्करटीका</summary>

दुह इति पूर्ववत्तलोपः ।  
</details>

<details open><summary>विश्वास-प्रस्तुतिः</summary>

प्रत्तेडा॒ यज॑मानाय दुहे ।  
</details>

<details><summary>मूलम्</summary>

प्रत्तेडा॒ यज॑मानाय दुहे ।  
</details>

<details><summary>भट्टभास्करटीका</summary>

3प्रत्तेत्यादि ॥ पयः प्रदातुमारब्धवती प्रत्ता वत्सलेहनेन प्रस्नुतस्तनी गौः । आदिकर्मणि क्तः, 'अच उपसर्गात्तः' इति तत्वम् । दुहे दुग्धे भूयिष्ठं क्षीरं क्षारयति । एवं प्रत्ता होत्रे अध्वर्युणा । प्रदानेन इडा यजमानाय दुग्धे तस्मादिडां प्रददातीति ।  
</details>

<details open><summary>विश्वास-प्रस्तुतिः</summary>

ए॒ते वा इडा॑यै॒ स्तना॒ इडोप॑हू॒तेति॑ वा॒युर्व॒थ्सः।  
</details>

<details><summary>मूलम्</summary>

ए॒ते वा इडा॑यै॒ स्तना॒ इडोप॑हू॒तेति॑ वा॒युर्व॒थ्सः।  
</details>

<details><summary>भट्टभास्करटीका</summary>

एते वा इत्यादि । इडोपहूतेत्यादयो मन्त्राः अस्यास्स्तनस्थानीयाः ; दोहनसाधनत्वात्स्तनत्वेन रूप्यन्ते स्तनापेक्षत्वाद्दोहस्य । वायुर्वत्सस्थानीयः प्राणवृत्तिरूपत्वात् ।  
</details>

<details open><summary>विश्वास-प्रस्तुतिः</summary>

यर्हि॒ होतेडा॑मुप॒ह्वये॑त ...  
तर्हि॒ यज॑मानो॒ होता॑र॒मीख्ष॑माणो वा॒युम्मन॑सा ध्यायेत् [2] ।  
मा॒त्रे व॒थ्समु॒पाव॑सृजति ।  
</details>

<details><summary>मूलम्</summary>

यर्हि॒ होतेडा॑मुप॒ह्वये॑त ...  
तर्हि॒ यज॑मानो॒ होता॑र॒मीख्ष॑माणो वा॒युम्मन॑सा ध्यायेत् [2] ।  
मा॒त्रे व॒थ्समु॒पाव॑सृजति ।  
</details>

<details><summary>भट्टभास्करटीका</summary>

यर्हीत्यादि । `अनद्यतने र्हिलन्यतरस्याम्' इति र्हिल् । वायुमित्यादि । किं कृतं भवतीत्याह - मात्र इति । दोहार्थं मातृसकाशं वत्सं प्रापयतीत्यनेन प्रदेशान्तरमृता एतेनेति ।  [ ...न्तरं गता एव ते इति ।] +++(अत्र कोपि व्यत्यासः वर्तते , परिशीलनीयः)+++
  'उदात्तयणः' इति चतुर्थ्या उदात्तत्वम् ॥
</details>



<details><summary>मूलम् (संयुक्तम्)</summary>

सर्वे॑ण॒ वै य॒ज्ञेन॑ दे॒वास्सु॑व॒र्गल्ँलो॒कमा॑यन्पाकय॒ज्ञेन॒ मनु॑रश्राम्य॒थ्सेडा॒ मनु॑मु॒पाव॑र्तत॒ तान्दे॑वासु॒रा व्य॑ह्वयन्त प्र॒तीची᳚न्दे॒वाᳶ परा॑ची॒मसु॑रा॒स्सा दे॒वानु॒पाव॑र्तत प॒शवो॒ वै तद्दे॒वान॑वृणत प॒शवोऽसु॑रानजहुः 
</details>

<details open><summary>विश्वास-प्रस्तुतिः</summary>

सर्वे॑ण॒ वै य॒ज्ञेन॑ दे॒वास्सु॑व॒र्गल्ँलो॒कमा॑यन् ।  

पा॒क॒य॒ज्ञेन॒ मनु॑रश्राम्यत् ।  
</details>

<details><summary>मूलम्</summary>

सर्वे॑ण॒ वै य॒ज्ञेन॑ दे॒वास्सु॑व॒र्गल्ँलो॒कमा॑यन् ।  

पा॒क॒य॒ज्ञेन॒ मनु॑रश्राम्यत् ।  
</details>

<details><summary>भट्टभास्करटीका</summary>

4सर्वेणेत्यादि ॥ अश्राम्यत् पाकयज्ञमात्रानुष्ठानतत्परोभवत् ।  
</details>

<details open><summary>विश्वास-प्रस्तुतिः</summary>

सेडा॒ मनु॑मु॒पाव॑र्तत ।  
</details>

<details><summary>मूलम्</summary>

सेडा॒ मनु॑मु॒पाव॑र्तत ।  
</details>

<details><summary>भट्टभास्करटीका</summary>

ततस्सेडा मनुमुपावर्तत । तस्मादियं मानवीत्युच्यत इत्यभिप्रायः ।  
</details>

<details open><summary>विश्वास-प्रस्तुतिः</summary>

तान्दे॑वासु॒रा व्य॑ह्वयन्त ।  
</details>

<details><summary>मूलम्</summary>

तान्दे॑वासु॒रा व्य॑ह्वयन्त ।  
</details>

<details><summary>भट्टभास्करटीका</summary>

तामित्यादि । व्यह्वयन्त विविधमाह्वयन् । पूर्ववदात्मनेपदम् ।  
</details>

<details open><summary>विश्वास-प्रस्तुतिः</summary>

प्र॒तीची᳚न्दे॒वाः ।  
</details>

<details><summary>मूलम्</summary>

प्र॒तीची᳚न्दे॒वाः ।  
</details>

<details><summary>भट्टभास्करटीका</summary>

प्रतीचीं स्वात्माभिमुखावस्थानाम्, पदाभ्यासात् । 'चौ' इति पूर्वपदस्य दीर्घत्वमन्तोदात्तत्वं च ।  
</details>

<details open><summary>विश्वास-प्रस्तुतिः</summary>

परा॑ची॒मसु॑राः ।  
सा दे॒वानु॒पाव॑र्तत ।   
प॒शवो॒ वै तद्दे॒वान॑वृणत ।   
प॒शवोऽसु॑रानजहुः ।   
</details>

<details><summary>मूलम्</summary>

परा॑ची॒मसु॑राः ।  
सा दे॒वानु॒पाव॑र्तत ।   
प॒शवो॒ वै तद्दे॒वान॑वृणत ।   
प॒शवोऽसु॑रानजहुः ।   
</details>

<details><summary>भट्टभास्करटीका</summary>

पराचीं पराङ्मुखावस्थानाम्, पदाभ्यासाभावात् । 'अनिगन्तोञ्चतौ' इति गतेः प्रकृतिस्वरत्वं च । केचिदाहुः - 'इडोपहूतेति प्राची, उपहूतेडेति पराची । पशवो वा इत्यादि । इडायाः प्रतीचीनत्वेन पशव एव देवानवृणत इति वेदितव्यम् । पराचीनत्वेनासुरान् पशवोऽजहुरत्यजन् । 'सिज भ्यस्त इति जुस् ॥
</details>

<details open><summary>विश्वास-प्रस्तुतिः</summary>

यङ्का॒मये॑ताप॒शुस्स्या॒दिति॑ ।   
परा॑ची॒न्तस्येडा॒मुप॑ह्वयेत ।  
अ॒प॒शुरे॒व भ॑वति।  
यं [3] का॒मये॑त पशु॒मान्थ्स्या॒दिति॑ ।  
प्र॒तीची॒न्तस्येडा॒मुप॑ह्वयेत पशु॒माने॒व भ॑वति।  
</details>

<details><summary>मूलम्</summary>

यङ्का॒मये॑ताप॒शुस्स्या॒दिति॑ ।   
परा॑ची॒न्तस्येडा॒मुप॑ह्वयेत ।  
अ॒प॒शुरे॒व भ॑वति।  
यं [3] का॒मये॑त पशु॒मान्थ्स्या॒दिति॑ ।  
प्र॒तीची॒न्तस्येडा॒मुप॑ह्वयेत पशु॒माने॒व भ॑वति।  
</details>

<details><summary>भट्टभास्करटीका</summary>

5यमित्यादि । गतम् ॥
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति ।  

स त्वा इडा॒मुप॑ह्वयेत ।  
य इडा॑मुप॒हूया॒त्मान॒मिडा॑यामुप॒ह्वये॒तेति॑ ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।  

स त्वा इडा॒मुप॑ह्वयेत ।  
य इडा॑मुप॒हूया॒त्मान॒मिडा॑यामुप॒ह्वये॒तेति॑ ।  
</details>

<details><summary>भट्टभास्करटीका</summary>

6ब्रह्मवादिन इत्यादि ॥ ब्रह्म वेदः तद्वदितुं शीलं येषामीति 'ब्रह्मणि वदः' इति णिनिः ; संहितायां तोरन्त्यलोपश्छान्दसः । उक्तं च प्रातिशाख्ये - 'तुनुपूर्व उदात्तयोर्वकारः' इति । य इडामात्मनि उपहूयात्मानमिडायामुपह्वयते स एवेडामुपह्वातुमर्हतीति ब्रह्मवादिन आहुः ॥
</details>

<details open><summary>विश्वास-प्रस्तुतिः</summary>

सा न॑ᳶ प्रि॒या सु॒प्रतू᳚र्तिर्म॒घोनीत्या॒ह।  


इडा॑मे॒वोप॒हूया॒ऽऽत्मान॒मिडा॑या॒मुप॑ ह्वयते ।  
</details>

<details><summary>मूलम्</summary>

सा न॑ᳶ प्रि॒या सु॒प्रतू᳚र्तिर्म॒घोनीत्या॒ह।  


इडा॑मे॒वोप॒हूया॒ऽऽत्मान॒मिडा॑या॒मुप॑ ह्वयते ।  
</details>

<details><summary>भट्टभास्करटीका</summary>

7सा न इत्यादि ॥ सुप्रतूर्तित्वान्मघवत्त्वाच्च सास्माकं प्रियेति आत्मानमिडायामुपह्वयते ।  
</details>

<details open><summary>विश्वास-प्रस्तुतिः</summary>

व्य॑स्तमिव॒ वा ए॒तद्य॒ज्ञस्य॒ यदिडा॑।  
सा॒मि प्रा॒श्ञन्ति॑ [4] ।  
सा॒मि मा᳚र्जयन्ते  ।  
</details>

<details><summary>मूलम्</summary>

व्य॑स्तमिव॒ वा ए॒तद्य॒ज्ञस्य॒ यदिडा॑।  
सा॒मि प्रा॒श्ञन्ति॑ [4] ।  
सा॒मि मा᳚र्जयन्ते  ।  
</details>

<details><summary>भट्टभास्करटीका</summary>

व्यस्तमित्यादि । +++(अस्य प्रतीकस्य मूलं विचारणीयम्)+++  विच्छेद इवैष यज्ञस्य क्रियते यदिडा नाम । कथमित्याह - सामीत्यादि । तत्र हविषो यदेकदेशं प्राश्नन्ति यजमानपञ्चमा ऋत्विजः, एकदेशं प्रस्तरे माजर्यन्ते, नायं यज्ञो न दक्षिणा व्यय एवायं ; तस्माद्विच्छिद्यते यज्ञ इति । 'चादिलोपे विभाषा' इति प्रथमा, तिङ्विभक्तिर्न निहन्यते, गतिस्वरसमासावुक्तौ ॥
</details>

<details><summary>भट्टभास्करटीका</summary>

8व्यस्तमिति ॥ भावे निष्ठायां व्यत्ययेन गतेः प्रकृतिस्वरत्वम् । 'उदात्तस्वरितयोर्यणः' इत्याकारस्स्वर्यते ।  
</details>

<details open><summary>विश्वास-प्रस्तुतिः</summary>

ए॒तत्प्रति॒ वा असु॑राणाय्ँय॒ज्ञो व्य॑च्छिद्यत ।  
</details>

<details><summary>मूलम्</summary>

ए॒तत्प्रति॒ वा असु॑राणाय्ँय॒ज्ञो व्य॑च्छिद्यत ।  
</details>

<details><summary>भट्टभास्करटीका</summary>

एतत्प्रतीति । अत एवैतस्मिन् प्रदेशे असुराणां यज्ञो व्यच्छिद्यत अतः परं लुप्त एवाभवत् । लक्षणादिना प्रतेः कर्मप्रवचनीयत्वम् ।  
</details>

<details open><summary>विश्वास-प्रस्तुतिः</summary>

ब्रह्म॑णा दे॒वास्सम॑दधुः ।  
</details>

<details><summary>मूलम्</summary>

ब्रह्म॑णा दे॒वास्सम॑दधुः ।  
</details>

<details><summary>भट्टभास्करटीका</summary>

देवास्तु विच्छिन्नं यज्ञं ब्रह्मणि समदधुः संहितमकुर्वन् ।  
</details>

<details open><summary>विश्वास-प्रस्तुतिः</summary>

बृह॒स्पति॑स्तनुतामि॒मन्न॒ इत्या॑ह ।  
ब्रह्म॒ वै दे॒वाना॒म्बृह॒स्पतिः॑ ।  
ब्रह्म॑णै॒व य॒ज्ञꣳ सन्द॑धाति ।  
"विच्छि॑न्नय्ँ य॒ज्ञꣳ समि॒मन्द॑धा॒त्व्" इत्या॑ह॒ सन्त॑त्यै ।  
</details>

<details><summary>मूलम्</summary>

बृह॒स्पति॑स्तनुतामि॒मन्न॒ इत्या॑ह ।  
ब्रह्म॒ वै दे॒वाना॒म्बृह॒स्पतिः॑ ।  
ब्रह्म॑णै॒व य॒ज्ञꣳ सन्द॑धाति ।  
विच्छि॑न्नय्ँय॒ज्ञꣳ समि॒मन्द॑धा॒त्वित्या॑ह॒ सन्त॑त्यै ।  
</details>

<details><summary>भट्टभास्करटीका</summary>

तस्मात् 'बृहस्पतिस्तनुतामिमं नः' इति मार्जनमन्त्रे वचनं ब्रह्मणि सन्धानप्रतिपादनार्थं, विच्छिन्नमिति वचनं सन्तत्यै । ब्रह्मणा समदधुरित्युक्ते ब्रह्मप्रतिपादनस्याकाङ्क्षितत्वात्तृतीयः पादः प्रथमं व्याख्यातः ।  

- मनो॒ ज्योति॑र्जुषता॒माज्य॒व्ँविच्छि॑न्नय्ँय॒ज्ञꣳ समि॒मन्द॑धातु ।  
बृह॒स्पति॑स्तनुतामि॒मन्नो॒ विश्वे॑ दे॒वा इ॒ह मा॑दयन्ताम्  ॥

   -   टीका  7अग्निहोत्रमन्त्रावुपस्थानार्थौ - तत्र प्रथमा मन इति विराट् ॥ हे अग्ने तव ज्योतिः कीदृशं मननीयम् । यद्वा - मनश्शेषमुद्वासितेन पीडितं यन्मननीयमेवासीत् नान्यत्वे[त्र]विद्यते तदिदमाज्यं जुषतां सेवतां अनेन कर्मणा पूर्ववत्समृद्धमस्तु । यद्वा - मनस्सदा मननीयं मनोहरं अग्न्याख्यं ज्योतिः उद्वासनापराधं चेतस्यकृत्वा जुषतामाज्यमिति । ततो विच्छिन्नमुद्वासने तव यज्ञमिमं सन्दधातु । बृहस्पतिश्च नः अस्माकमिमं यज्ञं तनुतां विश्वे देवाश्च इहास्मिन्कर्मणि मादयन्तां मोद(य)न्ताम् । मद तृप्तियोगे चुरादिः । बृहस्पतिशब्दश्च पारस्करादिः, वनस्पत्यादिश्च । तेन सुडागमः, पूर्वोत्तरपदयोर्युगपत्प्रकृतिस्वरत्वं च ॥
</details>

<details open><summary>विश्वास-प्रस्तुतिः</summary>

विश्वे॑ दे॒वा इ॒ह मा॑दयन्ता॒मित्या॑ह ।  

स॒न्तत्यै॒व य॒ज्ञन्दे॒वेभ्योऽनु॑ दिशति।  
</details>

<details><summary>मूलम्</summary>

विश्वे॑ दे॒वा इ॒ह मा॑दयन्ता॒मित्या॑ह ।  

स॒न्तत्यै॒व य॒ज्ञन्दे॒वेभ्योऽनु॑ दिशति।  
</details>

<details><summary>भट्टभास्करटीका</summary>

ततो द्वितीयः - विश्व इति । विच्छिन्नं यज्ञं सन्तत्यैव सन्धाय देवेभ्योनुदिशति । इह संहिते यज्ञे देवा माद्यन्तु मोपेक्षां कृषतेति बोधयति ॥
</details>

<details open><summary>विश्वास-प्रस्तुतिः</summary>

याव्ँवै [5] य॒ज्ञे दख्षि॑णा॒न्ददा॑ति ।  
</details>

<details><summary>मूलम्</summary>

याव्ँवै [5] य॒ज्ञे दख्षि॑णा॒न्ददा॑ति ।  
</details>

<details><summary>भट्टभास्करटीका</summary>

9यां वा इत्यादि ॥ अत्र 'ब्रध्न पिन्वस्व' इति बर्हिषदं पुरोडाशमनुमन्त्रयते, स च ऋत्विग्भ्यो दक्षिणैव दीयते ।  
</details>

<details open><summary>विश्वास-प्रस्तुतिः</summary>

ताम॑स्य प॒शवोऽनु॒ सङ्क्रा॑मन्ति ।  
</details>

<details><summary>मूलम्</summary>

ताम॑स्य प॒शवोऽनु॒ सङ्क्रा॑मन्ति ।  
</details>

<details><summary>भट्टभास्करटीका</summary>

तामधिकृत्येदमुच्यते - दक्षिणां पशवोनुसङ्क्रामन्ति दक्षिणया सह गच्छन्ति ।  
</details>

<details open><summary>विश्वास-प्रस्तुतिः</summary>

स ए॒ष ई॑जा॒नो॑ऽप॒शुर्भावु॑कः ।  
</details>

<details><summary>मूलम्</summary>

स ए॒ष ई॑जा॒नो॑ऽप॒शुर्भावु॑कः ।  
</details>

<details><summary>भट्टभास्करटीका</summary>

स एष यजमानः ईजानः दक्षिणादानान्तं सर्वं यज्ञं कृतवान् अपशुर्भावुकः भविता । 'लषपतपद' इत्युकञ् ।  
</details>

<details open><summary>विश्वास-प्रस्तुतिः</summary>

यज॑मानेन॒ खलु॒ वै तत्का॒र्य॑मित्या॑हुः ।  
यथा॑ देव॒त्रा द॒त्तङ्कु॑र्वी॒त  ।   
आत्मन्प॒शून्र॒मये॒तेति॑ ।  
</details>

<details><summary>मूलम्</summary>

यज॑मानेन॒ खलु॒ वै तत्का॒र्य॑मित्या॑हुः ।  
यथा॑ देव॒त्रा द॒त्तङ्कु॑र्वी॒त  ।   
आत्मन्प॒शून्र॒मये॒तेति॑ ।  
</details>

<details><summary>भट्टभास्करटीका</summary>

तस्माद्यजमानेन तादृशं किञ्चित्कर्तव्यं, येन देवत्रा देवेषु ऋत्विक्षु दत्तं पुरोडाशमेव कुर्वीत कर्तुं समर्थस्स्यात्, आत्मन्येव पशून्नमयते । 'देवमनुष्य' इति त्राप्रत्ययः ।  
</details>

<details open><summary>विश्वास-प्रस्तुतिः</summary>

ब्रध्न॒ पिन्व॒स्वेत्या॑ह ।  
य॒ज्ञो वै ब्र॒ध्नो य॒ज्ञमे॒व तन्म॑हयति ।  
अथो॑ देव॒त्रैव द॒त्तङ्कु॑रुते ।  

आ॒त्मन्प॒शून्र॑मयते ।  
दद॑तो मे॒ मा ख्षा॒यीत्या॑ह।  
अख्षि॑तिमे॒वोपै॑ति ।   
कुर्व॒तो मे॒ मोप॑ दस॒दित्या॑ह ।  
भू॒मान॑मे॒वोपै॑ति ॥ [6]
</details>

<details><summary>मूलम्</summary>

ब्रध्न॒ पिन्व॒स्वेत्या॑ह ।  
य॒ज्ञो वै ब्र॒ध्नो य॒ज्ञमे॒व तन्म॑हयति ।  
अथो॑ देव॒त्रैव द॒त्तङ्कु॑रुते ।  

आ॒त्मन्प॒शून्र॑मयते ।  
दद॑तो मे॒ मा ख्षा॒यीत्या॑ह।  
अख्षि॑तिमे॒वोपै॑ति ।   
कुर्व॒तो मे॒ मोप॑ दस॒दित्या॑ह ।  
भू॒मान॑मे॒वोपै॑ति ॥ [6]
</details>

<details><summary>भट्टभास्करटीका</summary>

ब्रध्न पिन्वस्वेत्यादि । महयति महान्तं करोति ; महितं वा करोति । गतमन्यत् ।  


इपि सप्तमे प्रथमोनुवाकः ॥  

- ऐष्टिकहौत्रब्राह्मणशेषः
</details>
