+++
title = "०६ यूपस्य अवटे स्थापनम्"

+++

११ त्रिष्टुप् १२-१३ गायत्र्यौ
 सोमऋषिः


_______
<details><summary>भास्करोक्त-विनियोगः</summary>

1-3यूपं पराञ्चं प्रोक्षति - पृथिव्यै त्वेति ॥
</details>

<details><summary>मूलम् (संयुक्तम्)</summary>

－पृ॒थि॒व्यै त्वा॒ऽन्तरि॑ख्षाय त्वा दि॒वे त्वा । 
</details>

<details open><summary>विश्वास-प्रस्तुतिः</summary>

पृ॒थि॒व्यै त्वा᳚  +++(प्रोक्षामि)+++ ।   
अ॒न्तरि॑ख्षाय त्वा    +++(प्रोक्षामि)+++  ।  
दि॒वे त्वा᳚   +++(प्रोक्षामि)+++ ।  
</details>

<details><summary>Keith</summary>

To I earth thee! To atmosphere thee! To sky thee!
</details>


<details><summary>मूलम्</summary>

पृ॒थि॒व्यै त्वा᳚  +++(प्रोक्षामि)+++ ।   
अ॒न्तरि॑ख्षाय त्वा    +++(प्रोक्षामि)+++  ।  
दि॒वे त्वा᳚   +++(प्रोक्षामि)+++ ।  
</details>

<details><summary>भट्टभास्कर-टीका</summary>

1-3यूपं पराञ्चं प्रोक्षति - पृथिव्यै त्वेति ॥ व्याख्यातम् ।   
प्रोक्षामीति शेषः । पृथिव्यादीनां स्थित्यर्थं त्वां प्रोक्षामीति ॥  

[यागनिर्वृत्तिद्वारेण द्युप्रभृतीनां लोकानां धारणार्थं प्रोक्षणं भवति । 'ऊडिदम्' (पा.सू. 6.1.171) इत्यादिना दिव इति विभक्तेरुदात्तत्वम् । पृथिव्या इत्यादौ 'उदात्तयणो हल्पूर्वात्' (पा.सू. 6.1.174) इति विभक्तेरुदात्तत्वम् ॥]
</details>

_______
<details><summary>भास्करोक्त-विनियोगः</summary>

4अवटे+++(=गर्ते)+++ ऽपोऽवनयति - शुन्धतामिति ॥
</details>


<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/2_somayAgArambhaH/01_agniShTome_yajamAnasya_xaurAdisaMskArAH/shundhantAm.md"  newLevelForH1="5" includeTitle="false"> </div>  

<details><summary>भट्टभास्कर-टीका</summary>

4अवटेऽपोऽवनयति - शुन्धतामिति ॥ व्याख्यातम् ॥
</details>

_______
<details><summary>भास्करोक्त-विनियोगः</summary>

5यवान्प्रस्कन्दयति - यवोसीति ॥
</details>


<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/3_agniShToma-pashv-Adi/01_sado-maNDapa-nirmANam/yavosi.md"  newLevelForH1="5" includeTitle="false"> </div>  

<details><summary>भट्टभास्कर-टीका</summary>

5यवान्प्रस्कन्दयति - यवोसीति ॥ व्याख्यातमेव । 'ऊर्ग्वै यवो यजमानेन यूपस्सम्मितः' इत्यादि ब्राह्मणम् ॥
</details>

_______
<details><summary>भास्करोक्त-विनियोगः</summary>

6बर्हिर्-हस्तं व्यतिषज्यावस्तृणाति - पितृणामिति ॥
</details>


<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/3_agniShToma-pashv-Adi/01_sado-maNDapa-nirmANam/pitRNAm.md"  newLevelForH1="5" includeTitle="false"> </div>  


<details><summary>भट्टभास्कर-टीका</summary>

6बर्हिर्हस्तं व्यतिषज्यावस्तृणाति - पितृणामिति ॥ व्याख्यातमेव । 'यद्बर्हिरनवस्तीर्य मिनुयात्पितृदेवत्यो निखातस्स्यात्' `इति ब्राह्मणम् ॥
</details>

_______
<details><summary>भास्करोक्त-विनियोगः</summary>

7यूप-शकलम् अवास्यति - स्वावेश इति ॥
</details>

<details><summary>मूलम् (संयुक्तम्)</summary>

स्वावे॒शो᳚ऽस्यग्रे॒गा ने॑तृ॒णाव्ँवन॒स्पति॒रधि॑ त्वा स्थास्यति॒ तस्य॑ वित्तात् 
</details>

<details open><summary>विश्वास-प्रस्तुतिः</summary>

स्वा॒वे॒शो॑ ऽसि अग्रे॒गा ने॑तृ॒णाम् ।  
वन॒स्पति॒र् अधि॑ त्वा स्थास्यति ।  
तस्य॑ वित्तात्।
</details>

<details><summary>Keith</summary>

Thou art easy of approach,  
first among leaders;  
the tree will mount thee,  
be aware of it.
</details>


<details><summary>मूलम्</summary>

स्वा॒वे॒शो॑ऽसि अग्रे॒गा ने॑तृ॒णाम् ।  
वन॒स्पति॒रधि॑ त्वा स्थास्यति ।  
तस्य॑ वित्तात्।
</details>

<details><summary>भट्टभास्कर-टीका</summary>

7यूपशकलम् अवास्यति - स्वावेश इति ॥ सुष्ठु आविश्यते स्थीयतेस्मिन्निति स्वावेशः । अधिकरणे घञ्, थाथादिसूत्रेणोत्तरपदान्तोदात्तत्वम् । यूपस्य सुखासनमसीत्यर्थः ।
नेतारो यागस्य निर्वोढारः यूपशकलाः । 'छन्दस्युभयथा' इति 'नामि' इति दीघाभावः । 'नामन्यतरस्याम्' इति नाम उदात्तत्वम् । तेषां मध्ये अग्रेगास्त्वमसि अग्रे प्रथमं यूपात् गच्छति परापततीत्यग्रेगाः । 'यः प्रथमश्शकलः परापतेत्तमप्याहरेत्' इति गृहीतत्वात् । यद्वा - नेतृणामग्रे गच्छतीत्यग्रेगाः मुख्य इत्यर्थ प्रथमपतितत्वादेव । यद्वा - नेतॄणां मध्ये अग्रे गच्छति यागसाधनत्वं यूपादपि पूर्वमुपयुज्यमानत्वादवटप्रवेशेन । 'जनसनखनक्रमगमो विट्' इति विटप्रत्ययः, ' विड्वनोरनुनासिकस्यात्' इत्यात्वम्, 'तत्पुरुषे कृति बहुलम्' इत्यलुक्, कृदुत्तरपदप्रकृतिस्वरत्वम् । यद्वा - यूपस्य ये नेतारः परिष्कर्तारः प्रथमशकलस्स्वरुश्चषालमिति, तेषां मध्ये अग्रे प्रथमं यूपं गच्छतीति ।

किञ्च - वनस्पतिविकारो यूपः, विकृतौ प्रकृतिशब्दः । पारस्करप्रभृतित्वात्सुट्, 'उभे वनस्पत्यादिषु युगपत्' इति पूर्वोत्तरपदयोर्युगपत्प्रकृतिस्वरत्वम् । स त्वामधि स्थास्यति त्वयि स्थास्यति, यूपस्यापि धारकोसीत्यर्थः । 'अधिशीङ्स्थासां कर्म', इत्याधारस्य कर्मसंज्ञा ।  
 तस्य वित्तात् तद्विजानानीहि तं ते महिमानमवगन्तुमर्हसीति । 'क्रियाग्रहणं कर्तव्यम्' इति सम्प्रदानत्वात् 'चतुर्थ्यर्थे बहुलं छन्दसि' इति चतुर्थ्यर्थे षष्ठी । 'यूपशकलमवास्यति स तेजसमेवैनं मिनोति' `इति ब्राह्मणम् । 'स्वधितेर्वृक्षस्य बिभ्यतः प्रथमेन शकलेन सह तेजः परापतति' इत्यादिब्राह्मणेन तस्य तेजस्त्वमवगन्तव्यम् ॥
</details>

_______
<details><summary>भास्करोक्त-विनियोगः</summary>

8यूपस्याग्रम् अनक्ति - देवस्त्वेति ॥
</details>


<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/3_agniShToma-pashv-Adi/05_yUpachChedanam/devas_tvA.md"  newLevelForH1="5" includeTitle="false"> </div>  

<details><summary>भट्टभास्कर-टीका</summary>

8यूपस्याग्रमनक्ति - देवस्त्वेति ॥ व्याख्यातम् ॥  
</details>

_______
<details><summary>भास्करोक्त-विनियोगः</summary>

9चषालं प्रतिमुञ्चाति - सुपिप्पलाभ्य इति ॥
</details>


<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/2_somayAgArambhaH/02_dIxA/supippalAH.md"  newLevelForH1="5" includeTitle="false"> </div>  

<details><summary>भट्टभास्कर-टीका</summary>

9चषालं प्रतिमुञ्चाति - सुपिप्पलाभ्य इति ॥ व्याख्यातमेव । शोभनफलानामोषधीनामर्थाय त्वां चषालं यूपस्याग्रे प्रतिमुञ्चामीति शेषः । 'तस्माच्छीर्षत ओषधयः फलं गृह्णन्ति' `इति ब्राह्मणम् ॥
</details>

_______
<details><summary>भास्करोक्त-विनियोगः</summary>

10यूपम् उच्छ्रयति - उद्दिवमिति ॥ 
</details>

<details><summary>मूलम् (संयुक्तम्)</summary>

उद्दिवꣵ॑ स्तभा॒नान्तरि॑ख्षम्पृण पृथि॒वीमुप॑रेण दृꣳह 
</details>

<details open><summary>विश्वास-प्रस्तुतिः</summary>

उद् दिवꣵ॑ स्तभान   ।  
आ +अ॒न्तरि॑ख्षम् पृण+++(=पूरय)+++ ।   
पृ॒थि॒वीम् उप॑रेण दृꣳह ।+++(5)+++
</details>

<details><summary>Keith</summary>

Support the sky, fill the atmosphere, with thy base make firm the earth.
</details>


<details><summary>मूलम्</summary>

उद्दिवꣵ॑ स्तभान  ।   
अ॒न्तरि॑ख्षम्पृण ।    
पृ॒थि॒वीमुप॑रेण दृꣳह ।
</details>

<details><summary>भट्टभास्कर-टीका</summary>

10यूपमुच्छ्रयति - उद्दिवमिति ॥ व्याख्यातम् ।

  - [ औदुम्बरीमुच्छ्रयति - उद्दिवमिति ॥ हे औदुम्बरि दिर्वं दिविष्ठानुत्तभान उत्तम्भय धारय । स्तन्भुस्सौत्रो धातुः, 'स्तन्भु स्तुन्भु' इति श्नाप्रत्ययः । 'हलश्श्नश्शानज्झौ' इति शानजादेशः । तथा अन्तरिक्षमन्तरिक्षस्थान् पृण प्रीणय । पृण प्रीणने इति तौदादिकः ।]

अतष्टः प्रदेश उपरः, 'मूलतोऽतष्टमुपरम्' इति । उपरमते तक्षणमस्मिन्निति । 'उपसर्गे च संज्ञायाम्' इति जनेर्विधीयमानो डप्रत्ययः बहुलवचनाद्रमेरपि भवति, कृदुत्तरपदप्रकृतिस्वरत्वं बाधित्वा अव्ययपूवर्पदप्रकृतिस्वरत्वम्, व्युत्पत्त्यनवधारणाच्च नावगृह्यते । तेन पृथिवी दृंह दृढां कुरु ॥

  - [ दृह दृहि वृद्धौ । पृथिवीशब्दो ङीषन्तोन्तोदात्तः ॥]
</details>

_______
<details><summary>भास्करोक्त-विनियोगः</summary>

11यूपं वैष्णवीभ्यामृग्भ्यां कल्प्यति स्थापयति - ते ते धामानि ... विष्णोः कर्माणि पश्यतेति ॥
</details>



<details open><summary>विश्वास-प्रस्तुतिः</summary>

ते ते॒ धामा᳚न्य् उश्मसि+++(=इच्छामो)+++ ग॒मध्ये॒+++(=गन्तुं)+++  
गावो॒+++(→रश्मयः)+++ यत्र॒ भूरि॑-शृङ्गा अ॒यासः॑+++(=गमनशीलाः)+++ ।   
अत्राह॒ तद्-उ॑रुगा॒यस्य॒ विष्णोः᳚  
पर॒मम् प॒दम् अव॑ भाति॒ भूरेः᳚ ॥
</details>

<details><summary>Keith</summary>

To these dwellings of thine are we fain+++(=apt)+++ to go,  
Where are the many-horned active kine;  
There is resplendent the highest step  
Of the wide-stepping Visnu, the mighty!
</details>


<details><summary>मूलम्</summary>

ते ते॒ धामा᳚न्युश्मसि [10] ग॒मध्ये॒ गावो॒ यत्र॒ भूरि॑शृङ्गा अ॒यासः॑ ।   
अत्राह॒ तदु॑रुगा॒यस्य॒ विष्णोः᳚ पर॒मम्प॒दमव॑ भाति॒ भूरेः᳚ ॥
</details>

<details><summary>भट्टभास्कर-टीका</summary>

11यूपं वैष्णवीभ्यामृग्भ्यां कल्प्यति स्थापयति - ते ते धामानि ... विष्णोः कर्माणि पश्यतेति ॥
तत्र प्रथमा चतुष्पदा त्रिष्टुप् । द्वितीया त्रिपदा गायत्री ।  
'वैष्णव्यर्चा कल्पयति वैष्णवो वै देवतया' इत्यादि ब्राह्मणम् । 'द्वाभ्यां कल्पयति' इत्यादि च ।  
वैष्णवत्वाद्यूपो विष्णुरूपेण स्तूयते । त इति द्वितीयाबहुवचनस्य 'सुपां सुलुक्' इति शे आदेशः, प्रगृह्यत्वाभावो व्यत्ययेन, लिङ्गविभक्तिव्यत्ययेन वा ।   
हे **विष्णो** तव तानि **धामानि** स्थानानि **गमध्ये** गन्तुं यजमानो गच्छेदिति यावत् । तुमर्थे अध्येन्प्रत्ययः, अध्यैप्रत्ययस्य वा वर्णव्यत्ययेन एकारः । तव तानि **धामानि** गन्तुं **उश्मसि** उश्मः कामयामहे । वष्ठेर्ग्रहिज्यादिना सम्प्रसारणम्, 'इदन्तो मसिः', 'अन्येषामपि दृश्यते' इति तस्य संहितायां दीर्घः ।   

कानीत्याह – **यत्र** येषु धामसु **गावो** रश्मयः **भूरिशृङ्गाः** बह्वग्राः, **अयासः** गमनशीलाः । एतेः पचाद्यच्, 'आज्जसेरसुक्' । यत्र बहुमुखा रश्मयो विसर्पन्तीति । यद्वा - यत्र गावो गन्तारो जनाः । 'गमेर्डो' इति डोप्रत्ययः । भूरिशृङ्गाः महादीप्तयो भवन्तीति । दीप्तिनामसु हि शृङ्गाणीत्यध्यायान्ते पठ्यते ।  

पुनश्च विशेष्यन्ते - अयासः अनपायाः अप्रच्यूताः । यातेरसुनि याः, नञ्बहुव्रीहौ 'नञ्सुभ्याम्' इत्युत्तरपदान्तोदात्तत्वम् ।  

धामानि पुनर्विशेष्यन्ते - अत्राह अत्रैव । अहेत्यवधारणे । येष्वेव धामसु उरुगायस्य उरुभिर्महात्माभिर्गीयत इत्युरिगायः । गायतेः कर्मणि घञ्, थाथादिस्वरेणोत्तरपदान्तोदात्तत्वम् । भूरेः महतो महाबलस्य विष्णोः विश्वं व्याप्नुवतः । 'विशेः किच्च' इति नुप्रत्ययः, तत्र हि निदिति वर्तते । यस्त्वं महाबलो महात्मभिस्स्तूयमानो विश्वं व्याप्नुवन्नभूः 'विचक्रमाणस्त्रेधोरुगायः' इति मन्त्रप्रसिद्धः तस्य तव तत्तादृशविक्रमकृत् परममुत्तमं पदंम् तदप्येष्वेव धामसु अवभाति दीप्यते, तस्मात्तानि धामानि गन्तुमुश्म इति । एवं प्रत्यक्षकृतोयं मन्त्रः । द्वितीयस्तेशब्दोस्मिन्पक्षे युष्मदादेशः । यद्वा - परोक्षकृत एवायम् । ते ते इति वीप्सा । तानि तानि धामानि गन्तुमुश्मः । 'नित्यवीप्सयोः' इति शेप्रत्ययान्तस्य द्विर्व- चनम्, ' अनुदात्तं च` इति द्वितीयस्यानुदात्तत्वम् । स्पष्टमन्यत् ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/022/19_viShNoH_karmANi.md"  newLevelForH1="5" includeTitle="plain" title="विश्वास-प्रस्तुतिः"> </div>  
<div class="js_include" url="/vedAH_Rk/shAkalam/saMhitA/sarvASh_TIkAH/01/022/19_viShNoH_karmANi.md"  newLevelForH1="5" includeTitle="false"> </div>  



_______
<details><summary>भास्करोक्त-विनियोगः</summary>

13चषालमीक्षते - तद्विष्णोरिति त्रिपदया गायत्र्या ॥
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/01/022/20_tadviShNoH_paramaM.md"  newLevelForH1="5" includeTitle="plain" title="विश्वास-प्रस्तुतिः"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/022/20_tadviShNoH_paramaM.md"  newLevelForH1="5" includeTitle="false"> </div>


_______
<details><summary>भास्करोक्त-विनियोगः</summary>

14प्रदक्षिणं पुरीषेण पर्यूहति - ब्रह्मवनिमिति ॥
</details>


<details open><summary>विश्वास-प्रस्तुतिः</summary>

ब्र॒ह्म॒वनि॑न्त्वा ख्षत्त्र॒वनिꣳ॑ सुप्रजा॒वनिꣳ॑ रायस्पोष॒वनि॒म्पर्यू॑हामि ।
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/3_agniShToma-pashv-Adi/01_sado-maNDapa-nirmANam/brahma-vanim.md"  newLevelForH1="5" includeTitle="false"> </div>  


<details><summary>भट्टभास्कर-टीका</summary>

14प्रदक्षिणं पुरीषेण पर्यूहति - ब्रह्मवनिमिति ॥ व्याख्यातम् ॥
</details>

_______
<details><summary>भास्करोक्त-विनियोगः</summary>

15मैत्रावरुणदण्डेन संहन्ति - ब्रह्म दृंहेति ॥
</details>



<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/3_agniShToma-pashv-Adi/01_sado-maNDapa-nirmANam/brahma_dRMha.md"  newLevelForH1="5" includeTitle="false"> </div>  


<details><summary>भट्टभास्कर-टीका</summary>

15मैत्रावरुणदण्डेन संहन्ति - ब्रह्म दृंहेति ॥ व्याख्यातमेव ॥
</details>

_______
<details><summary>भास्करोक्त-विनियोगः</summary>

16रशनया त्रिः प्रदक्षिणं परिव्ययति - परिवीरसीति ॥
</details>



<details><summary>मूलम् (संयुक्तम्)</summary>

परि॒वीर॑सि॒ परि॑ त्वा॒ दैवी॒र्विशो᳚ व्ययन्ता॒म्परी॒मꣳ रा॒यस्पोषो॒ यज॑मानम्मनु॒ष्याः॑ 
</details>

<details open><summary>विश्वास-प्रस्तुतिः</summary>

प॒रि॒-वीर् अ॑सि  ।  
+++(परिवीयमान!)+++ परि॑ त्वा॒ दैवी॒र् विशो᳚ व्ययन्ताम्,  
परी॒मꣳ रा॒यस्-पोषो॒ यज॑मानम् मनु॒ष्याः॑   ।
</details>

<details><summary>Keith</summary>

Thou art invested;  
let the clans of the gods invest thee;  
let increase of wealth, let (the clans) of men invest the sacrificer here.
</details>


<details><summary>मूलम्</summary>

प॒रि॒वीर॑सि  ।  
परि॑ त्वा॒ दैवी॒र्विशो᳚ व्ययन्ताम्  
परी॒मꣳ रा॒यस्पोषो॒ यज॑मानम्मनु॒ष्याः॑   ।
</details>

<details><summary>भट्टभास्कर-टीका</summary>

16रशनया त्रिः प्रदक्षिणं परिव्ययति - परिवीरसीति ॥ परिवीयत इति **परिवीः** । 'अन्येभ्योपि दृश्यते' इति कर्मणि क्विप्, यजादित्वात्सम्प्रसारणम्, 'हलः' इति दीर्घः, कृदुत्तरपदप्रकृतिस्वरत्वम् । परितो रशनया वेष्टनीयोसि हे यूप ।

अतस् त्वां **दैवीः** दैव्यो **विशः** देवानां स्वभूताः प्रजाः मरुदादयः, 'मरुतो वै देवानां विशः' इति । 'देवाद्यञञौ' इति देवशब्दादञ्, 'वा छन्दसि' इति पूर्वसवर्णदीर्घत्वम् । परिव्ययन्तां सर्वतोऽनया रशनया वेष्टयन्तु ।  

इमं च यजमानं रायो धनस्य पोषः मनुष्याश्च परिवेष्टयन्तु, आढ्यः प्रजानामुपजीव्यश्च भवत्वित्यर्थः । 'ऊडिदम्' इत्यादिना रैशब्दात् षष्ठ्या उदात्तत्वम्, 'षष्ठ्याः पतिपुत्र' इति विसर्जनीयस्य सत्वम्, 'अदुपदेशात्' इति लसार्वधातुकानुदात्तत्वे धातुस्वरेण यजमानशब्द आद्युदात्तः । 'ऊर्ग्वै रशना' इत्यादि ब्राह्मणम् ॥
</details>

_______
<details><summary>भास्करोक्त-विनियोगः</summary>

17मध्यमे रशनागुणे स्वरुमवगूहति - अन्तरिक्षस्य त्वेति ॥
</details>


<details open><summary>विश्वास-प्रस्तुतिः</summary>

अ॒न्तरि॑ख्षस्य त्वा॒ साना॒व् अव॑ गूहामि ॥ [11]
</details>
<details><summary>Keith</summary>

On the slope of the atmosphere I conceal thee.
</details>

<details><summary>मूलम्</summary>

अ॒न्तरि॑ख्षस्य त्वा॒ साना॒वव॑ गूहामि ॥ [11]
</details>

<details><summary>भट्टभास्कर-टीका</summary>

17मध्यमे रशनागुणे स्वरुमवगूहति - अन्तरिक्षस्य त्वेति ॥ मध्यमत्वसाधर्म्यात् अन्तरिक्षस्थानीयस्य मध्यमस्य रशनागुणस्य स्थाने त्वामवगूहामि सुगुप्तं स्थापयामि हे स्वरो । कीदृशे स्थाने? सानौ समुन्नते स्वस्थानत्वादेव समुच्छ्रिते । यद्वा - सननीयः सानुः मध्यमेन गुणेन सम्भक्ते प्रदेशे 'दॄसनिजनि' इत्यादिना सनो ञुण्प्रत्ययः । 'ऊदुपधाया गोहः' इत्यूकारः ॥
</details>

इति तृतीये षष्ठोनुवाकः ॥
