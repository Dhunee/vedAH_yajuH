+++
title = "०४ वैसर्जनहोमः, अग्नीषोमप्रणयनम्"

+++
 - अग्नीषोमीयपश्वभिधानायाग्नीषोमप्रणयनार्थं वैसर्जनहोमः
 १-५ गायत्री,
 ३ त्रिष्टुप्
 ४ अनुष्टुप्
  सोमऋषिः


________

_______
<details><summary>भास्करोक्त-विनियोगः</summary>

1स्रुचि चतुर्गृहीतं गृहीत्वा शालामुखीये वैसर्जनं जुहोति - त्वं सोमेति यजुरन्तया त्रिपदया गायत्र्या ॥
</details>


<details><summary>मूलम् (संयुक्तम्)</summary>

त्वꣳ सो॑म तनू॒कृद्भ्यो॒ द्वेषो᳚भ्यो॒ऽन्यकृ॑तेभ्य उ॒रु य॒न्तासि॒ वरू॑थ॒ꣵ॒ स्वाहा॑
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/08/079/03_tvaM_soma.md"  newLevelForH1="5" includeTitle="plain" title="विश्वास-प्रस्तुतिः"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/08/079/03_tvaM_soma.md"  newLevelForH1="5" includeTitle="false"> </div>  


<details open><summary>विश्वास-प्रस्तुतिः</summary>

स्वाहा᳚ ।
</details>

<details><summary>Keith</summary>

hail!
</details>


<details><summary>मूलम्</summary>

स्वाहा᳚ ।

</details>


_______
<details><summary>भास्करोक्त-विनियोगः</summary>

2अवान्तरदीक्षां विसृज्य स्रुवेणाप्तुं प्रस्कन्दयति - जुषाण इति विराजा यजुरन्तया एकपदया ॥
</details>


<details open><summary>विश्वास-प्रस्तुतिः</summary>

जु॒षा॒णो अ॒प्तुर्+++(=बिन्दुः)+++ आज्य॑स्य वेतु।  
स्वाहा᳚ ।
</details>
<details><summary>Keith</summary>

May the active one gladly partake of the ghee.
</details>

<details><summary>मूलम्</summary>

जु॒षा॒णो अ॒प्तुराज्य॑स्य वेतु।  
स्वाहा᳚ ।
</details>

<details><summary>भट्टभास्करटीका</summary>

2अवान्तरदीक्षां विसृज्य स्रुवेणाप्तुं प्रस्कन्दयति - जुषाण इति विराजा यजुरन्तया एकपदया ॥ **अप्तुः** बिन्दुः । विभक्तिव्यत्ययः । आज्यस्याप्तुं वेतु पिबतु । कः - जुषाणः प्रीयमाणः । ताच्छीलिकश्चानश्, 'भहुलं छन्दसि' इति शं बाबित्वा शपो लुक्, लसार्वधातुकानुदात्तत्वाभावात् 'चितः इत्यन्तोदात्तत्वम् । यद्वा - आप्तव्योप्तुः । `आप्नोतेर्ह्रस्वश्च' इत्याप्तोतेस्तुप्रत्ययः । आप्तव्योयं सोमः प्रीयमाण आज्यस्य वेतु पिबतु । 'क्रियाग्रहणं कर्तव्यम्' इत्याज्यस्य सम्प्रदानत्वम्, 'चतुर्थ्यर्थे बहुलं छन्दसि' इति षष्ठी । 'देवान्वै सुवर्गं लोकं यतो रक्षांस्यजिघासन्' इत्यादि ब्राह्मणम् ।  
स्वाहेति पूर्ववत् ॥  

  - [ईदृशाय तुभ्यं स्वाहा सुहुतमिदमस्त्विति प्रदानार्थो निपातः ।]+++(कुतः??)+++  
</details>

_______
<details><summary>भास्करोक्त-विनियोगः</summary>

3पूर्वया द्वारा शालाया उपनिष्क्रामति- अयं न इति चतुष्पदया त्रिष्टुभा ॥ 
</details>

<details open><summary>विश्वास-प्रस्तुतिः</summary>

अ॒यन् नो॑ अ॒ग्निर् **वरि॑वᳵ+++(=अवकशं)+++ कृणोत्व्**  
अ॒यम् मृध॑ᳶ+++(=सङ्ग्रामस्य)+++ **पु॒र ए॑तु** प्रभि॒न्दन् ।   
अ॒यꣳ **शत्रू᳚ञ् जयतु॒** जर्हृ॑षाणो॒ +++(←हृष् + यङ् + लुक्)+++  
ऽयव्ँ **वाज॑ञ् जयतु॒** वाज॑-सातौ+++(←सन् लाभे+क्तिन्)+++ ॥
</details>
<details><summary>Keith</summary>

May Agni here make room for us;
  
May he go before us cleaving the foe;  
Joyously may he conquer our foes;  
May he win booty in the contest for booty.
</details>

<details><summary>मूलम्</summary>

अ॒यन्नो॑ अ॒ग्निर्वरि॑वᳵ कृणोत्व॒यम्मृध॑ᳶ पु॒र ए॑तु प्रभि॒न्दन् ।   
अ॒यꣳ शत्रू᳚ञ्जयतु॒ जर्हृ॑षाणो॒ऽयव्ँवाज॑ञ्जयतु॒ वाज॑सातौ ॥
</details>

<details><summary>भट्टभास्करटीका</summary>

**अयम्** अग्नी-षोमाख्यः प्रणीयमानो **ऽग्रिर् वरिवः कृणोतु** अभीष्टानि धनानि ददातु । कृवि हिंसाकरणयोः, 'धिन्विकृण्व्योरच' इत्युप्रत्ययः । 

किञ्च - **अयं मृधस्** सङ्ग्रामान् **प्रभिन्दन्** प्रकर्षेण विनाशयन् **पुरो** ऽग्रत **एतु** गच्छतु । ततश् चायम् अग्निर् अस्माकं **शत्रून् जयतु जर्हृषाणः** जयेन भृशं हृष्टान्तःकरणः - हृषेर् यड्लुगन्ताद् व्यत्ययेनात्मनेपदम्, 'अभ्यस्तानामादिः' इत्याद्युदात्तत्वम् ।  

किञ्च - **अयम्** अग्निर् **वाजम्** अन्नं जयतु अस्मदर्थम् आत्मवशं करोतु । क्व ? **वाजसातौ** । 'ऊतियूति' इत्यादिना निपातनात् सनोतेः कर्मणि क्तिन्, 'जनसन' इत्यात्वम् । वाजो लभ्यते यस्मिन् तस्मिन् **वाज-सातौ** सङ्गामे वाजं जयतु । वाजशब्दो वृषादित्वादाद्युदात्तः ॥
</details>

_______
<details><summary>भास्करोक्त-विनियोगः</summary>

4आह्वनीये स्रुवाहुतिं जुहोति - उरु विष्णो इति चतुष्पदयानुष्टुभा ॥
</details>

<details open><summary>विश्वास-प्रस्तुतिः</summary>

उ॒रु वि॑ष्णो॒ वि क्र॑मस्व  
+उ॒रु ख्षया॑य नᳵ कृधि ।  
घृ॒तङ् घृ॑त-योने पिब॒  
प्रप्र॑ य॒ज्ञ-प॑तिन् +++(प्र)+++तिर+++(=वर्धय)+++ ॥
</details>

<details><summary>Keith</summary>

Step widely, O Visnu;  
Give us broad space for dwelling in;  
Drink the ghee, thou whose birthplace is in the ghee;  
Lengthen (the years) of the lord of the sacrifice.
</details>

<details><summary>मूलम्</summary>

उ॒रु वि॑ष्णो॒ वि क्र॑मस्वो॒रु ख्षया॑य नᳵ कृधि ।  
घृ॒तङ्घृ॑तयोने पिब॒ प्रप्र॑ य॒ज्ञप॑तिन्तिर ॥
</details>

<details><summary>भट्टभास्करटीका</summary>
 
हे अग्ने **विष्णो** व्यापक । 'विषेः किच्च' इति नुप्रत्ययः । **उरु विक्र्मस्व** महाविक्रमो भव सर्वत्राप्रतिहतो भव । 'वृत्तिसर्गतायनेषु क्रमः' इत्यात्मनेपदम् ।  

किञ्च – **नः** अस्माकं **क्षयाय** निवासाय निवासस्य । 'षष्ठ्यर्थे चतुर्थी वक्तव्या', क्षयो निवासे' इत्याद्युदात्तत्वम् । **उरु कृधि** बहुधनादिकं देहि, अरिक्तमस्माकं निवासं कुर्वित्यर्यः । 'कः करत्करतिकृधिकृतेष्वनदितेः' इति संहितायां नसस्सकारस्य सकारो   व्यत्ययेन न प्रवर्तते । उक्तं च प्रातिशाख्ये 'न सक्रघकारपरे' इति ।  

अपिच - हे **घृतयोने** अपां योने, 'अग्नेरापः' इति । इदं हूयमानं **घृतम्** आज्यं **पिब** ।  
 

अपिच - **यज्ञपतिं** यजमानं **प्रतिर** वर्धय ।  
प्रपूर्वस् तिरतिर् वृद्धिकर्मा । 'प्रसमुपोदः पादपूरणे' इति प्रशब्दस्य द्विर्वचनम्, 'अनुदात्तं च' इति द्वितीयः प्रशब्दोनुदात्तः ।  
'पत्यावैश्वर्ये' इति प्रकृतिस्वरत्वेन यज्ञशबोन्तोदात्तः, 'यजयाच' इति नञ्प्रत्ययान्तत्वात् ॥
</details>

_______
<details><summary>भास्करोक्त-विनियोगः</summary>

5ब्राह्मणो राजानम् आदाय पूर्वया द्वारा हविर्-धानं प्रपादयति - सोमो जिगतीति त्रिपदया गायत्र्या ॥ 
</details>



<details><summary>मूलम् (संयुक्तम्)</summary>

सोमो॑ जिगाति गातु॒विद् [6]दे॒वाना॑मेति निष्कृ॒तमृ॒तस्य॒ योनि॑मा॒सदम् 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/03/062/13_somo_jigAti.md"  newLevelForH1="5" includeTitle="plain" title="विश्वास-प्रस्तुतिः"> </div>  
<div class="js_include" url="/vedAH_Rk/shAkalam/saMhitA/sarvASh_TIkAH/03/062/13_somo_jigAti.md"  newLevelForH1="5" includeTitle="false"> </div>  


<details><summary>भास्करोक्त-विनियोगः</summary>

नीडे कृष्णाजिनमास्तृणाति।
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/2_somayAgArambhaH/08_anasi_sthApanam/adityAs_sadaH.md"  newLevelForH1="5" includeTitle="false"> </div>  


<details><summary>भट्टभास्करटीका</summary>

6दक्षिणस्य हविर्धानस्य नीडे कृष्णाजिनमास्तृणाति - आदित्या इति ॥ अदितिर्देवमाता तस्यास्सदोस्यासनमसि । सीदन्त्यस्मिन्निति सदः ॥
</details>

________
<details><summary>भास्करोक्त-विनियोगः</summary>

तस्मिन् सोमं निदधाति।
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/2_somayAgArambhaH/08_anasi_sthApanam/adityAs_sada_AsIda.md"  newLevelForH1="5" includeTitle="false"> </div>  

<details><summary>भट्टभास्करटीका</summary>

7कृष्णाजिने राजानमासादयति - अदित्या इति ॥ अदित्यास्सदोभूतमेतत्कृष्णाजिनं हे सोम आसीद अधितिष्ठ । प्रागेव व्याख्यातमिदं मन्त्रद्वयम् ॥
</details>

_______
<details><summary>भास्करोक्त-विनियोगः</summary>

8राजानं देवताभ्यस्सम्प्रयच्छति - एष इति ॥
</details>


<details open><summary>विश्वास-प्रस्तुतिः</summary>

ए॒ष वो॑ देव सवित॒स् सोमः!  
तꣳ र॑ख्षध्व॒म् ।  
मा वो॑ दभत्+++(=हिंसीत्)+++ ॥
</details>

<details><summary>Keith</summary>

This, god Savitr, is the Soma of you (gods); guard it; let it escape you not.
</details>


<details><summary>मूलम्</summary>

ए॒ष वो॑ देव सवित॒स्सोम॒स्तꣳ र॑ख्षध्व॒म् ।  
मा वो॑ दभत् ॥
</details>

<details><summary>भट्टभास्करटीका</summary>

8राजानं देवताभ्यस्सम्प्रयच्छति - एष इति ॥ हे देव सवितः सर्वस्य प्रेरक, एष सोमः वः युष्मभ्यं देवेभ्यो न्यासभूतः परिधीयते । यद्वा - युष्माकमेष सोमः, युष्मत्पानार्थत्वात्; अतो युष्मभ्यमेव परिधीयत इति भावः । सवितुः प्राधान्यात्तन्मुखेन देवेभ्यः परिधीयते । तं च सोमं हे सवितः यस्त्वं ये चान्ये देवाः ते यूयं रक्षध्वम् । व्यत्ययेनात्मनेपदम् । रक्षतश्च युष्मान् कश्चिदपि हिंस्री **मा दभत्** मा हिंसीत् । दम्भेर्लुङि व्यत्ययेन च्लेरङ् । 'यजमानो वा एतस्य पुरा गोप्ता भवति' इन्यादि ब्राह्मणम् ॥
</details>

_______
<details><summary>भास्करोक्त-विनियोगः</summary>

9राजानमुपतिष्ठते - एतत्त्वमिति ॥
</details>

<details><summary>मूलम् (संयुक्तम्)</summary>

ए॒तत्त्वꣳ सो॑म दे॒वो दे॒वानुपा॑गा इ॒दम॒हम्म॑नु॒ष्यो॑ मनु॒ष्या᳚न्थ्स॒ह प्र॒जया॑ स॒ह रा॒यस्पोषे॑ण।
</details>

<details open><summary>विश्वास-प्रस्तुतिः</summary>

ए॒तत् त्वम् सो॑म दे॒वो दे॒वान् उपा॑गाः,  
इ॒दम् अ॒हम् म॑नु॒ष्यो॑ मनु॒ष्या᳚न्  +++(उपागाम्)+++।   
स॒ह प्र॒जया॑ स॒ह रा॒यस्पोषे॑ण॥
</details>

<details><summary>Keith</summary>

So, O Soma, god to the gods, hast thou gone, and I here man to man, with offspring, with increase of wealth.
</details>

<details><summary>मूलम्</summary>

ए॒तत्त्वम् सो॑म दे॒वो दे॒वानुपा॑गाः ।  
इ॒दम॒हम्म॑नु॒ष्यो॑ मनु॒ष्या᳚न्  +++(उपागाम्)+++   
स॒ह प्र॒जया॑ स॒ह रा॒यस्पोषे॑ण।
</details>

<details><summary>भट्टभास्करटीका</summary>

9राजानमुपतिष्ठते - एतत्त्वमिति ॥ एतत् एतस्मिन्काले । इदमित्यपि तथा । उभयत्र 'सुपाम् सुलुक्' इति सप्तम्या लुक् । हे सोम एतस्मिन्काले देवस्त्वं देवानुपागाः उपसंप्राप्तोसि । अस्मिन्कालेहमपि मनुष्यो मनुष्यानुपागाम् । क्रियाविशेषणं चोभयम् । सर्वत्र प्रायेणास्मद्विषय इदं शब्दः, युष्मद्विषय एतच्छब्दः, यथा - 'एषा सा त्वयि' 'इयं सा मयि' इति । उपागामित्यत्र 'गातिस्था' इति सिचो लुक् । 'देवो ह्येष सन्' इत्यादि ब्राह्मणम् ।   
किं केवलं एव मनुष्यानुपैति । नेत्याह - प्रजया सह रायो धनस्य पोषेण च सह मनुष्यानुपागामिति । 'यदेतद्यजुर्न ब्रूयादप्रजा अपशुर्यजमानस्यात्' इत्यादि ब्राह्मणम् । प्रजाशब्दः कृदुत्तरपदप्रकृतिस्वरेणान्तोदात्तः, 'उपसर्गे च संज्ञायाम्' इति डप्रत्ययः । 'ऊडिदम्' इत्यादिना रैशब्दात् षष्ठ्या उदात्तत्वम् ॥
</details>

_______
<details><summary>भास्करोक्त-विनियोगः</summary>

10प्राञ्चमञ्जलिं करोति - नमो देवेभ्य इति ॥
</details>


<details open><summary>विश्वास-प्रस्तुतिः</summary>

नमो॑ दे॒वेभ्यः॑ ।
</details>

<details><summary>Keith</summary>

Honour to the gods
</details>

<details><summary>मूलम्</summary>

नमो॑ दे॒वेभ्यः॑ ।
</details>

<details><summary>भट्टभास्करटीका</summary>

10प्राञ्चमञ्जलिं करोति - नमो देवेभ्य इति ॥ अस्त्विति शेषः । 'नमस्कारो हि देवानाम्' `इति ब्राह्मणम् ॥
</details>

_______
<details><summary>भास्करोक्त-विनियोगः</summary>

11अञ्जलिं दक्षिणां न्यञ्चति - स्वधा पितृभ्य इति ॥
</details>


<details open><summary>विश्वास-प्रस्तुतिः</summary>

स्व॒धा पि॒तृभ्यः॑ ।
</details>

<details><summary>Keith</summary>

Homage to the Pitrs!
</details>


<details><summary>मूलम्</summary>

स्व॒धा पि॒तृभ्यः॑ ।
</details>

<details><summary>भट्टभास्करटीका</summary>

11अञ्जलिं दक्षिणां न्यञ्चति - स्वधा पितृभ्य इति ॥ स्वमात्मानं दधातीति स्वधा । 'आतोनुपसर्गे कः, 'थाथादिस्वरेणान्तोदात्तत्वम् । अन्नमुच्यते । स्वधा पितृभ्योस्तु । 'स्वधाकारो हि पितृणाम्' `इति ब्राह्मणम् ॥
</details>

_______
<details><summary>भास्करोक्त-विनियोगः</summary>

12 उपनिष्क्रामति - इदमिति ॥
</details>

<details open><summary>विश्वास-प्रस्तुतिः</summary>

इ॒दम् अ॒हन् निर्वरु॑णस्य॒ पाशा᳚त् ।
</details>

<details><summary>Keith</summary>

Here (may) I (be free) from Varuna's noose
</details>


<details><summary>मूलम्</summary>

इ॒दम॒हन्निर्वरु॑णस्य॒ पाशा᳚त् ।
</details>

<details><summary>भट्टभास्करटीका</summary>

12 उपनिष्क्रामति - इदमिति ॥ क्रियाविशेषणम् । निरित्युपसर्गसामर्थ्यात् गच्छामीति योग्यं क्रियापदमध्याह्रियते । अहं वरुणस्य पाशादिदं निर्गच्छामि । वरुणस्य पाशादिव ममेदं निर्गमनम् । शालायां बद्ध इव [बद्धस्येव] स्थितस्य इदानीं निर्गमादेवमुच्यते । 'वरुणपाशादेव निर्मुच्यते' `इति ब्राह्मणम् ॥
</details>

_______
<details><summary>भास्करोक्त-विनियोगः</summary>

13 आहवनीयमीक्षते - सुवरिति ॥
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/1_darshapUrNamAsAdi/04_havirnirvApaH/suvar_abhi.md"  newLevelForH1="5" includeTitle="false"> </div>  


<details><summary>भट्टभास्करटीका</summary>

13 आहवनीयमीक्षते - सुवरिति ॥ स्वर्गसाधनत्वेन स्तुतिः । विश्वेषां नराणां ज्योतिष्ट्वं नयतीति वैश्वानरं द्योतमानमाहवनीयमाभिमुख्येन पश्यामीति । व्याख्यातम् । ख्यातेराशिषि लिङि, 'लिङ्यशिष्यङ्' 'अतो येयः' ॥
</details>

## अवान्तरदीक्षाविसर्गः


_______
<details><summary>भास्करोक्त-विनियोगः</summary>

14यजमानमवान्तरदीक्षां विसर्जयति - अग्ने व्रतपत इति ॥
</details>



<details><summary>मूलम् (संयुक्तम्)</summary>

अग्ने᳚ व्रतपते॒ त्वव्ँव्र॒ताना᳚व्ँव्र॒तप॑तिरसि॒ या मम॑ त॒नूस्त्वय्यभू॑दि॒यꣳ सा मयि॒ या तव॑ त॒नूर्मय्यभू॑दे॒षा सा त्वयि॑ यथाय॒थन्नौ᳚ व्रतपते व्र॒तिनो᳚र्व्र॒तानि॑ ॥ [8]
</details>

<details open><summary>विश्वास-प्रस्तुतिः</summary>

अग्ने᳚ व्रतपते॒ त्वव्ँ व्र॒ताना᳚व्ँ व्र॒तप॑तिर् असि ।  
या मम॑ त॒नूस् त्वय्य् अभू॑द्, इ॒यꣳ सा मयि॑ ।  
या तव॑ त॒नूर् मय्य् अभू॑द् ए॒षा सा त्वयि॑ ।  
य॒था॒य॒थन् नौ᳚ व्रतपते व्र॒तिनो᳚र् व्र॒तानि॑ ।+++(5)+++  
</details>

<details><summary>Keith</summary>

Agni, lord of vows, thou art the vow-lord of vows.  
May my body that bath been in thee be here in me;  
may thy body that hath been in me be there in thee.  
Be aright the vows, O vow-lord, of both of us votaries.
</details>


<details><summary>मूलम्</summary>

अग्ने᳚ व्रतपते॒ त्वव्ँव्र॒ताना᳚व्ँव्र॒तप॑तिरसि ।  
या मम॑ त॒नूस्त्वय्यभू॑दि॒यꣳ सा मयि॑ ।  
या तव॑ त॒नूर्मय्यभू॑दे॒षा सा त्वयि॑ ।  
य॒था॒य॒थन्नौ᳚ व्रतपते व्र॒तिनो᳚र्व्र॒तानि॑ ।  
</details>

<details><summary>भट्टभास्करटीका</summary>

14यजमानमवान्तरदीक्षां विसर्जयति - अग्ने व्रतपत इति ॥ हे अग्ने व्रतपते त्वं हि सर्वेषां व्रतानां सम्बन्धी व्रतपतिरसि । व्याख्यातं चेदं पूर्वम् । अतस्त्वत्प्रसादादेवाहं व्रती सपन्नः ।  
  - [यजमानमवान्तरदीक्षामुपनयति- अग्न इति । हे अग्ने व्रतपते व्रतानां पते त्वं व्रतानां सर्वेषां सम्बन्धिनां व्रतपतिरसि; न पुनरेकस्य व्रतस्य पतित्वाद्व्रतपतिरुच्यते । समासे सङ्ख्याविशेषस्याप्रतिपत्तेः बहुत्वप्रतिपादनाय व्रतानामित्युक्तम् । नित्यसम्बन्धाविप्रतिपत्त्यर्थं वृत्तिश्च कृता । पतिः पालयिता स्वामी वा । सर्वेषां व्रतानां सर्वदा सर्वात्मना च पतिस्त्वमसि ।
  - यस्मादेवं, तस्मात् हे व्रतपते अग्ने नौ आवयोर्व्रतिनोर्व्रतानि अतः परं सह भवन्ति, न परस्परव्यावृत्तानि, यन्मया कृतं तत्त्वयापि कृतं भवतीति । 'आत्मानमेव दीक्षया पाति' `इति ब्राह्मणम् ॥ ]

इदानीं तु विसृष्टिदीक्षे मयि या मम ततूः पूर्वं त्वय्यभूत् सेयमिदानीं मय्येवास्तु । या च तव तनूः पूर्वं मय्यभूत्सैषेदानीं त्वय्येवास्तु । 'युष्मदस्मदोर्ङसि' इति तवममशब्दावाद्युदात्तौ ।  

पूर्वं  +++(द्वितीयप्रपाठके)+++  हि 'या मम तनूरेषा सा त्वयि या तव तनूरियं सा मयि' इत्याभ्यां तन्वोर्विनिमयः कृतः । इदानीं तु यथायथं गृह्यते ।

  - [ या मम यजमानस्य तनूश्शररिं सा त्वयि मया निवेशिता । एषा इत्यङ्गुल्या अग्नेस्तनूं दर्शयति । या तव तनूः सा मयि त्वया निवेशिता इयमित्यात्मशरीरमङ्गुल्या दर्शयति । प्रत्यक्पराग्रूपसन्निहितविषयत्वादिदमेतदादीनामेवमुक्तम् ।]

एवं गृहीतस्वस्वतन्वोरावयोर्व्रतिनोः व्रतानि कर्माणि यथायथं भवन्तु । 'यथास्वे यथायथम्' इति निपात्यते । मदीयानि ममैव सन्तु, त्वदीयानि तथा तवैव च सन्त्वित्यर्थः ।   
 पूर्वं हि 'सह नौ व्रतपते व्रतिनोर्व्रतानि' इति परस्परकृतत्वं व्रतानामभ्युपगतं, यन्मया कृतं तत्त्वयापि कृतम्, यत्त्वया कृतं तन्मयापीति । इदानीं तु यथायथं व्यवस्थाप्यन्ते । 'अग्ने व्रतपत आत्मनः पूर्वा तनूरादेयेत्याहुः' `इति ब्राह्मणम् ॥
</details>

इति तृतीये चतुर्थोनुवाकः ॥  
