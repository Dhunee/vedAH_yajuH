+++
title = "१० वसाहोमः"

+++

 सोमऋषिः


________


<details><summary>मूलम् (संयुक्तम्)</summary>

सन्ते॒ मन॑सा॒ मन॒स्सम्प्रा॒णेन॑ प्रा॒णो जुष्ट॑न्दे॒वेभ्यो॑ ह॒व्यङ्घृ॒तव॒त् स्वाहा 
</details>

<details open><summary>विश्वास-प्रस्तुतिः</summary>

सन्ते॒ मन॑सा॒ मनः॑ +++(अस्तु)+++ ।  
सम्प्रा॒णेन॑ प्रा॒णः  +++(अस्तु)+++ ।  
</details>

<details><summary>मूलम्</summary>

सन्ते॒ मन॑सा॒ मनः॑ +++(अस्तु)+++ ।  
सम्प्रा॒णेन॑ प्रा॒णः  +++(अस्तु)+++ ।  
</details>

<details><summary>भट्टभास्करटीका</summary>

1पृषदाज्येन हृदयमभिघारयति - सन्ते मनसेति ॥ हे हृदय ते तव मनसा मनस्स्थानीयेन मननीयेन वानेन पृषदाज्येन देवानां मनस्सङ्गतमस्तु, तथा देवानामिदं स्पृहणीयमस्तु यथा तेषां मनो न जहातीति । समित्युपसर्गश्रुतेर्योग्यं क्रियापदमध्याह्रियते ।  

किञ्च - त्वदीयेन प्राणेन प्राणस्थानीयेन प्राणसाधनेन वानेन पृषदाज्येन देवानां प्राणस्सङ्गतोस्तु । प्राणशब्दस्थाथादिस्वरेणान्तोदात्तः । एतादृशेन देवानां प्रियतमेन पृषदाज्येन त्वामभिघारयामीति भावः ।  
</details>

________
<details open><summary>विश्वास-प्रस्तुतिः</summary>

जुष्ट॑न्दे॒वेभ्यः॑ ।  
</details>

<details><summary>मूलम्</summary>

जुष्ट॑न्दे॒वेभ्यः॑ ।  
</details>

<details><summary>भट्टभास्करटीका</summary>

त्वं च तादृशेनानेनाभिघारितं देवानां जुष्टं प्रियतमं भविष्यसि । 'षष्ठ्यर्थे चतुर्थी वक्तव्या' इति चतुर्थी । 'नित्यं मन्त्रे' इति जुष्टशब्द आद्युदात्तः ।  
</details>

________
<details open><summary>विश्वास-प्रस्तुतिः</summary>

ह॒व्यङ्घृ॒तव॑त्।  
</details>

<details><summary>मूलम्</summary>

ह॒व्यङ्घृ॒तव॑त्।  
</details>

<details><summary>भट्टभास्करटीका</summary>

किञ्च - हव्यं घृतवत् अनेन पृषदाज्येन तवत्कृतं हवनार्हं च भविष्यसि । 'छन्दसि च' इति हवशब्दाद्यः । यद्वा - 'अचो यत्' इति यत्, तदा उञ्छादिर्द्रष्टव्यः ।  
</details>

________
<details open><summary>विश्वास-प्रस्तुतिः</summary>

स्वाहा᳚  ।  
</details>

<details><summary>मूलम्</summary>

स्वाहा᳚  ।  
</details>

<details><summary>भट्टभास्करटीका</summary>

स्वाहा इत्थं त्वामभिघारयामीति स्वैव प्रजापतेर्वागाह । यद्वा - इर्दृशं त्वं स्वाहाकार्यं च भविष्यसीति । 'प्राणापानौ वा एतौ पशूनां यत्पृषदाज्यं पशोः खलु वा आलब्धस्य हृदयमात्माभिसमेति' इत्यादि ब्राह्मणम् ॥
</details>

________


<details><summary>मूलम् (संयुक्तम्)</summary>

ऐ॒न्द्रᳶप्रा॒णो अङ्गे॑अङ्गे॒ नि दे᳚ध्यदै॒न्द्रो॑ऽपा॒नो अङ्गे॑अङ्गे॒ वि बो॑भुव॒द्देव॑ त्वष्ट॒र्भूरि॑ ते॒ सꣳस॑मेतु॒ विषु॑रूपा॒ यत् सल॑ख्ष्माणो॒ भव॑थ देव॒त्रा यन्त॒मव॑से॒ सखा॒योऽनु॑ त्वा मा॒ता पि॒तरो॑ मदन्तु॒ 
</details>

<details open><summary>विश्वास-प्रस्तुतिः</summary>

ऐ॒न्द्रᳶ प्रा॒णो अङ्गे॑अङ्गे॒ नि दे᳚ध्यत् ।  
एै॒न्द्रो॑ऽपा॒नो अङ्गे॑अङ्गे॒ वि बो॑भुवत् ।  
देव॑ त्वष्ट॒र्भूरि॑ ते॒ सꣳस॑मेतु ।  
विषु॑रूपा॒ यत् सल॑ख्ष्माणो॒ भव॑थ ।  
दे॒व॒त्रा यन्त॒मव॑से॒ सखा॑यः।  
अनु॑त्वा मा॒ता पि॒तरो॑ मदन्तु ।  +++( अत्र षट्पदा अनुष्टुप्)+++
</details>

<details><summary>मूलम्</summary>

ऐ॒न्द्रᳶ प्रा॒णो अङ्गे॑अङ्गे॒ नि दे᳚ध्यत् ।  
एै॒न्द्रो॑ऽपा॒नो अङ्गे॑अङ्गे॒ वि बो॑भुवत् ।  
देव॑ त्वष्ट॒र्भूरि॑ ते॒ सꣳस॑मेतु ।  
विषु॑रूपा॒ यत् सल॑ख्ष्माणो॒ भव॑थ ।  
दे॒व॒त्रा यन्त॒मव॑से॒ सखा॑यः।  
अनु॑त्वा मा॒ता पि॒तरो॑ मदन्तु ।  +++( अत्र षट्पदा अनुष्टुप्)+++
</details>

________
<details open><summary>विश्वास-प्रस्तुतिः</summary>

ऐ॒न्द्रᳶ प्रा॒णो अङ्गे॑अङ्गे॒ नि दे᳚ध्यत् ।  
</details>

<details><summary>मूलम्</summary>

ऐ॒न्द्रᳶ प्रा॒णो अङ्गे॑अङ्गे॒ नि दे᳚ध्यत् ।  
</details>

<details><summary>भट्टभास्करटीका</summary>

2पशोरवदानानि सम्मृशति - ऐन्द्रः प्राण इत्यनुष्टुभा षट्पदया ॥  
इन्द्र इश्वरः शारीर आत्मा तस्यायमैन्द्रः प्राणः । 'ऐन्द्रः खलु वै देवतया' इति ब्राह्मणम् । सः अस्य पशोरङ्गेअङ्गे सर्वेष्ववयवेषु निदेध्यत् नियमेनात्यर्थं ध्रियतां तिष्ठत्वित्यर्थः, ऐन्द्रत्वादेव । धीङ् आधारे, यङ्लुगान्ताल्लेट्, 'लेटोऽडाटौ' इत्यडागमः, 'नाभ्यस्तस्याचि पिति सार्वधातुके' इति गुणाभावः अलघूपधस्यापि बहुळवचनात् । यद्वा - लटश्शत्रादेशः । आस्त्विति शेषः । यद्वा - विकरणव्यत्ययेन शः, ऐरनेकाचः' इति यणादेशः, 'इतश्च लोपः' । प्राणशब्द उक्तस्वरः । अङ्ग इत्यादौ च' इति सांहितायां प्रकृतिभावः, आम्रेडितस्य 'अनुदात्तं च' इत्यनुदात्तत्वम् । 'घ्नन्ति वा एतत्पशुं यत्संज्ञपयन्ति' इत्यादि ब्राह्मणम् ।
</details>

________
<details open><summary>विश्वास-प्रस्तुतिः</summary>

एै॒न्द्रो॑ऽपा॒नो अङ्गे॑अङ्गे॒ वि बो॑भुवत् ।  
</details>

<details><summary>मूलम्</summary>

एै॒न्द्रो॑ऽपा॒नो अङ्गे॑अङ्गे॒ वि बो॑भुवत् ।  
</details>

<details><summary>भट्टभास्करटीका</summary>

अपानः अधोवृत्तिर्वायुः । सोप्यैन्द्रः; 'ऐन्द्रोऽपानः' इति च ब्राह्मणम् । सः अङ्गेअङ्गे अस्य पशोर्विबोभुवत् अत्यर्थं विभवतु तिष्ठत्विति यावत् । भवतेर्यङ्लुगन्ताल्लेडादि सर्वं पूर्ववत्, 'भूसुवोस्तिङि' इति हि [तीह?] यङ्लुगन्ते नास्ति [प्यस्ति?] । पूर्ववदपानशब्दोपि थाथादिस्वरेणान्तोदात्तः ।  
एवं प्राणापानवत्त्वं पशोस्संपाद्यते । तेन सर्वेपि पशवः प्राणापानवन्तः कृता भवन्ति । 'प्राणापानावेव पशुषु दधाति' इति ब्राह्मणम् ।
</details>

________
<details open><summary>विश्वास-प्रस्तुतिः</summary>

देव॑ त्वष्ट॒र्भूरि॑ ते॒ सꣳस॑मेतु ।  
</details>

<details><summary>मूलम्</summary>

देव॑ त्वष्ट॒र्भूरि॑ ते॒ सꣳस॑मेतु ।  
</details>

<details><summary>भट्टभास्करटीका</summary>

हे देव त्वष्टः । पादादित्वात्प्रथमं न निहन्यते । 'नामन्त्रिते समानाधिकरणे' इति तस्याविद्यमानत्वनिषेधाद्द्वितीयं निहन्यत एव । भूरि सर्वं संसमेतु सङ्गच्छताम् । ते त्वत्तः त्वत्प्रसादादिति यावत् । 'त्वाष्ट्रा हि देवतया पशवः' `इति ब्राह्मणम् । एतदुक्तं भवति, यद्विकर्तने पश्वङ्गं विच्छिन्नमवशिष्टं तत्सर्वं त्वया आर्द्रतया एकीकार्यमिति । एवं हि कृत्स्नेन पशुना यागः कृतो भवति । 'प्रसमुपोदः पादपूरणे' इति समो द्विर्वचनम् । 'अनुदात्तं च' इति द्वितीयस्यानुदात्तत्वम् ।  
</details>

________
<details open><summary>विश्वास-प्रस्तुतिः</summary>

विषु॑रूपा॒ यत् सल॑ख्ष्माणो॒ भव॑थ ।  
</details>

<details><summary>मूलम्</summary>

विषु॑रूपा॒ यत् सल॑ख्ष्माणो॒ भव॑थ ।  
</details>

<details><summary>भट्टभास्करटीका</summary>

किञ्च - हे पशो सर्वेपि यूयं विषुरूपा नानारूपा अतुल्यस्वरूपा अपि सन्त इदानीं सलक्ष्माणः समानलक्षणा हवीरूपेण वावदानरूपेण वा देवान् गच्छन्तस्तुल्यस्वरूपा यद्यस्माद्भवथ । तव खलु हविष्ट्वापत्तौ सर्वेपि युष्मत्सम्बन्धिनः पशवो जात्यभेदात् हविस्स्वरूपास्सम्पद्यन्ते । 'समानस्य छन्दसि' इति सभावः । यद्वा - सह लक्ष्मणा वर्तन्त इति सलक्ष्माणस्सल्लक्षणोपेताः हविष्ट्वापत्त्या सर्वेपि यूयं भवथ । 'वोपसर्जनस्य' इति सहस्य सभावः, 'अदुपदेशात्'इति लसार्वधातुकानुदात्तत्वम् । 'विषुरूपा ह्येते सन्तस्सलक्ष्माणः एतार्हि भवन्ति' `इति ब्राह्मणम् ।
</details>

________
<details open><summary>विश्वास-प्रस्तुतिः</summary>

दे॒व॒त्रा यन्त॒मव॑से॒ सखा॑यः।  
</details>

<details><summary>मूलम्</summary>

दे॒व॒त्रा यन्त॒मव॑से॒ सखा॑यः।  
</details>

<details><summary>भट्टभास्करटीका</summary>

तस्माद्देवत्रा यन्तं देवान्गच्छन्तम् । 'देवमनुष्यपुरुष' इति त्राप्रत्ययः । सखायस्समानख्याना बन्धवः । 'समाने ख्यस्सचोदात्तः' इतीञ्प्रत्ययः ।
</details>

________
<details open><summary>विश्वास-प्रस्तुतिः</summary>

अनु॑त्वा मा॒ता पि॒तरो॑ मदन्तु ।
</details>

<details><summary>मूलम्</summary>

अनु॑त्वा मा॒ता पि॒तरो॑ मदन्तु ।
</details>

<details><summary>भट्टभास्करटीका</summary>

ते च मातरश्च पितरश्च त्वामनुमदन्तु अनुमन्यन्तामनुमोदन्तामिति यावत् । अहो! अयमस्मत्सम्बन्धी पशुर्हवीरूपमापन्नो देवांस्तर्पयितुं याति, ततस्स्वयमपि देवो भविता, ततो वयमपि देवीभूय तेन सह स्वर्गे मोदितास्महे, ततस्सर्वं कुलमनुगृहीतं भविष्यतीति । तदेवाह - अवसे रक्षणाय तव चात्मनश्च । तृप्त्यर्थं वा, अवतिर्हि तृप्तौ च पठ्यते । तस्मादसुन् । 'अनुमतमेवैनं मात्रा पित्रा सुवर्गं लोकं गमयति' ` इति च ब्राह्मणम् । मदि हर्षे दैवादिकः विकरणव्यत्ययेन शप् ॥
</details>

________


<details><summary>मूलम् (संयुक्तम्)</summary>

श्रीर॑स्य॒ग्निस्त्वा᳚ श्रीणा॒त्वाप॒स्सम॑रिणम् वात॑स्य [18]त्वा॒ ध्रज्यै॑ पू॒ष्णो रꣵह्या॑ अ॒पामोष॑धीना॒ꣳ॒ रोहि॑ष्यै।
</details>

<details open><summary>विश्वास-प्रस्तुतिः</summary>

श्रीर॑सि ।  
अ॒ग्निस्त्वा᳚ श्रीणा॒तु ।
</details>

<details><summary>मूलम्</summary>

श्रीर॑सि ।  
अ॒ग्निस्त्वा᳚ श्रीणा॒तु ।
</details>

<details><summary>भट्टभास्करटीका</summary>

3पार्श्वेन होमार्थां वसां प्रयौति आलोडयति - श्रीरसीति ॥ श्रीः श्रपणीया पचनीयासि हे वसे । पक्वं हि हूयते । आलोडनजन्मा विशेषः पाकः । श्रीञ् पाके, क्रैयादिकः तस्मात्सम्पदादिलक्षणः कर्मणि क्विप्। यत एवं तस्मात् अग्निरेव स्वयमागत्य त्वां श्रीणातु पाकविशेषशालिनीं करोतु यस्सर्वस्य पाकहेतुरिति भावः ।
</details>

________
<details open><summary>विश्वास-प्रस्तुतिः</summary>

आप॒स्सम॑रिणन्  +++(गच्छतु , त्वा मा मुचन्)+++ ।
</details>

<details><summary>मूलम्</summary>

आप॒स्सम॑रिणन्  +++(गच्छतु , त्वा मा मुचन्)+++ ।
</details>

<details><summary>भट्टभास्करटीका</summary>

किञ्च – तथा क्रियमाणां त्वां आपस्समरिणन् सञ्गच्छन्तु त्वा मा मुचन् मा शोषं गमन् इति । री गतिरेषणयोः क्रैयादिकः उदात्तेत् प्वादिः, तस्मात् 'छन्दसि लुङ्लङ्लिटः' इति लङ्, 'प्वादीनां ह्रस्वः' इति ह्रस्वत्वम्, 'श्नाभ्यस्तयोरातः' इत्याकारलोपः ।
</details>

________
<details open><summary>विश्वास-प्रस्तुतिः</summary>

वात॑स्य त्वा॒ ध्रज्यै॑ ... +++(सम॑रिणन् गच्छतु , त्वा मा मुचन्)+++
</details>

<details><summary>मूलम्</summary>

वात॑स्य त्वा॒ ध्रज्यै॑ ... +++(सम॑रिणन् गच्छतु , त्वा मा मुचन्)+++
</details>

<details><summary>भट्टभास्करटीका</summary>

अद्भिस्सङ्गतायां मयि के गुणाः? इति चेदाह - वातस्य त्वा ध्रज्यै गमनाय । अशुष्कायां हि त्वयि यागनिर्वृत्त्या वातो गच्छति सदागतिर्भवतीत्यर्थः । तस्माद्वातस्य ध्रज्यै त्वामापस्समरिणम् इति । ध्रजघ्रजि गतौ, तस्मात् 'इन् सर्वधातुभ्यः' इतीन्प्रत्ययः ।
</details>

________
<details open><summary>विश्वास-प्रस्तुतिः</summary>

पू॒ष्णो रꣵह्यै᳚ ... +++(सम॑रिणन् गच्छतु , त्वा मा मुचन्)+++
</details>

<details><summary>मूलम्</summary>

पू॒ष्णो रꣵह्यै᳚ ... +++(सम॑रिणन् गच्छतु , त्वा मा मुचन्)+++
</details>

<details><summary>भट्टभास्करटीका</summary>

किञ्च - पूष्णः आदित्यस्य रंह्यै रंहणाय उदयाय । रहि गतौ, इदित्वान्नुम् पूर्ववदिन्प्रत्ययः, उदात्तनिवृत्तिस्वरेण पूष्णो विभक्तिरुदात्ता ।
</details>

________
<details open><summary>विश्वास-प्रस्तुतिः</summary>

अ॒पामोष॑धीना॒ꣳ॒ रोहि॑ष्यै +++(सम॑रिणन् गच्छतु , त्वा मा मुचन्)+++
</details>

<details><summary>मूलम्</summary>

अ॒पामोष॑धीना॒ꣳ॒ रोहि॑ष्यै +++(सम॑रिणन् गच्छतु , त्वा मा मुचन्)+++
</details>

<details><summary>भट्टभास्करटीका</summary>

किञ्च – अपां चोषधीनां च रसं रोहिष्यै रोहणाय उत्पत्तये । 'प्रयै रोहिष्यै अव्यधिष्यै' इति निपात्यते । तस्माद्वातादिप्रवृत्तये अग्निस्त्वां श्रीणातु आपश्च त्वां समरिणन् इति ।   
'ऊडिदम्' इत्यादिना अद्भ्यो विभक्तिरुदात्ता । ओषधिशब्दो दासीभारादित्वादाद्युदात्तः । 'पार्श्वेन वसाहोमं प्रयौति मध्यं वा एतत्पशूनाम्' इत्यादि ब्राह्मणम् ।   
यद्वा - श्रीः श्रयणीया पार्श्वेन मिश्रयितव्यासि । 'क्विब्वचि' इत्यादिना श्रयतेः क्विपि दीर्घत्वम् । तस्मादाहवनीयोग्निस्त्वां श्रीणातु सेवतां भक्षयतु । श्रयतेर्व्यत्ययेन श्नाप्रत्ययः, धातोश्च दीर्घत्वम् । आपश्च समरिणन् त्वय्येकीभवन्तु । मा मुचन्नित्येवमर्थं त्वां मिश्रयामीति शेषः, पुनश्च त्वाशब्दश्रुतेः ।
</details>

________
<details open><summary>विश्वास-प्रस्तुतिः</summary>

वात॑स्य त्वा॒ ध्रज्यै॑ पू॒ष्णो रꣵह्या॑ अ॒पामोष॑धीना॒ꣳ॒ रोहि॑ष्यै ।
</details>

<details><summary>मूलम्</summary>

वात॑स्य त्वा॒ ध्रज्यै॑ पू॒ष्णो रꣵह्या॑ अ॒पामोष॑धीना॒ꣳ॒ रोहि॑ष्यै ।
</details>

<details><summary>भट्टभास्करटीका</summary>

एवं क्रियमाणे के गुणा लोकस्य? इत्याह - वातस्येत्यादि ॥ सुबोधम् ॥
</details>

________
<details open><summary>विश्वास-प्रस्तुतिः</summary>

घृ॒तङ्घृ॑तपावानᳶ पिबत ।  
</details>

<details><summary>मूलम्</summary>

घृ॒तङ्घृ॑तपावानᳶ पिबत ।  
</details>

<details><summary>भट्टभास्करटीका</summary>

4वसां जुहोति - घृतमिति ॥ हे घृतपावानो घृतस्य पातारो देवा यूयं घृतं वसागतं पिबत ।  
</details>

________
<details open><summary>विश्वास-प्रस्तुतिः</summary>

वसा᳚व्ँवसापावानᳶ पिबत ।
</details>

<details><summary>मूलम्</summary>

वसा᳚व्ँवसापावानᳶ पिबत ।
</details>

<details><summary>भट्टभास्करटीका</summary>

हे वसापावानः वसायाः पातारः, यूयमपि वसां पिबत । पिबतेः 'आतो मनिन्' इत्यादिना वनिप् ।   
</details>

________
<details open><summary>विश्वास-प्रस्तुतिः</summary>

अ॒न्तरि॑ख्षस्य ह॒विर॑सि॒ स्वाहा᳚ ।  
त्वा॒ऽन्तरि॑ख्षाय ।
</details>

<details><summary>मूलम्</summary>

अ॒न्तरि॑ख्षस्य ह॒विर॑सि॒ स्वाहा᳚ ।  
त्वा॒ऽन्तरि॑ख्षाय ।
</details>

<details><summary>भट्टभास्करटीका</summary>

हे वसे त्वमन्तरिक्षस्य अन्तरिक्षवासिनो देवगणस्य हविरसि ।  
यस्मादेवं तस्मात् अन्तरिक्षाय त्वां स्वाहाकरोमीति शेषः ॥
</details>

________


<details><summary>मूलम् (संयुक्तम्)</summary>

दिश॑ᳶ प्र॒दिश॑ आ॒दिशो॑ वि॒दिश॑ उ॒द्दिश॒स्स्वाहा॑ दि॒ग्भ्यो नमो॑ दि॒ग्भ्यः ॥ [19]
</details>

<details open><summary>विश्वास-प्रस्तुतिः</summary>

+++(या)+++ दिशः  +++(ताभ्यो दिग्भ्यस्स्वाहा नमो॑ दि॒ग्भ्यः)+++   ।
</details>

<details><summary>मूलम्</summary>

+++(या)+++ दिशः  +++(ताभ्यो दिग्भ्यस्स्वाहा नमो॑ दि॒ग्भ्यः)+++   ।
</details>

<details><summary>भट्टभास्करटीका</summary>

5वसाहोमोद्रेकेण दिशो जुहोति दिग्भ्यो जुहोति - दिशः प्रादिश इति ॥ यद्यप्येकैव नित्या सर्वगता दिक्, तथाप्युपाधिभेदेन सा भिद्यते, यथा - यत्रादित्य उदेति सा प्राची, यत्रास्तमेति सा प्रतीची, यत्र दृश्यमानो गच्छति सा दक्षिणा, यत्रादृश्यमानो गच्छति सोदीची, अवाग्गता अधरा, उद्गता ऊर्ध्वेत्यादि । तत्र दिक्शब्देनाविशेषात्सर्वासां ग्रहणम् । प्रदिगादयस्तु शब्दा विशेषवचनाः । या इति चाध्याह्नियते ।   
अयमर्थः - प्रदिगादिविशेषभिन्ना या दिशः ताभ्यो दिग्भ्यस्स्वाहा स्वाहुतोयं वसाशेषोस्तु । नमश्चास्तु ताभ्यो दिग्भ्यः ।
</details>

________
<details open><summary>विश्वास-प्रस्तुतिः</summary>

+++(या)+++  प्र॒दिशः॑   +++(ताभ्यो दिग्भ्यस्स्वाहा नमो॑ दि॒ग्भ्यः)+++  ।
</details>

<details><summary>मूलम्</summary>

+++(या)+++  प्र॒दिशः॑   +++(ताभ्यो दिग्भ्यस्स्वाहा नमो॑ दि॒ग्भ्यः)+++  ।
</details>

<details><summary>भट्टभास्करटीका</summary>

अत्र प्रधानभूताः दिशः प्राच्यादयः प्रदिशः ।
</details>

________
<details open><summary>विश्वास-प्रस्तुतिः</summary>

+++(या)+++ आ॒दिशः॑ +++(ताभ्यो दिग्भ्यस्स्वाहा नमो॑ दि॒ग्भ्यः)+++  ।
</details>

<details><summary>मूलम्</summary>

+++(या)+++ आ॒दिशः॑ +++(ताभ्यो दिग्भ्यस्स्वाहा नमो॑ दि॒ग्भ्यः)+++  ।
</details>

<details><summary>भट्टभास्करटीका</summary>

आस्थिता दिशः आदिशः या जन्तुभिरास्थीयन्ते । आगता वा अधोदिशो मध्यदिशश्च ।
</details>

________
<details open><summary>विश्वास-प्रस्तुतिः</summary>

+++(या)+++  वि॒दिशः॑  +++(ताभ्यो दिग्भ्यस्स्वाहा नमो॑ दि॒ग्भ्यः)+++  ।
</details>

<details><summary>मूलम्</summary>

+++(या)+++  वि॒दिशः॑  +++(ताभ्यो दिग्भ्यस्स्वाहा नमो॑ दि॒ग्भ्यः)+++  ।
</details>

<details><summary>भट्टभास्करटीका</summary>

विगता विविधस्वभावा दिशो विदिशः । ताः पुनर्दक्षिणपूर्वादयः कोणदिशः ।
</details>

________
<details open><summary>विश्वास-प्रस्तुतिः</summary>

+++(या)+++ उ॒द्दिश॒स्स्वाहा॑  +++(ताभ्यो दिग्भ्यस्स्वाहा )+++ नमो॑ दि॒ग्भ्यः ।
</details>

<details><summary>मूलम्</summary>

+++(या)+++ उ॒द्दिश॒स्स्वाहा॑  +++(ताभ्यो दिग्भ्यस्स्वाहा )+++ नमो॑ दि॒ग्भ्यः ।
</details>

<details><summary>भट्टभास्करटीका</summary>

उद्गता दिश उद्दिशः ऊर्ध्वदिशः । सर्वत्र 'परादिश्छन्दसि बहुलम्' इत्युत्तरपदाद्युदात्तत्वम् ।   
यद्वा - प्राधान्येन दिशन्तीति प्रदिशः आगत्य दिशन्तीत्यादिशः । विविधं दिशन्तीति विदिशः । ऊर्ध्वं दिशन्तीत्युद्दिशः । ऋत्विगादिना दिशेः क्विन्, कृदुत्तरपदप्रकृतिस्वरत्वम् । ईदृश्यो या दिशस्ताभ्यस्स्वाहा नमश्च दिग्भ्य इति । 'सावेकाचः' इति विभक्तेरुदात्तत्वम् । 'दिशो जुहोति दिश एव रसेनानक्ति' `इति ब्राह्मणम् ॥

इति तृतीये दशमोनुवाकः ॥  
</details>
