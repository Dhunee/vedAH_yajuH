+++
title = "२९ आग्नेयो अतिग्राह्यग्रहः"

+++

गायत्री। सोमऋषिः
<details open><summary>विश्वास-प्रस्तुतिः</summary>

अग्न॒ आयूꣳ॑षि पवस॒ आ सु॒वोर्ज॒मिष॑ञ्च नः ।  
आ॒रे बा॑धस्व दु॒च्छुना᳚म् ॥

- पूर्वानुवाके उदाहृतेस्मिन्नेव मन्त्रे पवस इत्यत्र स्वरव्यत्यासः दृश्यते । सच कण्ठस्थीकरणसौकर्याय अध्येतृभिः कृत इति न दोषः । वस्तुतस्तत्र पकार-वकारयोः सन्नतरस्वरो नास्ति ।
  - [अग्न॒ आयूꣳ॑षि [30] प॒व॒स॒ आ सु॒वोर्ज॒मिष॑ञ्च नः ।   
आ॒रे बा॑धस्व दु॒च्छुना᳚म् ॥]
</details>

<details><summary>मूलम्</summary>

अग्न॒ आयूꣳ॑षि पवस॒ आ सु॒वोर्ज॒मिष॑ञ्च नः ।  
आ॒रे बा॑धस्व दु॒च्छुना᳚म् ॥

- पूर्वानुवाके उदाहृतेस्मिन्नेव मन्त्रे पवस इत्यत्र स्वरव्यत्यासः दृश्यते । सच कण्ठस्थीकरणसौकर्याय अध्येतृभिः कृत इति न दोषः । वस्तुतस्तत्र पकार-वकारयोः सन्नतरस्वरो नास्ति ।
  - [अग्न॒ आयूꣳ॑षि [30] प॒व॒स॒ आ सु॒वोर्ज॒मिष॑ञ्च नः ।   
आ॒रे बा॑धस्व दु॒च्छुना᳚म् ॥]
</details>

<details><summary>भट्टभास्करटीका</summary>

1अथातिग्राह्याणामाग्नेयं गृह्णाति - अग्न आयूंषीति गायत्र्या ॥ व्याख्याता चेयम् 'त्वमग्ने रुद्रः' इत्यत्र ।
  - [ 'अग्नये पवमानाय पुरोडाशमष्टाकपालं निर्वपेदग्नये पावकायाग्नये शुचये ज्योगामयावी' इत्यस्ति त्रिहविष्कोष्टिः । तत्राग्नये पवमानायेत्यस्य पुरोनुवाक्या - अग्न आयूंषीति गायत्री ॥  
  हे अग्ने आयूंषि जीवनान्यन्नानि वास्मदीयानि त्वं खलु पवसे शोधयसि, यथा वर्धन्ते, यथा वा न क्षीयन्ते । अत ऊर्जं रसं क्षीरादिकमिषमन्नं चास्मभ्यमासुव आभिमुख्येन सुव प्रेरय उत्पादयेत्यर्थः । आरे दूरे नीत्वा बाधस्व बाधय नाशय दुच्छुनामुपद्रवं ज्योगामयावित्वलक्षणम् । 'उत यदीतासुर्भवति जीवत्येव' इति ब्राह्मणम् ॥]

'देवा वा इन्द्रियं वीर्यं व्यभजन्त ततो यदत्यशिष्यत' इत्यादि ब्राह्मणम् , 'अप्यग्निष्टोमे ग्रहीतव्याः' इत्यादि च । हे अग्ने आयूंषि पवस्व ऊर्जं रसं इषमन्नं च नः अस्मभ्यमासुव आनय दुच्छुनां दौर्गत्यं चास्माकमारे दूरे बाधस्वेति ॥

-  [ टीका]   8-15अथ तृतीयादीनामष्टानामृचां प्रतीकानि दर्शयति - अत्राद्यमृग्द्वयं तु 'त्वमग्ने रुद्रः' इत्यनुवाके व्याख्यातम् ।

-  [ टीका] 9-10गार्हपत्यमुपतिष्ठते - अग्न आयूंषीति गायत्रीभ्याम् ॥ व्याख्याते चैते 'त्वमग्ने रुद्रः' इत्यत्र । हे अग्ने आयूंषि अन्नानि जीवनानि वा अस्मदीयानि त्वं खलु पवसे शोधय । यथा वर्धन्ते न क्षीयन्ते तथा कुर्विति भावः । नोस्माकमन्नमदनीयं भक्ष्यभोज्यादिकं ऊर्जं क्षीराज्यादिकं रसं चानुजानीह्याभिमुख्येन प्रेरय उत्पादय, सर्वदा देहीति भावः । दुच्छुनां दौर्गत्यादिसर्वोपद्रवान् दूरे नीत्वा बाधस्व विनाशय ।
</details>

<details open><summary>विश्वास-प्रस्तुतिः</summary>

उ॒प॒या॒मगृ॑हीतोऽस्य॒ग्नये᳚ त्वा॒ तेज॑स्वते  +++( ग्रहणमन्त्रः)+++  ।  

ए॒ष ते॒ योनि॑र॒ग्नये᳚ त्वा॒ तेज॑स्वते ॥ [30]   +++(सादनमन्त्रः)+++
</details>

<details><summary>मूलम्</summary>

उ॒प॒या॒मगृ॑हीतोऽस्य॒ग्नये᳚ त्वा॒ तेज॑स्वते  +++( ग्रहणमन्त्रः)+++  ।  

ए॒ष ते॒ योनि॑र॒ग्नये᳚ त्वा॒ तेज॑स्वते ॥ [30]   +++(सादनमन्त्रः)+++
</details>

<details><summary>भट्टभास्करटीका</summary>

2-3ग्रहणसादनमन्त्रौ गतौ ॥

   [आग्रयणस्थाल्याः ग्रहस्य संस्रावमपनयति - एष ते योनिरिति ॥ हे उपांशुसंस्राव एष आग्रयणस्थाल्याख्यस्ते तव योनिः स्थानम्, यत्र निहितस्त्वं यागसिद्ध्यै सम्पत्स्यसे । अतस्तं प्रविशेति शेषः ॥]

इति चतुर्थे एकोनत्रिंशोनुवाकः ॥
</details>
