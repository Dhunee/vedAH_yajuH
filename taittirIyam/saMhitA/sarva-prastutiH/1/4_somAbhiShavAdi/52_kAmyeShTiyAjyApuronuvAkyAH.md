+++
title = "५२ काम्येष्टियाज्यापुरोनुवाक्याः"

+++

<details><summary>भट्टभास्करटीका</summary>

संहितायां २-२-४ अनुवाकशेषे समाम्नातानां काम्येष्टीनां याज्यापुरोनुवाक्याः

- पुत्रवद्यागे याज्या पुरोनुवाक्ये १-२  मन्त्रौ
- ऐन्द्रयागे याज्या पुरोनुवाक्ये  ३-४  मन्त्रौ
- रसवद्यागे याज्या पुरोनुवाक्ये ५-६  मन्त्रौ
- वसुमद्यागे याज्या पुरोनुवाक्ये ७-८  मन्त्रौ
- वाजसृद्याहे याज्या पुरोनुवाक्ये ९-१०  मन्त्रौ
- अग्निवद्यागे याज्या पुरोनुवाक्ये ११-१२  मन्त्रौ
- ज्योतिष्मद्यागे याज्या पुरोनुवाक्ये १३-१४ मन्त्रौ

१-२, ४.८. १० त्रिष्टुप्, ३,५,७,९, ११-१२ गायत्री , ६ अनुष्टुप्
</details>



## पुत्रवद्यागे

_______
<details><summary>भास्करोक्त-विनियोगः</summary>

एवमाध्वरिका मन्त्रा अवभृथान्तास्समाप्ताः । अतः परमन्त्योनुवाको याज्या, वैश्वदेवं काण्डम् ॥

1तत्र 'अग्नये पुत्रवते पुरोडाशमष्टाकपालं निर्वपेदिन्द्राय पुत्रिणे पुरोडाशमेकादशकपालं प्रजाकामः' इत्यस्याग्नेयस्य पुरोनुवाक्या - 
</details>



<div class="js_include" url="/vedAH_Rk/shAkalam/saMhitA/vishvAsa-prastutiH/05/004/10_yastvA_hRdA.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/05/004/10_yastvA_hRdA.md"  newLevelForH1="5" includeTitle="false"> </div>  

_______
<details><summary>भास्करोक्त-विनियोगः</summary>

2तत्रैव याज्या - यस्मा इति त्रिष्टुप् । 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/05/004/11_yasmai_tvaM.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/05/004/11_yasmai_tvaM.md"  newLevelForH1="5" includeTitle="false"> </div>  

## ऐन्द्रयागे
_______
<details><summary>भास्करोक्त-विनियोगः</summary>

3अथैन्द्रस्य पुरोनुवाक्या - त्वे इति गायत्री ॥ 
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/08/092/14_tve_su.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/08/092/14_tve_su.md"  newLevelForH1="5" includeTitle="false"> </div>  

_______
<details><summary>भास्करोक्त-विनियोगः</summary>

4तत्रैव याज्या - उक्थउक्थ इति त्रिष्टुप् ॥ 
</details>



<div class="js_include" url="/vedAH_Rk/shAkalam/saMhitA/vishvAsa-prastutiH/07/026/02_ukthaukthe_soma.md"  newLevelForH1="5" includeTitle="false"> </div>

<div class="js_include" url="/vedAH_Rk/shAkalam/saMhitA/sarvASh_TIkAH/07/026/02_ukthaukthe_soma.md"  newLevelForH1="5" includeTitle="false"> </div>


## रसवद्यागे
_______
<details><summary>भास्करोक्त-विनियोगः</summary>

5'अग्नये रसवतेजक्षीरे चरुं निर्वपेद्यः कामयेत रसवान् स्याम्' इत्यस्य पुरोनुवाक्या- अग्ने रसेनेति गायत्री ॥ 
</details>


<details open><summary>विश्वास-प्रस्तुतिः</summary>

अग्ने॒ रसे॑न॒ तेज॑सा॒  
जात॑वेदो॒ वि रो॑चसे ।  
र॒ख्षो॒हा ऽमी॑व॒+++(=आभ्यन्तर-रोग)+++-चात॑नः+++(=शातनः)+++  ॥
</details>

<details><summary>Keith</summary>

O Agni, O wise one, with sap,  
With brilliance thou shinest,  
Slayer of Raksases, suppressor of demons.
</details>


<details><summary>मूलम्</summary>

अग्ने॒ रसे॑न॒ तेज॑सा॒ जात॑वेदो॒ वि रो॑चसे ।  
र॒ख्षो॒हाऽमी॑व॒चात॑नः  ॥
</details>

<details><summary>भट्टभास्करटीका</summary>

हे **अग्ने जातवेदस् तेजसा रोचसे** दीप्यसे । केन हेतुना? **रसेन** रसयोगो मम यथा स्यादिति । यद्वा - **रसेन** मां योजयितुं तेजसा विरोचसे विशेषेण दीप्यस्व । यद्वा - तद्धेतुत्वात्ताच् छब्द्यम्, यथा नड्वलोदकं पादरोग इति, अस्मद्रसहेतुना **तेजसा विरोचसे** इति ।   

इदं चास्त्वित्याह - **रक्षोहा** रक्षसां **हन्ता अमीव-चातनः** अमीवानाम् आभ्यन्तर-रोगाणां च नाशयितास्माकं भव । क्षीरादिरससमृद्धिमस्माकं कुरु तद्भोगविघ्नहेतूंश्च रक्षःप्रभृतीन् सर्वांश्च रोगान्नाशयेत्यभिप्रायः ॥
</details>

_______
<details><summary>भास्करोक्त-विनियोगः</summary>

6तत्रैव याज्या - अप इत्यनुष्टुप् ॥ 
</details>


<div class="js_include" url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/06_apo_adyAnvachAriSham.md"  newLevelForH1="5" includeTitle="false"> </div>  

<div class="js_include" url="/vedAH_yajuH/taittirIyam/sUtram/ApastambaH/gRhyam/ekAgnikANDam/sarvASh_TIkAH/2_06/06_apo_adyAnvachAriSham.md"  newLevelForH1="5" includeTitle="false"> </div>  



## वसुमद्यागे
<details open><summary>विश्वास-प्रस्तुतिः</summary>

वसु॒र्वसु॑पति॒र्हिक॒मस्य॑ग्ने वि॒भाव॑सुः ।  
स्याम॑ ते सुम॒तावपि॑  ॥
</details>

<details><summary>मूलम्</summary>

वसु॒र्वसु॑पति॒र्हिक॒मस्य॑ग्ने वि॒भाव॑सुः ।  
स्याम॑ ते सुम॒तावपि॑  ॥
</details>

<details><summary>भट्टभास्करटीका</summary>

7'अग्नये वसुमते पुरोडाशमष्टाकपालं निर्वपेद्यः कामयेत वसुमान् स्याम्' इत्यस्य पुरोनुवाक्या - वसुर्वसुपतिरिति गायत्री ॥ हे अग्ने वसुर्वासयिता सर्वस्य लोकस्य वसुपतिः धनानां स्वामी चात एव वासयिता इर्दृशस्त्वमसि । किञ्च - विभावसुस्तेजोधनश्च त्वमसि दातासि धनानामित्यर्थः । हिकं यस्मादेवं तस्मात्ते तव सुमतौ कल्याण्यामनुग्रहबुद्धौ वयं स्याम भूयास्म । अपिशब्दाद्वसुमन्तश्च स्याम । 'मन्क्तिन्व्याख्यान' इत्युत्तरपदान्तोदात्तत्वम् । यद्वा - क्तिचि कृदुत्तरपदप्रकृतिस्वरत्वम् । क्तिन्येव वा 'तादौच निति' इत्येतद्बाधित्वाकृदुत्तरपदप्रकृतिस्वरत्वम् । उत्तरपदे वा 'मन्त्रे वृष्' इति क्तिन उदात्तत्वम् ॥
</details>


<details open><summary>विश्वास-प्रस्तुतिः</summary>

त्वाम॑ग्ने॒ वसु॑पति॒व्ँवसू॑नाम॒भि प्र म॑न्दे [53] अ॒ध्व॒रेषु॑ राजन्न् ।  
त्वया॒ वाज॑व्ँवाज॒यन्तो॑ जयेमा॒भि ष्या॑म पृथ्सु॒तीर्मर्त्या॑नाम् ।  
</details>

<details><summary>मूलम्</summary>

त्वाम॑ग्ने॒ वसु॑पति॒व्ँवसू॑नाम॒भि प्र म॑न्दे [53] अ॒ध्व॒रेषु॑ राजन्न् ।  
त्वया॒ वाज॑व्ँवाज॒यन्तो॑ जयेमा॒भि ष्या॑म पृथ्सु॒तीर्मर्त्या॑नाम् ।  
</details>

<details><summary>भट्टभास्करटीका</summary>

8तत्रैव याज्या - त्वामग्न इति त्रिष्टुप् ॥ हे अग्ने अध्वरेषु राजन् चरुपुरोडाशादिभिर्दीप्यमान त्वां वसूनां सर्वेषां सम्बन्धिनं नैकस्य द्वयोर्वा वसुपतिं वसूनां नित्यस्वामिनम् । इदं समासव्यासाभ्यां प्रतिपाद्यते । ईदृशं त्वामभिप्रमन्दे आभिमुख्येन तर्पयामि । मदि स्तुतिमोदमदस्वप्नकान्तिगतिषु । कश्चिदाह - वसूनां देवानां मध्ये वसुपतिमिति । किञ्च - वाजयन्तः वाजमन्नमात्मन इच्छन्तः । क्यचि 'न छन्दस्यपुत्रस्य' इतीत्वप्रतिषेधः । यदा वयं वाजमिच्छामस्तदा त्वया वाजं जयेम त्वयैव प्राप्नुयाम ।    
किञ्च - मर्त्यानां मध्ये पृत्स्तुतीः पृतनां कर्तुं या अस्माभिरिच्छन्ति ताश्शत्रुसेना अभिष्यामाभिभवेम । 'उपसर्गप्रादुर्भ्यामस्तिर्यच्परः' इति षत्वम् । पृदिति सङ्ग्रामकर्म । तस्मात्सङ्ग्रामयितुमिछन्तीति सन्, छान्दसोभ्यासलोपः, विकरणव्यत्ययेन शः, वर्णव्यत्ययेन शतुरकारस्योकारः, 'शतुरनुमः' इति नद्या उदात्तत्वम् । यद्वा - पृतनास्सूयन्ते उत्पाद्यन्ते याभिस्ताः पृत्सुतयः । छान्दसं ह्रस्वत्वं, पृद्भावश्च । बहुविकारत्वान्नावगृह्यते । 'मक्तिन्व्याख्यान' इत्युत्तरपदान्तोदात्तत्वम् ॥
</details>

## वसुमद्यागे
<details open><summary>विश्वास-प्रस्तुतिः</summary>

त्वाम॑ग्ने वाज॒सात॑म॒व्ँविप्रा॑ वर्धन्ति॒ सुष्टु॑तम् ।  
स नो॑ रास्व सु॒वीर्य᳚म्  ॥
</details>

<details><summary>मूलम्</summary>

त्वाम॑ग्ने वाज॒सात॑म॒व्ँविप्रा॑ वर्धन्ति॒ सुष्टु॑तम् ।  
स नो॑ रास्व सु॒वीर्य᳚म्  ॥
</details>

<details><summary>भट्टभास्करटीका</summary>

9'अग्नये वाजसृते पुरोडाशमष्टाकपालं निर्वपेत्सङ्गामे संयत्ते' इत्यस्य पुरोनुवाक्या - त्वामग्ने वाजसातममिति गायत्री ॥ हे अग्ने त्वां वाजसातमं वाजस्यान्नस्य सम्भक्तृतमम् । सनोतेः 'जनसनखनक्रमगमो विट्', 'विड्वनोरनुनासिकस्यात्' इत्यात्वम् । सुष्टुतं सर्वैस्सुष्ठु स्तुतम् । यद्वा - सुष्ठु स्तुतो यथा भवसि तथा त्वां विप्रा मेधाविनो वर्धन्ति स्तुतिभिस्त्वां वर्धयन्तीत्यर्थः । 'बहुलमन्यत्रापि' इति णिलुक् । यद्वा - 'छन्दस्यूभयथा' इति शप आर्धधातुकत्वाण्णिलोपः । स्तौतेः कर्मणि निष्ठायां 'गतिरनन्तरः' इति गतेः प्रकृतिस्वरत्वं, 'उपसगार्त्सुनोति' इत्यादिना षत्वम् । स त्वं नः अस्मभ्यं सुवीर्यं शोभनवीर्यं धनं वाजलक्षणं रास्व देहि । व्यत्ययेनात्मनेपदम्, 'वीरवीर्यौ च' इत्युत्तरपदाद्युदात्तत्वम् ॥
</details>


<details open><summary>विश्वास-प्रस्तुतिः</summary>

अ॒यन्नो॑ अ॒ग्निर्वरि॑वᳵ कृणोत्व॒यम्मृध॑ᳶ पु॒र ए॑तु प्रभि॒न्दन्न् ।  
अ॒यꣳ शत्रू᳚ञ्जयतु॒ जर्हृ॑षाणो॒ऽयव्ँवाज॑ञ्जयतु॒ वाज॑सातौ  ॥
</details>

<details><summary>मूलम्</summary>

अ॒यन्नो॑ अ॒ग्निर्वरि॑वᳵ कृणोत्व॒यम्मृध॑ᳶ पु॒र ए॑तु प्रभि॒न्दन्न् ।  
अ॒यꣳ शत्रू᳚ञ्जयतु॒ जर्हृ॑षाणो॒ऽयव्ँवाज॑ञ्जयतु॒ वाज॑सातौ  ॥
</details>

<details><summary>भट्टभास्करटीका</summary>

10तत्रैव याज्या - अयं न इति त्रिष्टुप् ॥ व्याख्याता चेयं 'त्वं सोम' इत्यत्र । अयमग्निरस्माकं वरिवो धनं कृणोतु । अयं मृधस्सङ्ग्रामान् प्रभिन्दन् पुरस्तादेतु । अयं जर्हृषाणस्सङ्ग्रामजयेन हृष्टान्तःकरणश्शत्रून् जयतु । अयं वाजमन्नं नयतु वाजसातौ वाजलाभहेतौ सङ्ग्रामे इति ॥
</details>

## अग्निवद्यागे
<details open><summary>विश्वास-प्रस्तुतिः</summary>

अ॒ग्निना॒ग्निस्समि॑ध्यते क॒विर्गृ॒हप॑ति॒र्युवा᳚ ।    
ह॒व्य॒वाड्जु॒ह्वा᳚स्यः  ॥
</details>

<details><summary>मूलम्</summary>

अ॒ग्निना॒ग्निस्समि॑ध्यते क॒विर्गृ॒हप॑ति॒र्युवा᳚ ।    
ह॒व्य॒वाड्जु॒ह्वा᳚स्यः  ॥
</details>

<details><summary>भट्टभास्करटीका</summary>

11'अग्नयेग्निवते पुरोडाशमष्टाकपालं निर्वपेद्यस्याग्नावग्निमभ्युद्धरेयुः' इत्यस्य पुरोनुवाक्या - अग्निनाग्निरिति गायत्री ॥ अग्निनाभ्युद्दृतेनायमग्निः पूर्वोद्धृतः समिध्यते सम्यगेव इध्म उद्वायते [सम्यगेव इध्यते] । कविर्मेधावी गृहपतिर्गृहस्य पतिस्स्वामी । युवा नित्यतरुणः, हविर्भिर्वा देवानामात्मनश्च मिश्रयिता । हव्यवाट् हविषां वोढा । 'वहश्च' इति ण्विः । जुह्वास्यः जुहूरास्यस्थानीया यस्य । सोयमेवं गुणोग्निरभ्युद्धरणदोषमुपशमयत्विति शेषः ॥
</details>


<details open><summary>विश्वास-प्रस्तुतिः</summary>

त्वꣵ ह्य॑ग्ने अ॒ग्निना॒ विप्रो॒ विप्रे॑ण॒ सन्थ्स॒ता ।   
सखा॒ सख्या॑ समि॒ध्यसे᳚  ॥
</details>

<details><summary>मूलम्</summary>

त्वꣵ ह्य॑ग्ने अ॒ग्निना॒ विप्रो॒ विप्रे॑ण॒ सन्थ्स॒ता ।   
सखा॒ सख्या॑ समि॒ध्यसे᳚  ॥
</details>

<details><summary>भट्टभास्करटीका</summary>

12 तत्रैव याज्या - त्वं ह्यग्न इति गायत्री ॥ हे अग्ने त्वमग्निनाभ्युद्धृतेन समिध्यसे सम्यगेवेध्यसे । कीदृशः कीदृशेनेत्याह - विप्रो मेधावी विप्रेण मेधाविना समिध्यसे । अयमकेस्समिन्धनहेतुः । किञ्च - सन् प्राज्ञः स तादृशेनाग्निना समिध्यसे । 'हि च' इति निघातप्रतिषेधः, 'तिङि चोदात्तवति' इति गतेरनुदात्तत्वं, 'उहात्तवता तिङा' इति समासः, अदुपदेशाल्लसार्वधातुकानुदात्तत्वे यक उदात्तत्वम् । ईदृशस्त्वमभ्युद्धरणदोषमुपशमयेति शेषः ॥
</details>

## ज्योतिष्मद्यागे

<details open><summary>विश्वास-प्रस्तुतिः</summary>

उद॑ग्ने॒  शुच॑य॒स्तव॑  ।
</details>

<details><summary>मूलम्</summary>

उद॑ग्ने॒  शुच॑य॒स्तव॑  ।
</details>

<details><summary>भट्टभास्करटीका</summary>

13'अग्नये ज्योतिष्मते पुरोडाशमष्टाकपालं निर्वपेद्यस्याग्निरुद्धृतोहुतेग्निहोत्र उद्वायेत्' इत्यस्य पुरोनुवाक्या - उदग्न इति गायत्री ॥ व्याख्याता चेयं 'त्वमग्ने रुद्रः' इत्यत्र । इह तु प्रतीकमस्या गृह्यते ।

हे अग्ने तव शुक्रास्तेजोविशेषाः शुचयश्शुद्धाः भ्राजन्तः दीप्यमानाः उदीरते उद्गच्छन्ति । किञ्च - तवैव स्वभूतानि ज्योतींष्य्ष्दित्यादीनि अर्चयोर्चींषि च । यद्वा - तव अर्चयोर्चयितारो यजमानाः ज्योतींषि ज्योतीरूपा भवन्ति स त्वमेवं महानुभावः उद्वापदोषमुपशमयेति ॥

- 'यश्चक्षुष्कामस्स्यात्तस्मा एतामिष्टिं निर्वपेदग्नये भ्राजस्वते पुरोडाशमष्टाकपालं सौर्यं चरुमग्नये भ्राजस्वते पुरोडाशमष्टाकपालम्' इत्यत्र 'अग्नये भ्राजस्वते' इत्यस्य पुरोनुवाक्या - उदग्ने शुचयस्तवेति गायत्री ॥ व्याख्यातेयं 'त्वमग्ने रुद्र' इत्यत्र । तस्य इह प्रतीकग्रहणम् । हे अग्ने ते तव शुक्राः निर्मलाः शुचयः रश्मयः भ्राजन्तः राजन्तः उदीरते उद्गच्छन्ति तव । किं च - तवार्चयः तेजांसि ज्योतींषि ग्रहनक्षत्राणि भवन्ति । यद्वा - तवार्चयितारः ज्योतींषि भवन्तीति ॥

- [उद॑ग्ने॒ शुच॑य॒स्तव॑ शु॒क्रा भ्राज॑न्त ईरते ।  
तव॒ ज्योतीꣳ॑ष्य॒र्चयः॑ ॥ ]

  - [तत्रैव याज्या - उदग्ने इति गायत्री ॥ हे अग्ने तव शुक्रास्तेजोविशेषाः शुचयश्शुद्धाः भ्राजन्तो दीप्यमानाः । व्यत्ययेन परस्मैपदम् । उदीरते उद्गच्छन्ति । ईर गतौ आदादिकः अनुदात्तेत् 'आत्मनेपदेष्वनतः' इत्यदादेशः । किञ्च – तवैव स्वभूतानि सर्वाणि तानि ज्योतींषि अर्चयः अर्चिषश्च त्वदीया एव । यद्वा - तवार्चयः अर्चयितारः यागादिभिराराधयितारः ज्योतींषि भवन्ति ज्योतीरूपास्सम्पद्यन्ते । अर्चेर्ण्यन्तात् 'अच इः' इतीप्रत्ययः । यत एवं महाप्रभावस्त्वं तस्मादस्मदभिमतं शीघ्रं सम्पादयेति भावः ॥ ]
</details>



<details open><summary>विश्वास-प्रस्तुतिः</summary>

वि ज्योति॑षा ..॥ [54]  
</details>

<details><summary>मूलम्</summary>

वि ज्योति॑षा ..॥ [54]  
</details>

<details><summary>भट्टभास्करटीका</summary>

14तत्रैव याज्या - वि ज्योतिषेति त्रिष्टुप् ॥ इयमपि 'कृणुष्वपाजः' इत्यत्र व्याख्याता । इह तु प्रतीकं गृह्यते । अयमग्निर्बृहता ज्योतिषा विभाति विशेषेण भायात् अनेन हविषा ।  
किञ्च - विश्वानि महित्वा माहात्म्यानि आविष्कृणुते आविष्कुर्वीत । किञ्च - अदेवीः अदेवनशीला आसुरीर्मायाः दुरेवाः दुष्प्रधर्षाः प्रसहते अभिभवेत् ।
किञ्च - शृङ्गे शृङ्गस्थानीये आत्मीये प्रधाने ज्वाले शत्रूणां वा हिंसके शिशीते तीक्ष्णीकुर्यात् । किमर्थम्? रक्षसे विनिक्षे रक्षसो विनाशार्थं ज्वालाभ्यां निक्षणं चुम्बनं शोधनं वा विनाशोवेति स एव महानुभावोग्निरनुगमनदोषमुपशमय्यात्मनः परापतितं ज्योतिरवरुन्ध इति ॥

-  [(मन्त्रः)  वि ज्योति॑षा बृह॒ता भा᳚त्य॒ग्निरा॒विर्विश्वा॑नि कृणुते महि॒त्वा ।    
प्रादे॑वीर्मा॒यास्स॑हते दु॒रेवा॒श्शिशी॑ते॒ शृङ्गे॒ रख्ष॑से वि॒निख्षे᳚ ॥    

  - (टीका) अथ याज्या - वीति ॥ अयमग्निर्बृहता ज्योतिषा महता तेजसा इत्थंभूतस्सन् विभाति विशेषेणाभाति महाननेनास्मदीयेन हविषा । 'बृहन्महतोरुपसङ्ख्यानम्' इति तृतीयाया उदात्तत्वम् । किन्च - विश्वानि महित्वा माहात्म्यानि । 'शेश्छन्दसि' इति लोपः । आविष्कृणुते आविष्कुर्वीत । किन्च - अदेवीः अदेवनशीलाः आसुरीर्मायाः प्रसहते अभिभवेत् । दुरेवाः दुःखेनैतव्याः दुष्प्रधर्षा इति यावत् । एतेर्वः, कृदुत्तरपदप्रकृतिस्वरत्वम् ।  
   किञ्च - शृङ्गे शृङ्गस्थानीये प्रधाने आत्मीये ज्वाले शिशीते तीक्ष्णीकुरुते । श्यतेर्व्यत्ययेन आत्मनेपदम्, पूर्ववच्छपश्श्लुः, इत्वं चाभ्यासस्य, 'तास्यनुदात्तेत्' इति लसार्वधातुकानुदात्तत्वे 'अनुदात्ते च' इत्याद्युदात्तत्वम् । किमर्थं शिशीत इत्याह – रक्षसे विनिक्षे रक्षोविनाशार्थम् । पूर्ववत्कर्मणस्सम्प्रदानत्वम् । विनिक्षे - णिक्षि चुम्बने 'कृत्यार्थे तवैकेन्' इति केन्प्रत्ययः, कृदुत्तरपदप्रकृतिस्वरत्वम् । ज्वालाभ्यां रक्षसश्चुम्बनं दाह एव, रक्षसो दाहार्थं शृङ्गे तीक्ष्णीकरोत्विति । यद्वा - णिजेश्शोधनकर्मणः 'तुमर्थे सेसेनसे' इति क्सेप्रत्ययः, 'परादिश्छन्दसि बहुलम्' इत्युत्तरपदाद्युदात्तत्वम् । सनि वा व्यत्ययेन गुणाभावः । विनाशे बन्धनं विनाशनमेव ॥ ]

  -  12तत्रैव याज्या - वि ज्योतिषेति त्रिष्टुप् ॥ इयमपि 'कृणुष्व पाजः' इत्यत्र व्याख्याता । प्रतीकग्रहणमत्रास्या गृह्यते । अयमग्निः बृहता ज्योतिषा विभाति विविधं भाति, विश्वानि च महित्वा माहात्म्यानि आविष्कृणुते आविष्करोति । अदेवीः अदेवन शीलाश्च दुरेवाः दुःखेन गन्तव्या मायाः प्रसहते प्रकर्षेणाभिभवतु । किं च – शृङ्गे गोशृङ्गस्थानीये ज्वाले शिशीते निशितीकरोति । किमर्थं? रक्षसो विनाशार्थमिति ॥

इति भट्टभास्करमिश्रविरचिते यजुर्वेदभाष्ये ज्ञानयज्ञाख्ये प्रथमकाण्डे चतुर्थप्रपाठके चत्वारिंशोनुवाकः ॥  


समाप्तः प्रपाठकः ॥
</details>