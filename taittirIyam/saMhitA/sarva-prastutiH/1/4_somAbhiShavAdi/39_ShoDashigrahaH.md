+++
title = "३९ षोडशिग्रहः"

+++

<details open><summary>विश्वास-प्रस्तुतिः</summary>

इन्द्र॒मिद्धरी॑ वह॒तोऽप्र॑तिधृष्टशवस॒म् ।  
ऋषी॑णाञ्च स्तु॒तीरुप॑ य॒ज्ञञ्च॒ मानु॑षाणाम् ॥
</details>

<details><summary>मूलम्</summary>

इन्द्र॒मिद्धरी॑ वह॒तोऽप्र॑तिधृष्टशवस॒म् ।  
ऋषी॑णाञ्च स्तु॒तीरुप॑ य॒ज्ञञ्च॒ मानु॑षाणाम् ॥
</details>

<details><summary>भट्टभास्करटीका</summary>

1तस्मिन्नेव माध्यंदिनसवने गृह्णाति - इन्द्रमित्यनुष्टुभा ॥ 'सवने सवनेभि गृह्णाति' इत्यादि ब्राह्मणम्  । इन्द्रमित् इन्द्रमेव अप्रतिधृष्टशवसं केनाप्यप्रधर्षितबलम् । हरी अश्वौ यज्ञमुपवहतः यज्ञस्य समीपं प्रापयतः । ऋषीणां मनुष्याणां च स्तुतीः स्तोत्राणि उपवहतः यत्र यत्र ते स्तुवन्ति तत्र सर्वत्र प्रापयतः । यद्वा - इन्द्रं हरी अश्वौ यज्ञं प्रापयतः ऋषीणां च मनुष्याणां च स्तुतय इन्द्रमेव यज्ञसमीपं प्रापयन्ति, यथासौ यज्ञसमीपमागच्छति तथा ते अमुं स्तुवन्तीत्यर्थः । व्यत्ययेन प्रथमास्थाने द्वितीया । 'मनोर्जातौ' इति मनुशब्दादञ् षुगागमश्च ॥
</details>



<details><summary>मूलम् (संयुक्तम्)</summary>

उ॒प॒या॒मगृ॑हीतो॒ऽसीन्द्रा॑य त्वा षोड॒शिन॑ ए॒ष ते॒ योनि॒रिन्द्रा॑य त्वा षोड॒शिने᳚ ॥ [39]
</details>

<details open><summary>विश्वास-प्रस्तुतिः</summary>

उ॒प॒या॒मगृ॑हीतो॒ऽसि, इन्द्रा॑य त्वा षो॒ड॒शिने᳚   +++(ग्रहणमन्त्रः)+++  ।

ए॒ष ते॒ योनि॒रिन्द्रा॑य त्वा षोड॒शिने᳚ ॥  +++(सादनमन्त्रः)+++
</details>

<details><summary>मूलम्</summary>

उ॒प॒या॒मगृ॑हीतो॒ऽसि, इन्द्रा॑य त्वा षो॒ड॒शिने᳚   +++(ग्रहणमन्त्रः)+++  ।

ए॒ष ते॒ योनि॒रिन्द्रा॑य त्वा षोड॒शिने᳚ ॥  +++(सादनमन्त्रः)+++
</details>

<details><summary>भट्टभास्करटीका</summary>

2-3ग्रहणसादने गते ॥

  -  [आग्रयणस्थाल्याः ग्रहस्य संस्रावमपनयति - एष ते योनिरिति ॥ हे उपांशुसंस्राव एष आग्रयणस्थाल्याख्यस्ते तव योनिः स्थानम्, यत्र निहितस्त्वं यागसिद्ध्यै सम्पत्स्यसे । अतस्तं प्रविशेति शेषः ॥]

इति चतुर्थे द्वात्रिंशोनुवाकः ॥  
</details>
