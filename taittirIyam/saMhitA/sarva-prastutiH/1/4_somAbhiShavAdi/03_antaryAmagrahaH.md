+++
title = "०३ अन्तर्यामग्रहः"

+++

सोमऋषिः

_______
<details><summary>भास्करोक्त-विनियोगः</summary>

1उदित आदित्ये ऽन्तर्यामं गृह्णाति अतिधारया पवमानस्य राज्ञः - उपयामगृहीतोसि ॥ 
</details>


<details open><summary>विश्वास-प्रस्तुतिः</summary>

उ॒प॒या॒म-गृ॑हीतो ऽसि।
</details>

<details><summary>मूलम्</summary>

उ॒प॒या॒मगृ॑हीतोऽसि।
</details>

<details><summary>भट्टभास्करटीका</summary>

उपयम्यन्ते स्वात्मन्येव नियम्यन्ते भूतजातान्यस्मिन् अभिन्नेधिकरणे इत्युपयामः पृथ्वी । 'इयं वा उपयामः' इति ब्राह्मणम् । 'हलश्च' इति घञ्, थाथादिस्वरेणान्तोदात्तत्वम् । तेन गृहीतस्त्वमसि ; कोन्यस्त्वां गृहीतुं क्षम इति भावः ; पृथिव्यापो गृहीष्यामीतिवत् । 'तृतीया कर्मणि' इति पूर्वपदप्रकृतिस्वरत्वम् । यद्वा - उपयामार्थं पृथिव्यर्थं गृहीतोसीति ; हे सोम ।   
ननु 'स्वाहा त्वा सुभवस्सूर्याय' इति मन्त्रवर्णनात् सूर्यदेवत्यः कथं पृथिवीदेवत्यः स्यात् ? नैतद्देवताभिधानं ; पृथिवीवासिनां प्रजानां यागद्वारेण स्थित्यर्थं गृहीतोसीति स्तूयते । यद्वा - पृथिव्यपि देवतैवास्य 'उपयामगृहीतोसीत्याहादितिदेवत्यास्तेन' इति, अदितिः पृथ्वी । 'चतुर्थी' इति योगविभागात्समासः । 'क्ते च' इति पूर्वपदप्रकृतिस्वरत्वम् । 'इयं वा उपयामस्तस्मादिमां प्रजा अनु प्रजायन्ते' इति ब्राह्मणम् ॥
</details>



<details><summary>मूलम् (संयुक्तम्)</summary>

अ॒न्तर्य॑च्छ मघवन्पा॒हि सोम॑मुरु॒ष्य राय॒स्समिषो॑ यजस्वा॒न्तस्ते॑ दधामि॒ द्यावा॑पृथि॒वी अ॒न्तरु॒र्व॑न्तरि॑ख्षꣳ स॒जोषा॑ दे॒वैरव॑रै॒ᳶ परै᳚श्चान्तर्या॒मे म॑घवन्मादयस्व 
</details>

<details open><summary>विश्वास-प्रस्तुतिः</summary>

[अ॒न्तर्य॑च्छ  मघवन्पा॒हि सोम॑म् ..   
उ॒रु॒ष्य राय॒स्समिषो॑ यजस्व ।  
अ॒न्तस्ते॑ दधामि॒ द्यावा॑पृथि॒वी ..   
अ॒न्तरु॒र्व॑न्तरि॑ख्षम् ॥   
स॒जोषा॑ दे॒वैरव॑रै॒ᳶ परै᳚श्च ..   
अ॒न्त॒र्या॒मे म॑घवन् मादयस्व ]  +++( षट्पदा अष्टिः)+++
</details>

<details><summary>मूलम्</summary>

[अ॒न्तर्य॑च्छ  मघवन्पा॒हि सोम॑म् ..   
उ॒रु॒ष्य राय॒स्समिषो॑ यजस्व ।  
अ॒न्तस्ते॑ दधामि॒ द्यावा॑पृथि॒वी ..   
अ॒न्तरु॒र्व॑न्तरि॑ख्षम् ॥   
स॒जोषा॑ दे॒वैरव॑रै॒ᳶ परै᳚श्च ..   
अ॒न्त॒र्या॒मे म॑घवन् मादयस्व ]  +++( षट्पदा अष्टिः)+++
</details>

<details><summary>भट्टभास्करटीका</summary>

2सम्प्रति सोमस्य स्वामिनं प्रार्थयते - 'अन्तर्यच्छ' इत्यादिकयाऽष्ट्या षट्पदया । 'अन्तरुर्वन्तरिक्षम्' इति चतुर्थः पादः, अन्य एकादशाक्षराः ।

ननु पुरस्तादुपयामत्वाद्यजुषानेन भवितव्यम्, यथा 'पुरस्तादुपयामा यजुषा गृह्यन्ते' इति । नैवम् ; वृत्तिसंयोगादृचैवानया भवितव्यम् ।  
किञ्च पुरस्तादुपयामाम्नानमेवास्य ऋक्त्वे लिङ्गम् ; तथा हि - 'ये यजुषा गृह्यन्ते ते पुरस्तादुपयामाः कार्याः' इति वचनप्राप्तत्वादेव पुरस्तादुपयामस्य पाठोनर्थकस्स्यात् । ऋक्त्वे तु 'ये ऋचा गृह्यन्ते ते उपरिष्तादुपयामाः कार्याः' इति प्राप्ते तदपवादत्वेन पुरस्तादुपयामस्य पाठो युज्यते ।   
एष एव न्यायः 'उपयामगृहीतोसीन्द्राय त्वा बृहद्वते' इत्यत्रापि । 'आ वायो भूष शुचिपाः' इत्यादय ऋच उपरिष्टादुपयामाः पठ्यन्ते । ऋचामेव हि पुरस्तादुपरिष्टाद्वा उपयामः पठ्यते ; यजूंषि पुनः निरुपयामान्येव पठ्यन्ते 'सुशर्मासि' इत्यादीनि । तेषां तु वचनप्राप्तं पुरस्तादुपयामतम् । तत्रापि क्वचिदपवादत्वेन उपरिष्टादुपयामत्वमारभ्यते, 'मधुश्च माधवश्च' इत्यादौ ।   
अन्ये तु - तान्यपि पुरस्तादुपयामान्येवेत्याहुः यथा - 'उपयामगृहीतोसि' इति 'मधुश्च' इत्यादि ॥  


मन्त्रार्थस्तूच्यते - हे मघवन् धनवन् इन्द्र, सोमेन धनेनान्नेन वा, इमं गृह्यमाणं सोमं, होमकाले सूर्यात्मना स्थित्वा, पाहि पिब, पीत्वा चान्तरुदरस्य मध्ये यच्छ स्थापय । पिबतेर्लोटि 'बहुलं छन्दसि' इति शपो लुक्, वाक्यादित्वान्न निहन्यते ।
</details>

<details open><summary>विश्वास-प्रस्तुतिः</summary>

उ॒रु॒ष्य राय॒स्समिषो॑ यजस्व ।  
</details>

<details><summary>मूलम्</summary>

उ॒रु॒ष्य राय॒स्समिषो॑ यजस्व ।  
</details>

<details><summary>भट्टभास्करटीका</summary>

एवमुरुष्य रक्ष रायः धनानि च यजमानस्य स्वभूतानि । छान्दसः कण्ड्वादियगन्तः उरुष्यतिः । किञ्च, इषः अन्नानि संयजस्व सम्यक्सङ्गमय, देहि वा यजमानाय । यद्वा - इषः प्रजा एषणीयत्वात्, तास्सम्यग्याजय यथा यजनशीला भवन्ति तथा कुरु । अन्तर्भावितण्यर्थोत्र यजिः, णिलुग्वा 'बहुलं संज्ञाच्छन्दसोः' इति ।  
</details>

<details open><summary>विश्वास-प्रस्तुतिः</summary>

अ॒न्तस्ते॑ दधामि॒ द्यावा॑पृथि॒वी ।

अ॒न्तरु॒र्व॑न्तरि॑ख्षम्।   
</details>

<details><summary>मूलम्</summary>

अ॒न्तस्ते॑ दधामि॒ द्यावा॑पृथि॒वी ।

अ॒न्तरु॒र्व॑न्तरि॑ख्षम्।   
</details>

<details><summary>भट्टभास्करटीका</summary>

किञ्च ते तव प्रसादादहं द्यावापृथिवी द्यावापृथिव्यौ उरु चान्तरिक्षं अनेन ग्रहेणान्तर्दधामि अन्तर्हिर्तं करोमि भ्रातृव्याणाम्, यथा भ्रातृव्यैरदृश्यमाना एषु लोकेषु यजेम । यद्वा - भ्रातृव्याणामस्माकं च मध्ये इमान् लोकान्दधामि एभ्यो लोकेभ्यस्स्तानपसारयामीत्यर्थः । यद्वा - द्युप्रभृतिभिश्शब्दैस्तत्स्था भ्रातृव्या उच्यन्ते, तानन्तर्दधामि अन्तरितान्करोमि नाशयामीत्यर्थः । 'एभिरेव लोकैर्यजमानो भ्रातृव्यानन्तर्धत्ते' इति ब्राह्मणम् ।     
यद्वा - द्युप्रभृतीन् लोकान् मदीयेन तेजसान्तर्दधामि छादयामि यथा हमेवेदं सर्वं स्यां, यथान्तर्यामेण सर्वमन्तर्धाय त्वमेव सर्वमभूः ।
</details>

<details open><summary>विश्वास-प्रस्तुतिः</summary>

स॒जोषा॑ दे॒वैरव॑रै॒ᳶ परै᳚श्च ..   
अ॒न्त॒र्या॒मे म॑घवन् मादयस्व ।
</details>

<details><summary>मूलम्</summary>

स॒जोषा॑ दे॒वैरव॑रै॒ᳶ परै᳚श्च ..   
अ॒न्त॒र्या॒मे म॑घवन् मादयस्व ।
</details>

<details><summary>भट्टभास्करटीका</summary>

यथा 'ते देवा अमन्यन्तेन्द्रो वा इदमभूद्यद्वयꣳस्म इति तेब्रुवन्मघवन्ननु न आ भज' इति ; इन्द्र एवेदं सवर्मभूत्, यद्वयमपि भवितुमिच्छामः ; तस्मान्मघवन्नस्मानाभज विभक्तान्कुर्विति तेब्रुवन् देवाः ; मघवांस्तानपि ये चैव देवाः परे उपरिस्थिताः उत्तमाः ये चावरे अधस्स्थिता निकृष्टास्तानुभयानन्वाभजत् विभक्तानकरोदिति ।  
तदिदमाह – अवरैः परैश्च देवैस्सजोषाः सहप्रीयमाणः सेवमानो वा । 'परादिश्छन्दसि बहुलम्' इत्युत्तरपदाद्युदात्तत्वम् । अन्तर्यामे हूयमाने, मघवन् मादयस्व तर्पयस्व यज्ञात्मना स्थितमात्मानं द्विप्रकारांश्च देवान् न केवलमात्मानमेव । 'यज्ञादेव यजमानं नान्तरेति' इति ब्राह्मणम् । 'देवा वै यद्यज्ञेऽकुर्वत तदसुरा अकुर्वत ते देवा उपांशौ यज्ञं सꣳस्थाप्यमपश्यन्'  इत्यादि ब्राह्मणम्  । 'यदुभावपवित्रौ गृह्येयाताम्' इत्यादि च ।   
केचिदाहुः - हे मघवन् सोममिममन्तर्यच्छ तस्याधोदेशे निधाय तिरोहितं कुरु । तथा च कृत्वा पाहि रक्ष यथा न मे भ्रातृव्याः पश्येयुः । 'उरुष्य रायः' इत्यादि पूर्ववत् ॥
</details>

<details open><summary>विश्वास-प्रस्तुतिः</summary>

स्वाङ्कृ॑तोऽसि ।
</details>

<details><summary>मूलम्</summary>

स्वाङ्कृ॑तोऽसि ।
</details>

<details><summary>भट्टभास्करटीका</summary>

3स्वां कृतोसीति ग्रहमादत्ते ॥
</details>

<details open><summary>विश्वास-प्रस्तुतिः</summary>

मधु॑मतीर्न॒ इष॑स्कृधि ।
</details>

<details><summary>मूलम्</summary>

मधु॑मतीर्न॒ इष॑स्कृधि ।
</details>

<details><summary>भट्टभास्करटीका</summary>

4मधुमतीर्न इतीक्षते ॥
</details>

<details open><summary>विश्वास-प्रस्तुतिः</summary>

विश्वे᳚भ्यस्त्वेन्द्रि॒येभ्यो॑ दि॒व्येभ्य॒ᳶ पार्थि॑वेभ्यः।
</details>

<details><summary>मूलम्</summary>

विश्वे᳚भ्यस्त्वेन्द्रि॒येभ्यो॑ दि॒व्येभ्य॒ᳶ पार्थि॑वेभ्यः।
</details>

<details><summary>भट्टभास्करटीका</summary>

5विश्वेभ्य इत्युन्मार्ष्टि ॥
</details>

<details open><summary>विश्वास-प्रस्तुतिः</summary>

मन॑स्त्वाष्टु ।
</details>

<details><summary>मूलम्</summary>

मन॑स्त्वाष्टु ।
</details>

<details><summary>भट्टभास्करटीका</summary>

6मनस्त्वेत्युत्तिष्ठति ॥
</details>

<details open><summary>विश्वास-प्रस्तुतिः</summary>

उ॒र्व॑न्तरि॑ख्ष॒मन्वि॑हि ।
</details>

<details><summary>मूलम्</summary>

उ॒र्व॑न्तरि॑ख्ष॒मन्वि॑हि ।
</details>

<details><summary>भट्टभास्करटीका</summary>

7उर्वन्तरिक्षमित्येति ॥
</details>

<details open><summary>विश्वास-प्रस्तुतिः</summary>

स्वाहा᳚ त्वा सुभव॒स्सूर्या॑य ।
</details>

<details><summary>मूलम्</summary>

स्वाहा᳚ त्वा सुभव॒स्सूर्या॑य ।
</details>

<details><summary>भट्टभास्करटीका</summary>

8स्वाहेत्याहवनीये जुहोति ॥
</details>

<details open><summary>विश्वास-प्रस्तुतिः</summary>

दे॒वेभ्य॑स्त्वा मरीचि॒पेभ्यः॑ ।
</details>

<details><summary>मूलम्</summary>

दे॒वेभ्य॑स्त्वा मरीचि॒पेभ्यः॑ ।
</details>

<details><summary>भट्टभास्करटीका</summary>

9देवेभ्य इति परिधौ निमार्ष्टि ॥
</details>

<details open><summary>विश्वास-प्रस्तुतिः</summary>

ए॒ष ते॒ योनिः॑।
</details>

<details><summary>मूलम्</summary>

ए॒ष ते॒ योनिः॑।
</details>

<details><summary>भट्टभास्करटीका</summary>

10एष ते योनिरित्याग्रयणस्थाल्यां संस्रावमपनयति ॥

  - [आग्रयणस्थाल्याः ग्रहस्य संस्रावमपनयति - एष ते योनिरिति ॥ हे उपांशुसंस्राव एष आग्रयणस्थाल्याख्यस्ते तव योनिः स्थानम्, यत्र निहितस्त्वं यागसिद्ध्यै सम्पत्स्यसे । अतस्तं प्रविशेति शेषः ॥]
</details>

<details open><summary>विश्वास-प्रस्तुतिः</summary>

अ॒पा॒नाय॑ त्वा ॥ [4]  
</details>

<details><summary>मूलम्</summary>

अ॒पा॒नाय॑ त्वा ॥ [4]  
</details>

<details><summary>भट्टभास्करटीका</summary>

11उत्तरत उपांशुसवनेन संस्पृष्टं सादयति - अपानाय त्वेति ॥ व्याख्याता मन्त्राः ॥

इति चतुर्थे तृतीयः ॥  
</details>
