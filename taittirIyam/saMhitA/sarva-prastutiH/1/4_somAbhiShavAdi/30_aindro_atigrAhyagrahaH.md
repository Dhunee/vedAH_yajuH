+++
title = "३० ऐन्द्रो अतिग्राह्यग्रहः"

+++

गायत्री। सोमऋषिः
<details open><summary>विश्वास-प्रस्तुतिः</summary>

उ॒त्तिष्ठ॒न्नोज॑सा स॒ह पी॒त्वा शिप्रे॑ अवेपयः ।  
सोम॑मिन्द्र च॒मू सु॒तम् ॥
</details>

<details><summary>मूलम्</summary>

उ॒त्तिष्ठ॒न्नोज॑सा स॒ह पी॒त्वा शिप्रे॑ अवेपयः ।  
सोम॑मिन्द्र च॒मू सु॒तम् ॥
</details>

<details><summary>भट्टभास्करटीका</summary>

1अथैन्द्रं गृह्णाति - उत्तिष्ठन्निति गायत्र्या ॥ हे इन्द्र सुतमभिषुतं सोमं पीत्वा ओजसा बलेन महता सह उत्तिष्ठन् शिप्रे हनू । कीदृग्भूते? चमू अदनकरणभूते अवेपयः वेपय आचूषणिकान्तां तृप्तिं जनयन् हनुयुगळं चालय । चमु छमु अदने, औणादिक ऊप्रत्ययः ॥
</details>

<details open><summary>विश्वास-प्रस्तुतिः</summary>

उ॒प॒या॒मगृ॑हीतो॒ऽसि,   इन्द्रा॑य॒ त्वौज॑स्वते  +++(सादनमन्त्रः)+++ ।  

ए॒ष ते॒ योनि॒रिन्द्रा॑य॒ त्वौज॑स्वते ॥ [31]  +++(सादनमन्त्रः)+++
</details>

<details><summary>मूलम्</summary>

उ॒प॒या॒मगृ॑हीतो॒ऽसि,   इन्द्रा॑य॒ त्वौज॑स्वते  +++(सादनमन्त्रः)+++ ।  

ए॒ष ते॒ योनि॒रिन्द्रा॑य॒ त्वौज॑स्वते ॥ [31]  +++(सादनमन्त्रः)+++
</details>

<details><summary>भट्टभास्करटीका</summary>

2-3ग्रहणसादने व्याख्याते ॥

   - [आग्रयणस्थाल्याः ग्रहस्य संस्रावमपनयति - एष ते योनिरिति ॥ हे उपांशुसंस्राव एष आग्रयणस्थाल्याख्यस्ते तव योनिः स्थानम्, यत्र निहितस्त्वं यागसिद्ध्यै सम्पत्स्यसे । अतस्तं प्रविशेति शेषः ॥]

इति चतुर्थे त्रिंशोनुवाकः ॥  
</details>
