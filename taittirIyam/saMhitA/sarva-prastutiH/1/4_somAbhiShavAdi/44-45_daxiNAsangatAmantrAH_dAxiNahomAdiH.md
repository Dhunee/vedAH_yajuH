+++
title = "४६-४८ दक्षिणासङ्गतामन्त्राः (दाक्षिणहोमादिः)"

+++
१ गायत्री २-३ त्रिष्टुप् । सोमऋषिः
<details open><summary>विश्वास-प्रस्तुतिः</summary>

उदु॒ त्यञ्जा॒तवे॑दसन्दे॒वव्ँव॑हन्ति के॒तवः॑ ।  
दृ॒शे विश्वा॑य॒ सूर्य᳚म् ॥
</details>

<details><summary>मूलम्</summary>

उदु॒ त्यञ्जा॒तवे॑दसन्दे॒वव्ँव॑हन्ति के॒तवः॑ ।  
दृ॒शे विश्वा॑य॒ सूर्य᳚म् ॥
</details>

<details><summary>भट्टभास्करटीका</summary>

1अथ दाक्षिणं काण्डं सौम्यमेव । तत्र शौरीभ्यामृग्भ्यां गार्हपत्ये जुहोति - उदुत्यमिति प्रथमा गायत्री, द्वितीया त्रिष्टुप् ॥   
तत्र प्रथमा - 'उदायुषा' इत्यत्र व्याख्याता । त्यं तं इमं देवं जातवेदसं जातप्रज्ञं जातानां वेदितारं केतवो रश्मय उद्वहन्ति ऊर्ध्वं वहन्ति दृशे द्रष्टुं विश्वाय विश्वार्थं, विश्वो लोको यथैनं पश्येदिति । 'सुवर्गाय वा एतानि लोकाय हुयन्ते यद्दाक्षिणानि' इत्यादि ब्राह्मणम् ॥

  - [ सौर्यर्चा कृष्णाजिनं पुरस्तात्प्रत्यानह्यत्यूर्ध्वग्रीवम् - उदुत्यमिति गायत्र्या ॥  
  त्यं तं जातवेदसं जातानां वेदितारम् । 'गतिकारकयोरपि' इत्यसुन्प्रत्ययः । जातप्रज्ञानं वा सूर्यं देवं देवनादिगुणयुक्तं उद्वहन्ति ऊर्ध्वं वहन्ति केतवो रश्मयः दृशे द्रष्टुम् । 'दृशे विख्ये च' इति निपात्यते । विश्वाय विश्वार्थं विश्वं लोको यथा एनं पश्येत् तदनुरूपमुद्वहन्ति । स्मैभावाभावश्छान्दंसः । क्रियमाणेन का सङ्गतिः? उच्यते - एतस्य कर्मणस्सामर्थ्यादेतदेवं भवतीति ॥]
</details>

<details open><summary>विश्वास-प्रस्तुतिः</summary>

चि॒त्रन्दे॒वाना॒मुद॑गा॒दनी॑क॒ञ्चख्षु॑र्मि॒त्रस्य॒ वरु॑णस्या॒ग्नेः ।  
आऽप्रा॒ द्यावा॑पृथि॒वी अ॒न्तरि॑ख्ष॒ꣳ॒ सूर्य॑ आ॒त्मा जग॑तस्त॒स्थुष॑श्च ॥
</details>

<details><summary>मूलम्</summary>

चि॒त्रन्दे॒वाना॒मुद॑गा॒दनी॑क॒ञ्चख्षु॑र्मि॒त्रस्य॒ वरु॑णस्या॒ग्नेः ।  
आऽप्रा॒ द्यावा॑पृथि॒वी अ॒न्तरि॑ख्ष॒ꣳ॒ सूर्य॑ आ॒त्मा जग॑तस्त॒स्थुष॑श्च ॥
</details>

<details><summary>भट्टभास्करटीका</summary>

2अथ द्वितीया - चित्रं चायनीयं देवानामनीकं सङ्घातरूपम्मण्डलम् । यद्वा - देवानां रश्मीनां अनीकं मुखं समुदायस्थानं वा । मित्रादीनां देवानामपि चक्षुस्स्थानं , तेपि हि तेन प्रकाशितं पश्यन्ति । यद्वा - मित्रत्वादिपदप्राप्तिहेतुत्वाच्चक्षुरित्युपचर्यते । उपलक्षणं चैतत्, सर्वदेवतापदलाभहेतुत्वात्; भवति मण्डलोपासनमिति । इर्दृशमण्डलमुदगात् उदेति । छान्दसो लुङ्, 'गातिस्था' इति सिचो लुक् । यदा ईदृशम्मण्डलमुदेति तदा तन्मण्डलान्तर्गतो भगवान् सूर्यः जगतो जङ्गमस्य तस्थुषः स्थावरस्य च विश्वस्यात्मा द्यावापृथिवी द्यावापृथिव्यौ अन्तरिक्षं च रश्मिभिराप्राः आपूरयति । प्रा पूरणे पुरुषव्यत्ययः, अदादित्वाच्छपो लुक् । द्यौश्च पृथिवी च द्यावापृथिव्यौ । 'दिवो द्यावा' इति द्यावादेशः, 'वा छन्दसि' इति पूर्वसवर्णदीर्घः', 'देवताद्वन्द्वे च' इति पूर्वोत्तरयोर्युगपत्प्रकृतिस्वरत्वम्, पृथिवीशब्दो ङीषन्तोन्तोदात्तः । ईदृशो भगवाननेन होमेनास्माकमभिमतं साधयत्विति ॥
</details>

<details open><summary>विश्वास-प्रस्तुतिः</summary>

अग्ने॒ नय॑ सु॒पथा॑ रा॒ये अ॒स्मान् विश्वा॑नि देव व॒युना॑नि वि॒द्वान् ।  
यु॒यो॒ध्य॑स्मज्जुहुरा॒णमेनो॒ भूयि॑ष्ठान्ते॒ नम॑उक्तिव्ँविधेम ॥
</details>

<details><summary>मूलम्</summary>

अग्ने॒ नय॑ सु॒पथा॑ रा॒ये अ॒स्मान् विश्वा॑नि देव व॒युना॑नि वि॒द्वान् ।  
यु॒यो॒ध्य॑स्मज्जुहुरा॒णमेनो॒ भूयि॑ष्ठान्ते॒ नम॑उक्तिव्ँविधेम ॥
</details>

<details><summary>भट्टभास्करटीका</summary>

3आग्नीध्रीये जुहोति - अग्ने नयेति त्रिष्टुभा ॥ व्याख्याता चेयं 'उभावाम्' इत्यत्र । हे अग्ने शोभनेन मार्गेण अस्मान्नय धनार्थम् । हे देव विश्वानि वयुनानि ज्ञानोपायभूतानि विद्वान् ।  
किञ्च - जुहुराणं कुटिलस्वभावं चैनः पापमस्मत्तो युयोधि पृथक्कुरु । वयं च ते भूयिष्ठां नमउक्तिं विधेमेति ॥

  - [अग्नये पथिकृते पुरोडाशमष्टाकपालं निर्वपेद्यो दर्शपूर्णमासयाजी सन्नमावास्यां वा पौर्णमासीं वातिपादयेत्' (तै.सं. 2.2.2) इत्यस्य पुरोनुवाक्या - अग्ने नयेति त्रिष्टुप्चतुष्पदा ॥  
  हे अग्ने देव सुपथा शोभनेन मार्गेण शास्त्राविरुद्धेन । 'परादिश्छन्दसि' (पा.सू. 6.2.199) इत्युत्तरपदाद्युदात्तत्वं, 'आद्युदात्तं द्व्यच्छन्दसि' (पा.सू. 6.2.119) इति तु न भवति अन्तोदात्तत्वात्पथिन्शब्दस्य, क्रत्वादिर्वा द्रष्टव्यः (पा.सू. 6.2.198) । 'न पूजनात्' (पा.सू. 5.4.69) इति समासान्तप्रतिषेधः । इर्दृशेन मार्गेणास्मान्नय । किमर्थं ? - राये धनाय हविर्लक्षणाय ; त्वदीयहविस्सम्पादनयोग्या वयं यथा भवामस्तथा कुर्वित्यर्थः । त्वं हि विश्वानि वयुनानि ज्ञानान्यभिप्रायान्विद्वान् । 'अजियमिशीङ्भ्यश्च' (उ.सू. 348) इत्यजेरुनन्प्रत्ययः, 'अजेर्व्यघञपोः' (पा.सू. 2.4.56) इति वीभावश्च ।  
  किञ्च - एनः पापं दर्शपूर्णमासातिपत्तिलक्षणम् अस्मत् अस्मत्तः युयोधि अपनय । यौतिः पृथग्भावे लोटि 'बहुळं छन्दसि' (पा.सू. 2.4.76) इति शपः श्लुः, 'वा छन्दसि' (पा.सू. 3.4.88) इत्यपित्त्वाभावेन अङित्त्वात् 'अङितश्च' (पा.सू. 6.4.103) इति धिभावः । कीदृशमेनः ? - जुहुराणं कुटिलस्वभावम् । हुर्च्छा कौटिल्ये इत्यस्मात् 'हुर्च्छेस्सनो लुक् छलोपश्च' (उ.सू. 257) इत्यानच्प्रत्ययः । हुर्छितुमिच्छति जुहुराणम् । यद्वा - हृ प्रसह्यकरणे, जुहोत्यादिकः, तस्मात्ताच्छीलिके (पा.सू. 3.2.129) चानशि शपः श्लुः (पा.सू. 2.4.75), 'बहुळं छन्दसि' (पा.सू. 7.1.103) इत्युत्वम् । तदर्थं वयं ते तुभ्यं भूयिष्ठां बहुतमां नमउक्तिं नमस्कारोक्तिं विधेम क्रियास्म । विध विधाने, आशिषि लिङ्, 'लिङ्याशिषि' (पा.सू. 3.1.86) इत्यङ्, यासुडादिः (पा.सू. 3.4.103)।, 'छन्दस्युभयथा' (पा.सू. 3.4.117) इति सार्वधातुकत्वात्सलोपः, अव्ययपूर्वपदप्रकृतिस्वरत्वम् (पा.सू. 6.2.2) । नमस आद्युदात्तत्वम् । 'पथो वा एषः' (तै.सं. 2.2.2) इत्यादि ब्राह्मणम् ॥]
</details>

<details open><summary>विश्वास-प्रस्तुतिः</summary>

दिव॑ङ्गच्छ॒ सुव॑ᳶ पत ।
</details>

<details><summary>मूलम्</summary>

दिव॑ङ्गच्छ॒ सुव॑ᳶ पत ।
</details>

<details><summary>भट्टभास्करटीका</summary>

4हिरण्यं हुत्वोद्गृह्णाति - दिवमित्येकपदया गायत्र्या ॥ हे हिरण्य दिवं गच्छ, दीप्तिं वा प्राप्नुहि । ततस्सुवरादित्यं पत गच्छ ॥
</details>

<details open><summary>विश्वास-प्रस्तुतिः</summary>

रू॒पेण॑ [44] वो॒ रू॒पम् ..  
अ॒भ्यैमि॒ वय॑सा॒ वयः॑ ।  
</details>

<details><summary>मूलम्</summary>

रू॒पेण॑ [44] वो॒ रू॒पम् ..  
अ॒भ्यैमि॒ वय॑सा॒ वयः॑ ।  
</details>

<details><summary>भट्टभास्करटीका</summary>

5दक्षिणा अभ्येति - रूपेणेति प्रथमया चतुर्दशाक्षरया ॥ 'अभ्यैमि वयसा वयः' इति द्वितीयः पादः । हे दक्षिणाः वः युष्माकं रूपं मदीयेन रूपेण अभ्यैमि आभिमुख्येन मर्यादया च एमि प्राप्नोमि ।   
किञ्च - मदीयेन वयसा युष्मदीयं वय अभ्यैमीत्येव । गमनं वा वयः । मदीयेन गमनेन यूष्मदीयम् गमनमभ्यैमि, युष्माभिस्तुल्यरूपस्तुल्यगतिश्च भूयासामिति ॥
</details>

<details open><summary>विश्वास-प्रस्तुतिः</summary>

तु॒थो वो॑ वि॒श्ववे॑दा॒ वि भ॑जतु॒ वर्षि॑ष्ठे॒ अधि॒ नाके᳚ ॥
</details>

<details><summary>मूलम्</summary>

तु॒थो वो॑ वि॒श्ववे॑दा॒ वि भ॑जतु॒ वर्षि॑ष्ठे॒ अधि॒ नाके᳚ ॥
</details>

<details><summary>भट्टभास्करटीका</summary>

6दक्षिणा विभजति - तुथो व इति यजुषा ॥ तुथो नामाग्निः, विश्ववेदाः विश्वस्य विभागादेर्वेदिता । पूर्ववदसुन्, पूर्वपदप्रकृतिस्वरत्वं च । स एव वः युष्मान्विभजतु । वर्षिष्ठे वृद्धतमे नाके सुखैकरूपे स्थाने यथा भवत्यर्थस्तथा वो विभजतु । यद्वा - वर्षिष्ठे नाकात्मन्यत्र स्थाने स एवागत्य वो विभजत्विति ॥
</details>



<details><summary>मूलम् (संयुक्तम्)</summary>

ए॒तत्ते॑ अग्ने॒ राध॒ ऐति॒ सोम॑च्युत॒न्तन्मि॒त्रस्य॑ प॒था न॑य॒र्तस्य॑ प॒था प्रेत॑ च॒न्द्रद॑ख्षिणा य॒ज्ञस्य॑ प॒था सु॑वि॒ता नय॑न्तीः 
</details>

<details open><summary>विश्वास-प्रस्तुतिः</summary>

ए॒तत्ते॑ अग्ने॒ राध॒ ऐति॒ सोम॑च्युतम् ..   
तन्मि॒त्रस्य॑ प॒था न॑य ।   
ऋ॒तस्य॑ प॒था प्रेत॑ च॒न्द्रद॑ख्षिणा ..   
य॒ज्ञस्य॑ प॒था सु॑वि॒ता नय॑न्तीः ॥
</details>

<details><summary>मूलम्</summary>

ए॒तत्ते॑ अग्ने॒ राध॒ ऐति॒ सोम॑च्युतम् ..   
तन्मि॒त्रस्य॑ प॒था न॑य ।   
ऋ॒तस्य॑ प॒था प्रेत॑ च॒न्द्रद॑ख्षिणा ..   
य॒ज्ञस्य॑ प॒था सु॑वि॒ता नय॑न्तीः ॥
</details>

<details><summary>भट्टभास्करटीका</summary>

7सदोऽभ्येति - एतत्ते अग्ने इति मध्येज्योतिषा जगत्या । 'तन्मित्रस्य पथा नय' इति द्वितीयः पादः ॥
धिष्णियैरग्निभिरग्निमत् सदोग्निशब्देनोच्यते । मत्वर्थीयो लुप्यते । ते इति कर्मणस्सम्प्रदानत्वाच्चतुर्थ्यर्थे षष्ठी । हे अग्ने सदः एतद्दक्षिणालक्षणं राधः धनं त्वामेति त्वत्समीपं प्राप्नोति ऋत्विग्भ्यो दातुम् ॥ सोमच्युतं सोमेन च्यावितं सोमेन राज्ञा स्वयमानीतम् । 'तृतीया कर्मणि, इति पूर्वपदप्रकृतिस्वरत्वम् । यद्वा - सोमयागार्थं च्युतं च्यवनं अङ्गत्वेनानुप्रवेशो यस्य सोमयागद्रव्यमध्याद्वा दक्षिणार्थं च्युतिर्यस्य तत्सोमच्युतम् । तद्राधः मित्रस्यादित्यस्य पथा मार्गेण नय येन मार्गेण पदार्थं मित्रो नयति तेन नय प्राकाशयेत्यर्थः ।  
कश्चिदाह - सोमयागेन ह्यस्य प्रच्युतं भूर्धनम् , तदिदानीं दक्षिणार्थं सदस्यान्न नेतव्यम् । तदुच्यते - हे सदः सोमयागार्थं च्युतं च्यावनं अङ्गत्वेनानुप्रवेशो यस्य तत् सोमच्युतं त्वमेव मित्रस्य पथा नयेति । उदात्तनिवृत्तिस्वरेण पथस्तृतीयाया उदात्तत्वम् ।   
अधुना दक्षिणा आह - ऋतस्य पथा प्रेत गच्छत । यज्ञस्याङ्गभावं प्रतिपद्यमानास्सदः प्रति गच्छत । चन्द्रदक्षिणा, चन्द्रं हिरण्यं तद्दक्षिणं प्रधानं श्रेष्ठं यासां तादृश्यो गच्छत, हिरण्यसहिता इत्यर्थः । किञ्च - यज्ञस्य पथा 'द्वाभ्यां गार्हपत्ये जुहोति' इत्यादिप्रसिद्धेन मागेण सुविता सुवितेन स्वितेन सुगमेन । 'सुपां सुलुक्' इति तृतीयाया आकारः ,'सूपमानात्कः' इत्युत्तरपदान्तोदात्तत्वम्, तन्वादित्वात्सोरुवङादेशः, विकृतित्वादनवग्रहः । ईडृशेन मार्गेण नयन्तीः नयन्त्यः नीयमानाः प्रवर्तमाना वा । 'वा छन्दसि' इति पूर्वसवर्णदीर्घः ॥
</details>

<details open><summary>विश्वास-प्रस्तुतिः</summary>

ब्रा॒ह्म॒णम॒द्य रा᳚ध्यास॒मृषि॑मार्षे॒यम्पि॑तृ॒मन्त॑म्पैतृम॒त्यꣳ सु॒धातु॑दख्षिणम् ।
</details>

<details><summary>मूलम्</summary>

ब्रा॒ह्म॒णम॒द्य रा᳚ध्यास॒मृषि॑मार्षे॒यम्पि॑तृ॒मन्त॑म्पैतृम॒त्यꣳ सु॒धातु॑दख्षिणम् ।
</details>

<details><summary>भट्टभास्करटीका</summary>

8आत्रेयमभ्यर्थयति - ब्राह्मणमिति ॥ अद्य अस्मिन्नहनि ब्राह्मणं राध्यासं साधयेयं लभेयेत्यर्थः । ऋषिं द्रष्टारं वेदार्थज्ञम् । आर्षेयम् ऋषेर्वेदार्थज्ञस्यापत्यम् । 'इतश्चानिञः' इति ढक् । पितृमन्तं पित्रा सम्यगनुशिष्टम् । स हि पितृमानुच्यते सदा यस्मै जागर्ति पिता । 'ह्रस्वनुङ्भ्यां मतुप्' इति मतुप उदात्तत्वम् । पैतृमत्यं पितृमतः पितुरपत्यम् । 'वाङ्मतिपितृमतां छन्दसि ण्यः' । सुधातुदक्षिणं शोभनो धातुस्सुधातुः, धातूनामुत्तमं हिरण्यमुच्यते । तद्दक्षिणा यस्मै स सुधातुदक्षिणः । पूर्वपदप्रकृतिस्वरत्वम् । तत्र च 'आद्युदात्तं द्व्यच्छन्दसि' इत्युत्तरपदाद्युदात्तत्वम् ॥
</details>

<details open><summary>विश्वास-प्रस्तुतिः</summary>

वि सुव॒ᳶ पश्य॒ व्य॑न्तरि॑ख्षम्  +++(पश्य)+++ ।
</details>

<details><summary>मूलम्</summary>

वि सुव॒ᳶ पश्य॒ व्य॑न्तरि॑ख्षम्  +++(पश्य)+++ ।
</details>

<details><summary>भट्टभास्करटीका</summary>

9यजमानमादित्यमीक्षयति - वि सुवरिति ॥ सुवः स्वर्गमादित्यं वा विपश्य विशेषेण पश्य । अन्तरिक्षं च विपश्येत्येव ॥
</details>

<details open><summary>विश्वास-प्रस्तुतिः</summary>

यत॑स्व  सद॒स्यैः᳚ ।
</details>

<details><summary>मूलम्</summary>

यत॑स्व  सद॒स्यैः᳚ ।
</details>

<details><summary>भट्टभास्करटीका</summary>

10तं सदस्युपवेशयति - यतस्वेति ॥ यतस्व व्याप्रियस्व सदस्यैस्सह, इदमुपस्थितं कर्म कुर्वित्यर्थः । सदसि स्थिता ऋत्विगादयस्सर्वेपि सदस्याः ॥
</details>



<details><summary>मूलम् (संयुक्तम्)</summary>

अस्मद्दा᳚त्रा देव॒त्रा ग॑च्छत॒ मधु॑मतीᳶ प्रदा॒तार॒मा वि॑श॒तान॑वहाया॒स्मान्दे॑व॒याने॑न प॒थेत॑ सु॒कृता᳚ल्ँलो॒के सी॑दत॒ तन्न॑स्सꣵस्कृ॒तम् ॥ [45]
</details>

<details open><summary>विश्वास-प्रस्तुतिः</summary>

अ॒स्मद्दा᳚त्रा राा देव॒त्रा ग॑च्छत ।  
मधु॑मतीᳶ प्रदा॒तार॒मा वि॑शत।  
</details>

<details><summary>मूलम्</summary>

अ॒स्मद्दा᳚त्रा राा देव॒त्रा ग॑च्छत ।  
मधु॑मतीᳶ प्रदा॒तार॒मा वि॑शत।  
</details>

<details><summary>भट्टभास्करटीका</summary>

11यजमानो दक्षिणास्समनुदिशति - अस्मद्दात्रा इति ॥ वयं दातारो यासां तादृश्यो यूयम् । छान्दसोच्समासान्तः । यद्वा - 'ऋतश्छन्दसि' इति कपि प्रतिषिद्धे छान्दसोकारोपजनः । देवत्रा देवान् गच्छत । 'देवमनुष्य' इति द्वितीयान्तात्राप्रत्ययः ।  

किञ्च - मधुमतीः मधुमत्यः मधुरगुणाः स्पृहणीयाः । यद्वा - मधुर्वसन्तः, मधुमत्यः बहुवसन्ता बहुवयस्का इत्यर्थः । पूर्वसवर्णदीर्घत्वम् । इर्दृश्यो भूत्वा प्रदातारं मां यजमानमाविशत फलरूपेण । 'वयमिह' इत्यादि ब्राह्मणम्  ।
</details>

<details open><summary>विश्वास-प्रस्तुतिः</summary>

अन॑वहाया॒स्मान्दे॑व॒याने॑न प॒थेत॑ ।  
सु॒कृता᳚ल्ँलो॒के सी॑दत ।  
तन्न॑स्सꣵस्कृ॒तम् ॥ [45]
</details>

<details><summary>मूलम्</summary>

अन॑वहाया॒स्मान्दे॑व॒याने॑न प॒थेत॑ ।  
सु॒कृता᳚ल्ँलो॒के सी॑दत ।  
तन्न॑स्सꣵस्कृ॒तम् ॥ [45]
</details>

<details><summary>भट्टभास्करटीका</summary>

किञ्च - अनवहाय । क्त्वो ल्यप् । अपरित्यज्यास्मानस्माभिस्सहैव वर्तमानाः अस्मच्छरीरपातोत्तरकालमस्माभिस्सहैव देवयानेन पथेत । देवा येन प्राप्यन्ते तादृशेन मार्गेणेत गच्छत । गत्वा च सुकृतां लोके सीदत अस्माभिस्सह निषीदत । तत् स्थानं नः अस्माकं संस्कृतं सम्यगुपभोगयोग्यतया कृतं निष्पन्नं विश्वकर्मणा ईश्वरेण । 'सम्पर्युपेभ्यः' इति सुट्, 'सम्पुंकानाम्' इति सत्वम्, पूर्ववदनवग्रहः । यद्वा - त्तत्तत्र नः अस्माकं संस्कृतं समवायः । 'समवाये च' इति सुट् ॥

इति चतुर्थे सप्तत्रिंशोनुवाकः ॥
</details>
