+++
title = "३३-३५ सङ्गाहनम्"

+++

गायत्री । सोमऋषिः

आरण्यकसम्बद्धा अनुवाकाः

- [ अत्र  33-तः 37 पर्यन्तं संहिताभाष्यं नास्ति । अत्र भास्कराचार्यैर्न व्याख्यातः  । किन्तु आरण्यकभाष्ये । अध्ययनसुकरत्वायात्र निर्दिष्टः ]

<details open><summary>विश्वास-प्रस्तुतिः</summary>

आ प्या॑यस्व मदिन्तम॒ सोम॒ विश्वा॑भिरू॒तिभिः॑ ।  
भवा॑ नस्स॒प्रथ॑स्तमः ॥ [33]  

-   - (आरण्यकभाष्यम्-) चमसोपदंसने प्रायश्चित्तं - आप्यायस्वेति गायत्री ॥ सोम! मदिन्तम! मादयितृतम! । यद्वा - माद्यतम आत्मानन्दमय । 'शमित्यष्टाभ्यो घिनुण्' 'नाद्घस्य' इति नुट् । आप्यायस्व वर्धस्व विश्वाभिरूतिभिः रक्षणैस्तर्पणैर्वा अस्माकं सप्रथस्तमो भव अतिशयेन प्रथासमन्वितः सप्रथस्तमः । त्वमस्मद्विषयाभिस्सर्वाभिरूतिभिः भृशं प्रथितो भव अस्माभिस्सह वर्धस्व ॥  
  -  इति तैत्तिरीयारण्यके तृतीये सप्तदशोऽनुवाकः ॥   
</details>

<details><summary>मूलम्</summary>

आ प्या॑यस्व मदिन्तम॒ सोम॒ विश्वा॑भिरू॒तिभिः॑ ।  
भवा॑ नस्स॒प्रथ॑स्तमः ॥ [33]  

-   - (आरण्यकभाष्यम्-) चमसोपदंसने प्रायश्चित्तं - आप्यायस्वेति गायत्री ॥ सोम! मदिन्तम! मादयितृतम! । यद्वा - माद्यतम आत्मानन्दमय । 'शमित्यष्टाभ्यो घिनुण्' 'नाद्घस्य' इति नुट् । आप्यायस्व वर्धस्व विश्वाभिरूतिभिः रक्षणैस्तर्पणैर्वा अस्माकं सप्रथस्तमो भव अतिशयेन प्रथासमन्वितः सप्रथस्तमः । त्वमस्मद्विषयाभिस्सर्वाभिरूतिभिः भृशं प्रथितो भव अस्माभिस्सह वर्धस्व ॥  
  -  इति तैत्तिरीयारण्यके तृतीये सप्तदशोऽनुवाकः ॥   
</details>

## अवगाहनम्

गायत्री। सोमऋषिः
<details open><summary>विश्वास-प्रस्तुतिः</summary>

ई॒युष्टे ये पूर्व॑तरा॒मप॑श्यन्व्यु॒च्छन्ती॑मु॒षस॒म्मर्त्या॑सः ।  
अ॒स्माभि॑रू॒ नु प्र॑ति॒चख्ष्या॑ऽभू॒दो ते य॑न्ति॒ ये अ॑प॒रीषु॒ पश्यान्॑ ॥ [34]  

-    (आरण्यकभाष्यम्-)1 सन्ति वृष्टयो नाम पोडशेष्टकाः 'इयमेव सा या' इत्याद्याः । तासामियं षोडशी ईयुष्ट इति त्रिष्टुप् ॥ ईयुः गताः ते माः ये पूर्वतरां पुराणतरां अतीतां व्युच्छन्तीं विवसन्तीं उषसं अपश्यन् दृष्टवन्तः । अस्माभिरेव त्विदानीं प्रतिचक्ष्या प्रतिदिनं द्रष्टव्या अभूत् । ख्याञादेशाभावश्छान्दसः । ये पुनः अपरीषु परासु अनागतासु उपस्सु पश्यान् पश्येयुः द्रष्टारः स्युः । लेट्याडागमः । तेऽप्यायन्त्येव आगमिष्यन्त्येव । एवं त्रैकाल्येऽपि सर्वैः प्रतीक्ष्यते उषसो महिमा । आ उ ओ इति निपातसमुदायात्मा निपातः । अपरशब्दात् छन्दसो ङीष् । एवमात्मज्योतिरेव व्याप्य तिष्ठतीति उषसस्स्तुतिः ॥

इत्यारण्यके तृतीये अष्टादशोऽनुवाकः ॥  
</details>

<details><summary>मूलम्</summary>

ई॒युष्टे ये पूर्व॑तरा॒मप॑श्यन्व्यु॒च्छन्ती॑मु॒षस॒म्मर्त्या॑सः ।  
अ॒स्माभि॑रू॒ नु प्र॑ति॒चख्ष्या॑ऽभू॒दो ते य॑न्ति॒ ये अ॑प॒रीषु॒ पश्यान्॑ ॥ [34]  

-    (आरण्यकभाष्यम्-)1 सन्ति वृष्टयो नाम पोडशेष्टकाः 'इयमेव सा या' इत्याद्याः । तासामियं षोडशी ईयुष्ट इति त्रिष्टुप् ॥ ईयुः गताः ते माः ये पूर्वतरां पुराणतरां अतीतां व्युच्छन्तीं विवसन्तीं उषसं अपश्यन् दृष्टवन्तः । अस्माभिरेव त्विदानीं प्रतिचक्ष्या प्रतिदिनं द्रष्टव्या अभूत् । ख्याञादेशाभावश्छान्दसः । ये पुनः अपरीषु परासु अनागतासु उपस्सु पश्यान् पश्येयुः द्रष्टारः स्युः । लेट्याडागमः । तेऽप्यायन्त्येव आगमिष्यन्त्येव । एवं त्रैकाल्येऽपि सर्वैः प्रतीक्ष्यते उषसो महिमा । आ उ ओ इति निपातसमुदायात्मा निपातः । अपरशब्दात् छन्दसो ङीष् । एवमात्मज्योतिरेव व्याप्य तिष्ठतीति उषसस्स्तुतिः ॥

इत्यारण्यके तृतीये अष्टादशोऽनुवाकः ॥  
</details>

## ओषणम्

सोमऋषिः


<details><summary>मूलम् (संयुक्तम्)</summary>

ज्योति॑ष्मतीन्त्वा सादयामि ज्योति॒ष्कृत॑न्त्वा सादयामि ज्योति॒र्विद॑न्त्वा सादयामि॒ भास्व॑तीन्त्वा सादयामि॒ ज्वल॑न्तीन्त्वा सादयामि मल्मला॒भव॑न्तीन्त्वा सादयामि॒ दीप्य॑मानान्त्वा सादयामि॒ रोच॑मानान्त्वा सादया॒म्यज॑स्रान्त्वा सादयामि बृ॒हज्ज्यो॑तिषन्त्वा सादयामि बो॒धय॑न्तीन्त्वा सादयामि॒ जाग्र॑तीन्त्वा सादयामि ॥ [35]
</details>

<details open><summary>विश्वास-प्रस्तुतिः</summary>

- ज्योति॑ष्मतीन्त्वा सादयामि ।  

  - (आरण्यकभाष्यम्-)1द्वादश ज्योतिष्मतीरुपदधाति - ज्योतिष्मतीमिति ॥ आत्मज्योतिषो वृत्तिभेदाः ते इष्टकावेन स्तूयन्ते - ज्योतिष्मती प्रशस्तज्योतिः ।

- ज्यो॒ति॒ष्कृत॑न्त्वा सादयामि ।  

  - (आरण्यकभाष्यम्-)ज्योतिष्कृत् ज्योतिरन्तरस्य कर्त्रीं ज्योतिषां लम्भयित्री ।  

- ज्यो॒ति॒र्विद॑न्त्वा सादयामि ।  

  - (आरण्यकभाष्यम्-) ज्योतिषां लम्भयित्री ।

-  भास्व॑तीन्त्वा सादयामि ।

  - (आरण्यकभाष्यम्-)भास्वती बहुप्रकाशा ।  

- ज्वल॑न्तीन्त्वा सादयामि ।

  - (आरण्यकभाष्यम्-)ज्वलन्ती अविच्छिन्नप्रकाशा ।   

- म॒ल्मला॒भव॑न्तीन्त्वा सादयामि ।

  - (आरण्यकभाष्यम्-)मल्मलाभवन्ती महाघोषवती । 'अव्यक्तानुकरणात्' इति डाच् ।

- दीप्य॑मानान्त्वा सादयामि ।

  - (आरण्यकभाष्यम्-)दीप्यमाना हृदये आविर्भवन्ती ।  

- रोच॑मानान्त्वा सादया॒मि।   
  - (आरण्यकभाष्यम्-)रोचमाना गगने आविर्भवन्ती ।

- अज॑स्रान्त्वा  सादयामि  ।  

  - (आरण्यकभाष्यम्-)अजस्रा अनुपहिंस्या केनचिदपि ।

- बृ॒हज्ज्यो॑तिषन्त्वा सादयामि ।  

  - (आरण्यकभाष्यम्-)बृहज्ज्योतिः बृंहितज्योतिः ।   

- बो॒धय॑न्तीन्त्वा सादयामि  ।  

  - (आरण्यकभाष्यम्-)बोधयन्ती दृश्यं प्रकाशयन्ती ।  

- जाग्र॑तीन्त्वा सादयामि ॥ [35]  

  - (आरण्यकभाष्यम्-) जाग्रती स्वयंप्रकाशात्मना ॥  
  - इत्यारण्यके तृतीये एकोनविंशोऽनुवाकः ॥  
</details>

<details><summary>मूलम्</summary>

- ज्योति॑ष्मतीन्त्वा सादयामि ।  

  - (आरण्यकभाष्यम्-)1द्वादश ज्योतिष्मतीरुपदधाति - ज्योतिष्मतीमिति ॥ आत्मज्योतिषो वृत्तिभेदाः ते इष्टकावेन स्तूयन्ते - ज्योतिष्मती प्रशस्तज्योतिः ।

- ज्यो॒ति॒ष्कृत॑न्त्वा सादयामि ।  

  - (आरण्यकभाष्यम्-)ज्योतिष्कृत् ज्योतिरन्तरस्य कर्त्रीं ज्योतिषां लम्भयित्री ।  

- ज्यो॒ति॒र्विद॑न्त्वा सादयामि ।  

  - (आरण्यकभाष्यम्-) ज्योतिषां लम्भयित्री ।

-  भास्व॑तीन्त्वा सादयामि ।

  - (आरण्यकभाष्यम्-)भास्वती बहुप्रकाशा ।  

- ज्वल॑न्तीन्त्वा सादयामि ।

  - (आरण्यकभाष्यम्-)ज्वलन्ती अविच्छिन्नप्रकाशा ।   

- म॒ल्मला॒भव॑न्तीन्त्वा सादयामि ।

  - (आरण्यकभाष्यम्-)मल्मलाभवन्ती महाघोषवती । 'अव्यक्तानुकरणात्' इति डाच् ।

- दीप्य॑मानान्त्वा सादयामि ।

  - (आरण्यकभाष्यम्-)दीप्यमाना हृदये आविर्भवन्ती ।  

- रोच॑मानान्त्वा सादया॒मि।   
  - (आरण्यकभाष्यम्-)रोचमाना गगने आविर्भवन्ती ।

- अज॑स्रान्त्वा  सादयामि  ।  

  - (आरण्यकभाष्यम्-)अजस्रा अनुपहिंस्या केनचिदपि ।

- बृ॒हज्ज्यो॑तिषन्त्वा सादयामि ।  

  - (आरण्यकभाष्यम्-)बृहज्ज्योतिः बृंहितज्योतिः ।   

- बो॒धय॑न्तीन्त्वा सादयामि  ।  

  - (आरण्यकभाष्यम्-)बोधयन्ती दृश्यं प्रकाशयन्ती ।  

- जाग्र॑तीन्त्वा सादयामि ॥ [35]  

  - (आरण्यकभाष्यम्-) जाग्रती स्वयंप्रकाशात्मना ॥  
  - इत्यारण्यके तृतीये एकोनविंशोऽनुवाकः ॥  
</details>
