+++
title = "४१ षोडशिग्रहः"

+++
अनुष्टुप्

<details open><summary>विश्वास-प्रस्तुतिः</summary>

सर्व॑स्य प्रति॒शीव॑री॒ भूमि॑स्त्वो॒पस्थ॒ आऽधि॑त ।  
स्यो॒नास्मै॑ सु॒षदा॑ भव॒ यच्छा᳚स्मै॒ शर्म॑ स॒प्रथाः᳚ ॥
</details>

<details><summary>मूलम्</summary>

सर्व॑स्य प्रति॒शीव॑री॒ भूमि॑स्त्वो॒पस्थ॒ आऽधि॑त ।  
स्यो॒नास्मै॑ सु॒षदा॑ भव॒ यच्छा᳚स्मै॒ शर्म॑ स॒प्रथाः᳚ ॥
</details>

<details><summary>भट्टभास्करटीका</summary>

1अतः परं षोडशिग्रहणमन्त्राः पूर्वैस्सह विकल्प्यन्ते । तत्र प्रथमा - सर्वस्येत्यनुष्टुप् ॥ सर्वस्य भूतजातस्य प्रतिशविरी प्रत्येकंसुखेन शयनाधिकरणभूता । शेतेरौणादिके क्वरच्युत्तरपदाद्युदात्तत्वम् । यद्वा - शयानस्य सर्वभूतजातस्य प्रतिशयनं प्रतिमुखं शयनं बालस्य जननीव करोतीति प्रतिशीवरी । 'अन्येभ्योपि दृश्यते' इति क्वनिप्, 'वनोरच' इति ङीब्रेफौ । हे इन्द्र इर्दृशी भूमिस्त्वामुपस्थे आधित आदधातु स्थापयतु । हे भूमे या त्वमसि अस्मै इन्द्राय यजमानाय वा स्योना सुखा सुषदा सुखासनभूता च भव ।

किञ्च - अस्मै शर्म शरणं सुखं वा यच्छ देहि । सप्रथाः सर्वत्र प्रथिता विस्तीर्णा । छान्दसस्सवर्स्य सभावः । प्रथया सहितेति वा । बहुव्रीहौ 'परादिश्छन्दसि बहुलम्' इत्युत्तरपदाद्युदात्तत्वम् ॥
</details>



<details><summary>मूलम् (संयुक्तम्)</summary>

उ॒प॒या॒मगृ॑हीतो॒ऽसीन्द्रा॑य त्वा षोड॒शिन॑ ए॒ष ते॒ योनि॒रिन्द्रा॑य त्वा षोड॒शिने᳚ ॥ [41]
</details>

<details open><summary>विश्वास-प्रस्तुतिः</summary>

उ॒प॒या॒मगृ॑हीतो॒ऽसि, इन्द्रा॑य त्वा षो॒ड॒शिने᳚   +++(ग्रहणमन्त्रः)+++  ।

ए॒ष ते॒ योनि॒रिन्द्रा॑य त्वा षोड॒शिने᳚ ॥ [38]   +++(सादनमन्त्रः)+++
</details>

<details><summary>मूलम्</summary>

उ॒प॒या॒मगृ॑हीतो॒ऽसि, इन्द्रा॑य त्वा षो॒ड॒शिने᳚   +++(ग्रहणमन्त्रः)+++  ।

ए॒ष ते॒ योनि॒रिन्द्रा॑य त्वा षोड॒शिने᳚ ॥ [38]   +++(सादनमन्त्रः)+++
</details>

<details><summary>भट्टभास्करटीका</summary>

2-3ग्रहणसादने उक्ते ॥

  -  [आग्रयणस्थाल्याः ग्रहस्य संस्रावमपनयति - एष ते योनिरिति ॥ हे उपांशुसंस्राव एष आग्रयणस्थाल्याख्यस्ते तव योनिः स्थानम्, यत्र निहितस्त्वं यागसिद्ध्यै सम्पत्स्यसे । अतस्तं प्रविशेति शेषः ॥]

इति चतुर्थे चतुस्त्रिंशोनुवाकः ॥  
</details>
