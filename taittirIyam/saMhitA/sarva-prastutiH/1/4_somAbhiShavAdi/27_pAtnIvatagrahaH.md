+++
title = "२७ पात्नीवतग्रहः"

+++

सोमऋषिः


<details><summary>मूलम् (संयुक्तम्)</summary>

बृह॒स्पति॑सुतस्य त इन्द्रो इन्द्रि॒याव॑त॒ᳶ पत्नी॑वन्त॒ङ्ग्रह॑ङ्गृह्णा॒मि ।
</details>

<details open><summary>विश्वास-प्रस्तुतिः</summary>

बृह॒स्पति॑सुतस्य त इन्द्रो इन्द्रि॒याव॑तः ।  
पत्नी॑वन्त॒ङ्ग्रह॑ङ्गृह्णा॒मि ।
</details>

<details><summary>मूलम्</summary>

बृह॒स्पति॑सुतस्य त इन्द्रो इन्द्रि॒याव॑तः ।  
पत्नी॑वन्त॒ङ्ग्रह॑ङ्गृह्णा॒मि ।
</details>

<details><summary>भट्टभास्करटीका</summary>

1उपांशुपात्रेण पात्नीवतमाग्रयणाद्गृह्णाति - बृहस्पतिसुतस्येति ॥ उत्तरया जुहोति । तत्र प्रथमा त्रिपदा गायत्री, द्वितीया द्विपदा षोडशाक्षरा स्वाहाकारान्ता स्वयं यजुः । तत्राग्ना3इ पत्नीवा3 इत्युभयत्रापि 'दूराद्धूते च' इत्युदात्तप्लुतः, 'एचोप्रगृह्यस्यादूराद्धूते पूर्वस्यार्धस्योत्तरस्येदुतौ' इति पूर्वस्य प्लुतविकार इकारः । स च छन्दस्सङ्ख्याने नाद्रियते, उत्तरस्य पत्नीवा इत्यस्य 'मतुवसोः' इति रुत्वम्, द्वयोरपि षाष्ठिकमामन्त्रिताद्युदात्तत्वम्, द्वितीयस्यापि पूर्वस्याविद्यमानत्वात् प्लुतस्योदात्तस्यासिद्धत्वात् वर्ज्यमानस्वरेण निवृत्तिः ।
तत्र बृहस्पतिसुतस्येति प्रथमा व्याख्यायते । सोम उच्यते । इन्दो सोम ते तव बृहस्पतिसुतस्य बृहस्पतिना ब्रह्मणैव सुतस्य । यद्वा - बृहतो महतो यज्ञाख्यस्य कर्मणः पत्या पालयित्रा यजमानेन सुतस्याभिषुतस्य । 'तृतीया कर्मणि' इति पूर्वपदप्रकृतिस्वरत्वम्, पूर्वपदं च वनस्पत्यादि, तस्यच सुट्स्वरावुक्तौ, तत्र वृत्तिविषये बृहच्छब्द आद्युदात्तः । ईन्द्रियावतः वीर्यवतः । 'मन्त्रे सोमाश्वेन्द्रियविश्वदेव्यस्य मतौ' इति दीर्घः । तवैकदेशेन पत्नीवन्तं ग्रहं गृह्णामि । 'छन्दसीरः' इति मतुपो वत्वम् ॥
</details>



<details><summary>मूलम् (संयुक्तम्)</summary>

अग्ना ३ इ पत्नी॒वा ३ स्स॒जूर्दे॒वेन॒ त्वष्ट्रा॒ सोम॑म्पिब॒ स्वाहा᳚ ॥ [28]
</details>

<details open><summary>विश्वास-प्रस्तुतिः</summary>

अग्ना ३ इ पत्नी॒वा ३ स्स॒जूर्दे॒वेन॒  त्वष्ट्रा᳚।   

सोम॑म्पिब॒ स्वाहा᳚ ॥ [28]
</details>

<details><summary>मूलम्</summary>

अग्ना ३ इ पत्नी॒वा ३ स्स॒जूर्दे॒वेन॒  त्वष्ट्रा᳚।   

सोम॑म्पिब॒ स्वाहा᳚ ॥ [28]
</details>

<details><summary>भट्टभास्करटीका</summary>

2अथ द्वितीया - हे अग्ने पत्नीवन् देवेन त्वष्ट्रा सजूः समानप्रीतिः । नास्य पानेन्वयः । 'ससजुषोः' इति रुत्वम् । सोमं पिब । द्वौ प्रत्येकमुच्येते । स्वाहा स्वाहुतमिदं तवास्तु । 'देवा वा इतैतः पत्नीः' इत्यादि ब्राह्मणम् , 'स सोमो नातिष्ठत स्त्रीभ्यो गृह्यमाणः' इत्यादि च ॥

इति चतुर्थे सप्तविंशः ॥  
</details>
