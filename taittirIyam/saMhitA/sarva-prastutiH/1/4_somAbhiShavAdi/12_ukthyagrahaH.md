+++
title = "१२ उक्थ्यग्रहः"

+++

सोमऋषिः

_______
<details><summary>भास्करोक्त-विनियोगः</summary>

1स्थाल्योक्थ्यं गृह्णाति - उपयामगृहीतोसीति यजुरादिकया 'इन्द्राय त्वा बृहद्वते' इति चतुष्पदयानुष्टुभा । ऋक्त्वाद्, उपरिष्टाद् उपयामत्वे प्राप्ते, अपवादत्वेन पुरस्ताद् उपयामत्वम् आम्नायते ॥
</details>



<details><summary>मूलम् (संयुक्तम्)</summary>

उ॒प॒या॒मगृ॑हीतो॒ऽसीन्द्रा॑य त्वा बृ॒हद्व॑ते॒ वय॑स्वत उक्था॒युवे॒ यत्त॑ इन्द्र बृ॒हद्वय॒स्तस्मै᳚ त्वा॒ विष्ण॑वे त्वा ।
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/4_somAbhiShavAdi/10_AgrayaNagrahaH/upayAmagRhItaH.md"  newLevelForH1="5" includeTitle="false"> </div>  

<details open><summary>विश्वास-प्रस्तुतिः - ऋक्</summary>

इन्द्रा॑य त्वा +++(बृहता साम्ना पृष्ठाख्येन)+++ बृ॒हद्-व॑ते॒  
वय॑स्वत उक्था॒युवे॑+++(=उक्थ-कामाय)+++ ।   
यत् त॑ इन्द्र बृ॒हद्-वय॒स्  
तस्मै᳚ त्वा॒ विष्ण॑वे त्वा ॥
</details>

<details><summary>Keith</summary>

To Indra thee, to him of the Brhat (Saman),  
The strong, eager for praise.  
Thy great strength, O Indra,  
To that thee! To Visnu thee! 
</details>


<details><summary>मूलम्</summary>

इन्द्रा॑य त्वा बृ॒हद्व॑ते॒ वय॑स्वत उक्था॒युवे॑ ।   
यत्त॑ इन्द्र बृ॒हद्वय॒स्तस्मै᳚ त्वा॒ विष्ण॑वे त्वा ॥
</details>

<details><summary>भट्टभास्करटीका</summary>

हे सोम उपयामगृहीतोसि, तस्मात्त्वामिन्द्राय वक्ष्यमाणगुणाय गृह्णामीति शेषः । **बृह्द्वते** बृहता साम्ना पृष्ठाख्येन तद्वते ।  
**वयस्वते** अन्नवते ।  
**उक्थायुवे** उक्थं शस्त्रं कामयमानाय । 'क्याच्छन्दसि' इत्युप्रत्ययः, 'न च्छन्दस्यपुत्रस्य' इतीत्वाभावः । 'जसादिषु वा वचनम्' इति 'घेर्ङिति' इति गुणाभावः । हे इन्द्र तव बृहत् प्रभूतं यद्वयः अन्नं सोमलक्षणं गृह्यमाणं तस्मै तदर्थं तत्पानार्थं त्वां प्रार्थयामह इति शेषः । विष्णवे व्यापकाय तस्मै वयसे त्वां प्रार्थयामह इति । यद्वा - हे सोम विष्णवे भगवते च त्वां गृह्णामीत्येव शेषः । अत्र विष्णुर्ग्रहणकाल एव देवता । यागकाले तु मित्रावरुणाविन्द्राग्नी च । विष्णुर्हि वृत्रवधे साहाय्यकमिन्द्रस्याचरत् । 'यदेव विष्णुरन्वतिष्ठत जहीति तस्माद्विष्णुमन्वाभजति' इति ब्राह्मणम् । इन्द्रस्य सखा विष्णुः तस्मै तदर्थं तत्प्रीत्यर्थं इन्द्राय त्वां गृह्णामीति ॥
</details>

_______
<details><summary>भास्करोक्त-विनियोगः</summary>

2'एष ते योनिरिन्द्राय त्वोक्थायुवे' इति सादयति । 'इन्द्रो वृत्राय वज्रमुदयच्छत्' इत्यादि ब्राह्मणम्  । 'चक्षुर्वा एतद्यज्ञस्य यदुक्थ्यः' इत्यादि च ॥
</details>



<details open><summary>विश्वास-प्रस्तुतिः</summary>

ए॒ष ते॒ योनि॒र्, इन्द्रा॑य त्वोक्था॒युवे᳚+++(=उक्थ-कामाय)+++ ॥ [13]  
</details>

<details><summary>Keith</summary>

This is thy birthplace; to Indra, eager for praise, thee!
</details>

<details><summary>मूलम्</summary>

ए॒ष ते॒ योनि॒रिन्द्रा॑य त्वोक्था॒युवे᳚ ॥ [13]  
</details>


इति चतुर्थे द्वादशः ॥  
