+++
title = "१० आग्रहयणग्रहः"

+++
त्रिष्टुप् । सोमऋषिः

_______
<details><summary>भास्करोक्त-विनियोगः</summary>

1आग्रयणं गृह्णाति - ये देवा इति चतुष्पदया पङ्क्त्या ॥ 
</details>



<details open><summary>विश्वास-प्रस्तुतिः - ऋक्</summary>

ये दे॑वा दि॒व्य् एका॑दश॒ स्थ   
पृ॑थि॒व्याम् अध्य् एका॑दश॒ स्थ ।   
अ॒फ्सु॒षदो॑ महि॒ना +एका॑दश॒ स्थ   
ते दे॑वा य॒ज्ञम् इ॒मञ् जु॑षध्वम् ॥  
+++(अग्रिमे प्रपाठक इमे ३३ रुद्रा इत्य् उच्यते।  ३३ देवाः = ८ वसवः + १२ आदित्याः + ११ रुद्राः + २ अश्विनौ। मृगशीर्षेण सम्बन्धोऽस्ति??)+++
</details>

<details><summary>Keith</summary>

Ye gods that are eleven in the sky,  
Eleven on the earth,  
Who sit mightily in the waters, eleven in number,  
Do ye accept this saerifice.
</details>

<details><summary>मूलम्</summary>

ये दे॑वा दि॒व्येका॑दश॒ स्थ   
पृ॑थि॒व्यामध्येका॑दश॒ स्थ ।   
अ॒फ्सु॒षदो॑ महि॒नैका॑दश॒ स्थ   
ते दे॑वा य॒ज्ञमि॒मञ्जु॑षध्वम् ॥
</details>

<details><summary>भट्टभास्करटीका</summary>

हे देवा ये यूयं दिवि द्युलोके एकादश स्थ एकश्च दश चेत्येकादश । 'सङ्ख्या' इति पूर्वपदप्रकृतिस्वरतम् । ये पृथिव्यामधि उपरि एकादश स्थ ये चाप्सुषदोन्तरिक्षसद एकादश स्थ । अप्सु सीदन्तीत्यप्सुषदः । 'तत्पुरुषे कृति' इत्यलुक्, सुपामादित्वात्षत्वम् । महिना महत्त्वेन । 'बहुलमन्यत्रापि' इति महेरिनच्प्रत्ययः, 'सुपां सुलुक्' इति तृतीयैकवचनस्य डादेशः । माहात्म्येन ह्यन्तरिक्षे सीदन्तीति ।   

एवं त्रयस्त्रिंशदपि यूयं हे देवा इममाग्रयणसाध्यं यज्ञं जुषध्वम् सेवध्वम् । नन्वस्य ग्रहस्य देवस्सविता पत्नीवानग्निः हरिवानिन्द्रः इति देवताः, न तु विश्वे देवाः । सत्यम्; सवितर्यग्नाविन्द्रे च द्युपृथिव्यन्तरिक्षस्था दश दशान्ये देवा अन्तर्भूता इति तेपि जुषध्वमित्युच्यते । पत्नीवदभिप्रायं वा ॥
</details>

_______
<details><summary>भास्करोक्त-विनियोगः</summary>

इमामनुद्रुत्य 'उपयामगृहीतोसि विश्वेभ्यस्त्वा देवेभ्यः' इति गृह्णाति ॥ 
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/4_somAbhiShavAdi/03_antaryAmagrahaH/upayAmagRhItaH.md"  newLevelForH1="5" includeTitle="false"> </div>


<details open><summary>विश्वास-प्रस्तुतिः</summary>

[विश्वे᳚भ्यस्त्वा दे॒वेभ्यः॑]
</details>

<details><summary>मूलम्</summary>

[विश्वे᳚भ्यस्त्वा दे॒वेभ्यः॑]
</details>

<details><summary>भट्टभास्करटीका</summary>

अस्य ग्रहणमन्त्रस्य साकाङ्क्षत्वात्सादनमन्त्रे श्रुतं विश्वेभ्यस्त्वेति सम्बध्यते ॥
</details>

_______
<details><summary>भास्करोक्त-विनियोगः</summary>

2अधिवदते ॥ 
</details>



<details><summary>मूलम् (संयुक्तम्)</summary>

आग्रय॒णो॑ऽसि॒ स्वा᳚ग्रयणो॒ जिन्व॑ य॒ज्ञञ्जिन्व॑ य॒ज्ञप॑तिम॒भि सव॑ना पाहि॒ विष्णु॒स्त्वाम्पा॑तु॒ विश॒न्त्वम्पा॑हीन्द्रि॒येण 
</details>

<details open><summary>विश्वास-प्रस्तुतिः</summary>

आ॒ग्र॒य॒णो॑ऽसि ।  
स्वा᳚ग्रयणो॒ जिन्व॑ ।    
य॒ज्ञञ्जिन्व॑ य॒ज्ञप॑तिम्  +++(जिन्व)+++ ।  
</details>

<details><summary>Keith</summary>

thou art the leader,  
thou art the good leader;  
quicken the sacrifice,  
quicken the lord of the sacrifice; 
</details>


<details><summary>मूलम्</summary>

आ॒ग्र॒य॒णो॑ऽसि ।  
स्वा᳚ग्रयणो॒ जिन्व॑ ।    
य॒ज्ञञ्जिन्व॑ य॒ज्ञप॑तिम्  +++(जिन्व)+++ ।  
</details>

<details><summary>भट्टभास्करटीका</summary>

आग्रयणोसि आग्रयणाख्यो ग्रहस्त्वमस्ति । अग्रे इर्यते गृह्यत इत्यग्रयणः ग्रहाणामग्रेसरोसि । 'ते देवा आग्रयाणाग्रान्ग्रहानपश्यन्' इति ब्राह्मणम् । शकन्ध्वादित्वात्पररूपत्वम् । अग्रयाण एवाग्रयणाः । 'सान्नाय्यानुजावर' इत्यादिना स्वार्थिकोण्निपातितः । यद्वा - वाचा अग्रे प्रथममीयत इत्याग्रयणः । 'वाग्वै देवेभ्यः' इत्यादि ब्राह्मणं 'तदाग्रयणस्याग्रयणत्वम्' इत्यन्तम् ।   

स्वाग्रयाणः, अग्र्यं श्रैष्ठ्यं यन्ति प्राप्नुवन्त्यनेनेत्याग्रयणः, शोभन आग्रयणस्स्वाग्रयणः । त्वां गृहीत्वा देवा अग्रं पर्यायन् । तथा यजमानोपि त्वां गृहीत्वा समानानामग्रं पर्येत्विति भावः । 'अग्रमेव समानानां पर्येति' इति ब्राह्मणम् । यस्मादीदृशस्त्वमसि तस्माज्जिन्व प्रीणय यज्ञं, यज्ञपतिं च जिन्व । उभयत्रापि वाक्यादित्वान्न निहन्यते । जिवि प्रीणने ।
</details>

<details open><summary>विश्वास-प्रस्तुतिः</summary>

अ॒भि सव॑ना पाहि ।   
</details>

<details><summary>Keith</summary>

guard the pressings; 
</details>


<details><summary>मूलम्</summary>

अ॒भि सव॑ना पाहि ।   
</details>

<details><summary>भट्टभास्करटीका</summary>

सवना सवनानि, अभि पाहि आभिमुख्येन पालय तवाक्षीणतया । त्वयि हीक्षीणे प्रायश्चित्तप्रसङ्गादरक्षितानि सवनानि स्युः; तस्मान्मा क्षेष्ठा इत्यर्थः ।   
</details>

<details open><summary>विश्वास-प्रस्तुतिः</summary>

विष्णु॒स् त्वाम् पा॑तु ।   
</details>

<details><summary>Keith</summary>

let Visnu guard thee, 
</details>


<details><summary>मूलम्</summary>

विष्णु॒स्त्वाम्पा॑तु ।   
</details>

<details><summary>भट्टभास्करटीका</summary>

तथा  भगवान्विष्णुस्त्वां पातु यस्सर्वं पाति ।   
</details>

<details open><summary>विश्वास-प्रस्तुतिः</summary>

विश॒न् त्वम् पा॑हीन्द्रि॒येण॑।   
</details>

<details><summary>Keith</summary>

do thou guard the folk with thy power; 
</details>


<details><summary>मूलम्</summary>

विश॒न्त्वम्पा॑हीन्द्रि॒येण॑।   
</details>

<details><summary>भट्टभास्करटीका</summary>

तमपि विशं प्रजां यजमानस्य स्वभूतां पाहि सर्वां वा, इन्द्रियेणेत्थंभूतां प्रजामविकलेन्द्रियां कुर्वित्यर्थः ॥
</details>


_______
<details><summary>भास्करोक्त-विनियोगः</summary>

3एवमनुद्रुत्य 'एष ते योनिर्विश्वेभ्यस्त्वा देवेभ्यः' इति सादयति ।
</details>


<details open><summary>विश्वास-प्रस्तुतिः</summary>

ए॒ष ते॒ योनि॒र्, विश्वे᳚भ्यस् त्वा दे॒वेभ्यः॑ ॥ [11]
</details>

<details><summary>Keith</summary>

this is thy birthplace; to the All-gods thee!
</details>


<details><summary>मूलम्</summary>

ए॒ष ते॒ योनि॒र्विश्वे᳚भ्यस्त्वा दे॒वेभ्यः॑ ॥ [11]
</details>

<details><summary>भट्टभास्करटीका</summary>

'वैश्वदेवो ह्येष देवतया' इति ब्राह्मणम् । 'आत्मा वा एष यज्ञस्य यदाग्रयणः' इत्यादि च ॥
</details>

इति चतुर्थे दशमोनुवाकः ॥  
