+++
title = "०४ वायव्य-ऐन्द्रवायवग्रहौ"

+++

१ त्रिष्टुप् २ गायत्री । सोमऋषिः
<details open><summary>विश्वास-प्रस्तुतिः</summary>

आ वा॑यो भूष शुचिपा॒ उप॑ नस्स॒हस्र॑न्ते नि॒युतो॑ विश्ववार ।  
उपो॑ ते॒ अन्धो॒ मद्य॑मयामि॒ यस्य॑ देव दधि॒षे पू᳚र्व॒पेय᳚म् ॥
</details>

<details><summary>मूलम्</summary>

आ वा॑यो भूष शुचिपा॒ उप॑ नस्स॒हस्र॑न्ते नि॒युतो॑ विश्ववार ।  
उपो॑ ते॒ अन्धो॒ मद्य॑मयामि॒ यस्य॑ देव दधि॒षे पू᳚र्व॒पेय᳚म् ॥
</details>

<details><summary>भट्टभास्करटीका</summary>

1ऐन्द्रवायवपात्रेण वायव्यं गृह्णाति - आवायो इति चतुष्पदया त्रिष्टुभा ॥ हे वायो शुचिपाः शुचेश्शुद्धस्य पातः । उपेत्युपसर्गश्रुतेर्योग्यं क्रियापदमध्याह्रियते । नः अस्मानुपेत्य, इममस्मदीयं सोमं पानेनाभूष आ समन्तादलं कुरु । यद्वा - अस्मदीयं यज्ञमागमनेनालङ्कुरु । भूष अलङ्कारे, भौवादिकः । कथमनेनागमनेन यज्ञोलङ्क्रियत इत्याह - विश्ववार निजबलेन विश्वस्यावारक , विश्वेषां वा वरणीय, ते तव सहस्रं नियुतः अश्वाः, अतस्तवैवागमनं भूषणाय भवति ।   
हे वायो नियुतमश्वा अस्मानुपयान्तु । यद्वा - वायो आभूषय यज्ञं । तदर्थं किं क्रियतामित्याह – तव सहस्रं नियुतः अस्मानुपागच्छन्तु । यद्वा - भूषेत्यामन्त्रितमेव, भूषयतीति भूषः अलङ्कर्ता कस्य ? तस्य यत्र यत्र गच्छतीति । हे एवंगुणक वायो, तव सहस्रं नियुतोस्मानुपयन्तु तैस्सहितस्सन्नस्मत्सकाशमागच्छेत्यर्थः । उपसर्गद्वयेन क्रियापदमध्याह्रियते । उपो इत्युपशब्दस्यार्थे वर्तते । उपो अयामि समीपं प्रापयामि । किं सोमम् । अहं तुभ्यमागताय सोममुपहरामि । इ गतौ भौवादिकः अन्तर्भावितण्यर्थः णिलुग्वा । कीदृशमित्याह – अन्धः अदनीयम् । 'अदेर्नुम्धश्च' इत्यसुन् । मद्यं मदकरम् । 'गदमदचर' इत्यादिना यत्, 'यतो  नावः' इत्याद्युदात्तत्वम् ।   
पुनश्च सोमो विशेष्यते - हे देव वायो यस्य पूर्वपेयं प्रथमपानं त्वं दधिषे दधासि आचरसि, यं लब्ध्वा प्रथमं पिबसि, अन्यमग्रेपिबन्तं न क्षमसे यागेषु । 'छन्दसि लुङ्लङ्लिटः' इति दधातेर्लिट् । पिबतेर्भावे 'अचो यत्', कृदुत्तरपदप्रकृतिस्वरत्वम्, 'यतो नावः' ॥

-    1अजावशाया उपाकरणेऽनुवर्तयति - आ वायो इति त्रिष्टुप् ॥ इयं व्याख्याता ग्रहेषु । हे वायो शुचिपाः अस्मानुपेत्य आभूषय हे विश्ववार यस्य ते सहस्रं नियुतं अश्वाः । तस्य ते अन्धः अन्नं मद्यं मदहेतुं उपायामि उपगच्छामि । हे देव यस्य च पूर्वपेयं दधिषे दधासि तत्संपादयामीति ॥
</details>

<details open><summary>विश्वास-प्रस्तुतिः</summary>

उ॒प॒या॒मगृ॑हीतोऽसि, वा॒यवे᳚ त्वा  ।
</details>

<details><summary>मूलम्</summary>

उ॒प॒या॒मगृ॑हीतोऽसि, वा॒यवे᳚ त्वा  ।
</details>

<details><summary>भट्टभास्करटीका</summary>

एवमिमामनुद्रुत्य गृह्णाति ॥ हे सोम त्वमपि उपयामगृहीतोसि, अतो वायवे त्वां गृह्णामीति शेषः । जुष्टमिति केचिच्छेषमिच्छन्ति, इष्टं सेव्यं वा गृह्णामीत्यर्थः ॥

  -  [उदित आदित्येन्तर्यामं गृह्णाति अतिधारया पवमानस्य राज्ञः - उपयामगृहीतोसि ॥ उपयम्यन्ते स्वात्मन्येव नियम्यन्ते भूतजातान्यस्मिन् अभिन्नेधिकरणे इत्युपयामः पृथ्वी । 'इयं वा उपयामः' इति ब्राह्मणम् । 'हलश्च' इति घञ्, थाथादिस्वरेणान्तोदात्तत्वम् । तेन गृहीतस्त्वमसि ; कोन्यस्त्वां गृहीतुं क्षम इति भावः ; पृथिव्यापो गृहीष्यामीतिवत् । 'तृतीया कर्मणि' इति पूर्वपदप्रकृतिस्वरत्वम् । यद्वा - उपयामार्थं पृथिव्यर्थं गृहीतोसीति ; हे सोम ।   
  ननु 'स्वाहा त्वा सुभवस्सूर्याय' इति मन्त्रवर्णनात् सूर्यदेवत्यः कथं पृथिवीदेवत्यः स्यात् ? नैतद्देवताभिधानं ; पृथिवीवासिनां प्रजानां यागद्वारेण स्थित्यर्थं गृहीतोसीति स्तूयते । यद्वा - पृथिव्यपि देवतैवास्य 'उपयामगृहीतोसीत्याहादितिदेवत्यास्तेन' इति, अदितिः पृथ्वी । 'चतुर्थी' इति योगविभागात्समासः । 'क्ते च' इति पूर्वपदप्रकृतिस्वरत्वम् । 'इयं वा उपयामस्तस्मादिमां प्रजा अनु प्रजायन्ते' इति ब्राह्मणम् ॥ ]
</details>

<details open><summary>विश्वास-प्रस्तुतिः</summary>

इन्द्र॑वायू इ॒मे सु॒ता उप॒ प्रयो॑भि॒रा ग॑त॒म् ।   
इन्द॑वो वामु॒शन्ति॒ हि ॥
</details>

<details><summary>मूलम्</summary>

इन्द्र॑वायू इ॒मे सु॒ता उप॒ प्रयो॑भि॒रा ग॑त॒म् ।   
इन्द॑वो वामु॒शन्ति॒ हि ॥
</details>

<details><summary>भट्टभास्करटीका</summary>

2तस्मिन्नैन्द्रवायवं गृह्णाति - इन्द्रवायू इति गायत्र्या ॥ हे इन्द्रवायू इमे सोमास्सुताः अभिषुताः युष्मदर्थं सम्यक्संस्कृताः, अतः उपागतं उपागच्छतम् । 'बहुलं छन्दसि' इति शपो लुक् । प्रयोभिरन्नैस्सह यान्यस्मभ्यं दास्यसे तान्यप्यादायागच्छतामिति । प्रीणतेरसुन्प्रत्ययः । हि यस्मादर्थे, यस्मादेते इन्दवः सामा वा युवां उशन्ति कामयन्ते युवयोरागमनं प्रतीक्षन्ते, तस्मादुपागच्छतामिति । 'उन्देरिच्चादेः' इत्युप्रत्ययः, आदेरिः, 'यद्धितुपरं छन्दसि' इति निघातप्रतिषेधः ॥
</details>

<details open><summary>विश्वास-प्रस्तुतिः</summary>

उ॒प॒या॒मगृ॑हीतोऽसि,   इन्द्रवा॒युभ्या᳚न्त्वा ।
</details>

<details><summary>मूलम्</summary>

उ॒प॒या॒मगृ॑हीतोऽसि,   इन्द्रवा॒युभ्या᳚न्त्वा ।
</details>

<details><summary>भट्टभास्करटीका</summary>

इमामनुद्रुत्य उपयामगृहीतोसीन्द्रवायुभ्यां त्वेति गृह्णाति ॥

-  [उदित आदित्येन्तर्यामं गृह्णाति अतिधारया पवमानस्य राज्ञः - उपयामगृहीतोसि ॥ उपयम्यन्ते स्वात्मन्येव नियम्यन्ते भूतजातान्यस्मिन् अभिन्नेधिकरणे इत्युपयामः पृथ्वी । 'इयं वा उपयामः' इति ब्राह्मणम् । 'हलश्च' इति घञ्, थाथादिस्वरेणान्तोदात्तत्वम् । तेन गृहीतस्त्वमसि ; कोन्यस्त्वां गृहीतुं क्षम इति भावः ; पृथिव्यापो गृहीष्यामीतिवत् । 'तृतीया कर्मणि' इति पूर्वपदप्रकृतिस्वरत्वम् । यद्वा - उपयामार्थं पृथिव्यर्थं गृहीतोसीति ; हे सोम ।   
ननु 'स्वाहा त्वा सुभवस्सूर्याय' इति मन्त्रवर्णनात् सूर्यदेवत्यः कथं पृथिवीदेवत्यः स्यात् ? नैतद्देवताभिधानं ; पृथिवीवासिनां प्रजानां यागद्वारेण स्थित्यर्थं गृहीतोसीति स्तूयते । यद्वा - पृथिव्यपि देवतैवास्य 'उपयामगृहीतोसीत्याहादितिदेवत्यास्तेन' इति, अदितिः पृथ्वी । 'चतुर्थी' इति योगविभागात्समासः । 'क्ते च' इति पूर्वपदप्रकृतिस्वरत्वम् । 'इयं वा उपयामस्तस्मादिमां प्रजा अनु प्रजायन्ते' इति ब्राह्मणम् ॥ ]
</details>

<details open><summary>विश्वास-प्रस्तुतिः</summary>

ए॒ष ते॒ योनि॑स्स॒जोषा᳚भ्यान्त्वा ॥  [5]
</details>

<details><summary>मूलम्</summary>

ए॒ष ते॒ योनि॑स्स॒जोषा᳚भ्यान्त्वा ॥  [5]
</details>

<details><summary>भट्टभास्करटीका</summary>

3सादयति ॥ एष ते योनिः स्थानम् । ततस्सजोषाभ्यां समानप्रीतिभ्यां, सहसेवमानाभ्यां वा इन्द्रवायुभ्यां त्वामत्र सादयामीति शेषः । 'देवताद्वन्द्वे च' इत्यस्य पूर्वोत्तरपदप्रकृतिस्वरत्वस्य 'नोत्तरपदेनुदात्तादौ' इति प्रतिषेधे समासान्तोदात्तत्वमेवेन्द्रवायुशब्दस्य । 'वाग्वा एषा यदैन्द्रवायवः' इत्यादि ब्राह्मणम्  । 'सोब्रवीद्वरं वृणै मह्यं चैवैषः' इत्यादि च ॥

  - [आग्रयणस्थाल्याः ग्रहस्य संस्रावमपनयति - एष ते योनिरिति ॥ हे उपांशुसंस्राव एष आग्रयणस्थाल्याख्यस्ते तव योनिः स्थानम्, यत्र निहितस्त्वं यागसिद्ध्यै सम्पत्स्यसे । अतस्तं प्रविशेति शेषः ॥]

 इति चतुर्थे चतुर्थः ॥
</details>
