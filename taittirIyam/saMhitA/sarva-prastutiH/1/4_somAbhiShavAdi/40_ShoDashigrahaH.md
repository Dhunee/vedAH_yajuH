+++
title = "४० षोडशिग्रहः"

+++

अनुष्टुप्

<details open><summary>विश्वास-प्रस्तुतिः</summary>

असा॑वि॒ सोम॑ इन्द्र ते॒ शवि॑ष्ठ धृष्ण॒वा ग॑हि ।  
आ त्वा॑ पृणक्त्विन्द्रि॒यꣳ रज॒स्सूर्य॒न्न र॒श्मिभिः॑ ॥
</details>

<details><summary>मूलम्</summary>

असा॑वि॒ सोम॑ इन्द्र ते॒ शवि॑ष्ठ धृष्ण॒वा ग॑हि ।  
आ त्वा॑ पृणक्त्विन्द्रि॒यꣳ रज॒स्सूर्य॒न्न र॒श्मिभिः॑ ॥
</details>

<details><summary>भट्टभास्करटीका</summary>

1तस्मिन्नेव तृतीयसवने गृह्णाति - असावित्यनुष्टुभा ॥ हे इन्द्र शविष्ठ बलवत्तम । शवस्वच्छब्दादिष्ठनि 'विन्मतोर्लुक्' इति मतुपो लुक्, 'टेः' इति टिलोपः । हे धृष्णो शत्रूणां धर्षयितः । 'त्रसिगृधिधृषिक्षिपेः क्नुः' इति क्नुप्रत्ययः । आगहि आगच्छ अस्मद्यज्ञम् । गमेश्शपो लुक् । कस्मादेवमुच्यस इति चेत्? त्वदर्थमयं सोमोऽसावि अभिषुतस्तस्मादागच्छेति । किञ्च - इन्द्रियं वीर्यं सोमपानेन च प्रभूततां गतं त्वामापृणक्तु आपुरयतु । सूर्यमिव रज उदकं यथा रश्मिभिर्द्वारभूतैः सूर्यमापूरयति ॥


</details>
<details open><summary>विश्वास-प्रस्तुतिः</summary>

उ॒प॒या॒मगृ॑हीतो॒ऽसि , इन्द्रा॑य त्वा षो॒ड॒शिने᳚   +++(ग्रहणमन्त्रः)+++  ।   

ए॒ष ते॒ योनि॒रिन्द्रा॑य त्वा षोड॒शिने᳚ ॥ +++(सादनमन्त्रः)+++  [40]
</details>

<details><summary>मूलम्</summary>

उ॒प॒या॒मगृ॑हीतो॒ऽसि , इन्द्रा॑य त्वा षो॒ड॒शिने᳚   +++(ग्रहणमन्त्रः)+++  ।   

ए॒ष ते॒ योनि॒रिन्द्रा॑य त्वा षोड॒शिने᳚ ॥ +++(सादनमन्त्रः)+++  [40]
</details>

<details><summary>भट्टभास्करटीका</summary>

2-3ग्रहणसादने समाने ॥
  -  [आग्रयणस्थाल्याः ग्रहस्य संस्रावमपनयति - एष ते योनिरिति ॥ हे उपांशुसंस्राव एष आग्रयणस्थाल्याख्यस्ते तव योनिः स्थानम्, यत्र निहितस्त्वं यागसिद्ध्यै सम्पत्स्यसे । अतस्तं प्रविशेति शेषः ॥]


इति चतुर्थे त्रयस्त्रिंशोनुवाकः ॥  
</details>
