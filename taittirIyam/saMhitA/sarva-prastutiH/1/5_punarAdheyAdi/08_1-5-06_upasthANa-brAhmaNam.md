+++
title = "०८ उपस्थान-ब्राह्मणम्"

+++
षष्टानुवाकाम्नात(गृहपशु-गार्हपत्याद्युपस्थान)मन्त्राणां ब्राह्मणम्  
अग्निर्ऋषिः

## पशवः
_______
<details><summary>भास्करोक्त-विनियोगः</summary>

1अथ गृहपश्वाद्युपस्थानमन्त्राणां ब्राह्मणम् - सं पश्यामीत्यादि ॥
</details>


<details><summary>मूलम् (संयुक्तम्)</summary>

सम्प॑श्यामि प्र॒जा अ॒हमित्या॑ह
याव॑न्त ए॒व ग्रा॒म्याᳶ प॒शव॒स्ताने॒वाव॑ रु॒न्धे
अम्भ॒स्स्थाम्भो॑ वो भख्षी॒येत्या॒ह 
</details>

<details open><summary>विश्वास-प्रस्तुतिः</summary>

"सम्प॑श्यामि प्र॒जा अ॒हम्" इत्य् आ॑ह ।  
याव॑न्त ए॒व ग्रा॒म्याᳶ प॒शव॒स् तान् ए॒वाव॑ रु॒न्धे ।  
</details>

<details><summary>Keith</summary>

'I gaze on offspring', he says;  
verily he wins all the domesticated animals. 
</details>


<details><summary>मूलम्</summary>

सम्प॑श्यामि प्र॒जा अ॒हमित्या॑ह ।  
याव॑न्त ए॒व ग्रा॒म्याᳶ प॒शव॒स्ताने॒वाव॑ रु॒न्धे ।  
अम्भ॑स्स्थ,  अम्भो॑ वो भख्षी॒येत्या॒ह ।  
</details>

<details><summary>भट्टभास्करटीका</summary>

गृहाणां पशूनां चोपस्थानमन्त्रः । ग्राम्याः पशवो गोश्वाजाविपुरुषगर्दभोष्ट्रास्सप्त ॥
</details>

<details open><summary>विश्वास-प्रस्तुतिः</summary>

अम्भ॑स् स्थ॒, अम्भो॑ वो भख्षी॒येत्या॒ह ।  
अम्भो॒ ह्ये॑ताः।
</details>

<details><summary>Keith</summary>

'Ye are water; may I share your water', he says, for they are water. 
</details>


<details><summary>मूलम्</summary>

अम्भ॑स् स्थ। अम्भो॑ वो भख्षी॒येत्या॒ह ।  
अम्भो॒ ह्ये॑ताः।
</details>

<details><summary>भट्टभास्करटीका</summary>

2अम्भो ह्येता इति ॥ अदनीयं क्षीराद्यन्नम् अम्भः । 'अदेर्नुम्भश्च' इत्यसुन् । तत्-साधनत्वात् ताच्छब्द्यं गवाम् । एवं सर्वत्र द्रष्टव्यम्॥
</details>

<details open><summary>विश्वास-प्रस्तुतिः</summary>

मह॑स् स्थ॒, महो॑ वो भख्षी॒येत्या॑ह॒।  महो॒ ह्ये॑ताः ।
</details>

<details><summary>Keith</summary>

'Ye are greatness; may I share your greatness',  he says, for they are greatness. 
</details>


<details><summary>मूलम्</summary>

मह॑स्स्थ॒, महो॑ वो भख्षी॒येत्या॑ह॒ महो॒ ह्ये॑ताः ।
</details>

<details><summary>भट्टभास्करटीका</summary>

3महः पूजा ब्रह्म वा, यागादिद्वारेण तत्साधनत्वात् ॥
</details>

<details open><summary>विश्वास-प्रस्तुतिः</summary>

सह॑स्स्थ॒, सहो॑ वो भख्षी॒येत्या॑ह॒ सहो॒ ह्ये॑ताः ।
</details>

<details><summary>Keith</summary>

'Ye are might; may I share your might', he says, for they are might. 
</details>


<details><summary>मूलम्</summary>

सह॑स्स्थ॒, सहो॑ वो भख्षी॒येत्या॑ह॒ सहो॒ ह्ये॑ताः ।
</details>

<details><summary>भट्टभास्करटीका</summary>

4सहो बलं, घृतादीनां बलहेतुत्वात् ॥
</details>

<details open><summary>विश्वास-प्रस्तुतिः</summary>

ऊर्ज॑ स्थ, ऊर्ज॑व्ँवो भख्षी॒येत्य् आह। ऊर्जो॒ ह्य् ए॑ताः ।
</details>

<details><summary>Keith</summary>

'Ye are strength; may I share your strength', he says [1], for they are strength. 
</details>


<details><summary>मूलम्</summary>

ऊर्ज॑ स्थ, ऊर्ज॑व्ँवो भख्षी॒येति॑ [31] +आ॒होर्जो॒ ह्ये॑ताः ।
</details>

<details><summary>भट्टभास्करटीका</summary>

5ऊर्जः क्षीरादिरसः ॥
</details>



<details><summary>मूलम् (संयुक्तम्)</summary>

रेव॑ती॒ रम॑ध्व॒मित्या॑ह प॒शवो॒ वै रे॒वतीः᳚ प॒शूने॒वात्मन् र॑मयत इ॒हैव स्ते॒तो माऽप॑ गा॒तेत्या॑ह 
</details>

<details open><summary>विश्वास-प्रस्तुतिः</summary>

रेव॑ती॒ रम॑ध्व॒म् इत्य् आ॑ह ।  
प॒शवो॒ वै रे॒वतीः᳚।  
प॒शून् ए॒वात्मन् र॑मयते ।  
</details>

<details><summary>Keith</summary>

'Ye wealthy ones, stay', he says;  
the wealthy ones are cattle;  
verily he makes cattle stay with himself.
</details>


<details><summary>मूलम्</summary>

रेव॑ती॒ रम॑ध्व॒मित्या॑ह ।  
प॒शवो॒ वै रे॒वतीः᳚ प॒शूने॒वात्मन् र॑मयते ।  
</details>

<details><summary>भट्टभास्करटीका</summary>

6पशवो वै रेवतीः रैवत्यः, क्षीरादिसाधनेन तद्वत्त्वात् । 'रयेर्मतौ बहुलम्' इति सम्प्रसारणम्, 'वाच्छन्दसि' इति पूर्वसवर्णदीर्घत्वम् । रेवतीशब्दः पशूनां संज्ञात्वेनाजहत्स्वलिङ्ग एव पशुषु वर्तते ॥
</details>

<details open><summary>विश्वास-प्रस्तुतिः</summary>

इ॒हैव स्ते॒तो माऽप॑ गा॒तेत्या॑ह ।
ध्रु॒वा ए॒वैना॒ अन॑पगाᳵ कुरुतम् ।
</details>

<details><summary>मूलम्</summary>

इ॒हैव स्ते॒तो माऽप॑ गा॒तेत्या॑ह ।
ध्रु॒वा ए॒वैना॒ अन॑पगाᳵ कुरुतम् ।
</details>

<details><summary>भट्टभास्करटीका</summary>

7ध्रुवा नित्याः अनपगाः अनपाक्ताः ॥
</details>



<details><summary>मूलम् (संयुक्तम्)</summary>

इष्टक॒चिद्वा अ॒न्यो᳚ऽग्निᳶ प॑शु॒चिद॒न्यस्सꣳ॑हि॒तासि॑ विश्वरू॒पीरिति॑ व॒थ्सम॒भि मृ॑श॒त्युपै॒वैन॑न्धत्ते पशु॒चित॑मेनङ्कुरुते 
</details>

<details open><summary>विश्वास-प्रस्तुतिः</summary>

इ॒ष्ट॒क॒॒चिद्वा अ॒न्यो᳚ऽग्निः ।  
प॒शु॒चिद॒न्यः ।  
स॒ꣳ॒हि॒तासि॑ विश्वरू॒पीरिति॑ व॒थ्सम॒भि मृ॑श॒ति ।  
उपै॒वैन॑न्धत्ते।  
प॒शु॒चित॑मेनङ्कुरुते ।
</details>

<details><summary>मूलम्</summary>

इ॒ष्ट॒क॒॒चिद्वा अ॒न्यो᳚ऽग्निः ।  
प॒शु॒चिद॒न्यः ।  
स॒ꣳ॒हि॒तासि॑ विश्वरू॒पीरिति॑ व॒थ्सम॒भि मृ॑श॒ति ।  
उपै॒वैन॑न्धत्ते।  
प॒शु॒चित॑मेनङ्कुरुते ।
</details>

<details><summary>भट्टभास्करटीका</summary>

8इष्टकचिदित्यादि ॥ इष्टकाभिश्चीयत एकोऽग्निः । 'इष्टकेषीकामालानाम्' इति ह्रस्वत्वम् । पशुभिरेकोग्निश्चीयते । तत्र 'संहिता' इति मन्त्रेणाग्निहोत्रीवत्सस्याभिमर्शनेन उपधानस्थानीयेन एवं वत्समुपधत्ते । पशुचितमेनमग्निं कर्वाणो भवति ॥
</details>



<details><summary>मूलम् (संयुक्तम्)</summary>

प्र [32]वा ए॒षो᳚ऽस्माल्लो॒काच्च्य॑वते॒ य आ॑हव॒नीय॑मुप॒तिष्ठ॑ते॒ गार्ह॑पत्य॒मुप॑ तिष्ठते॒ऽस्मिन्ने॒व लो॒के प्रति॑ तिष्ठ॒त्यथो॒ गार्ह॑पत्यायै॒व नि ह्नु॑ते  
</details>

<details open><summary>विश्वास-प्रस्तुतिः</summary>

प्र वा ए॒षो᳚ऽस्माल्लो॒काच्च्य॑वते ।  
य आ॑हव॒नीय॑मुप॒तिष्ठ॑ते ।  
</details>

<details><summary>मूलम्</summary>

प्र वा ए॒षो᳚ऽस्माल्लो॒काच्च्य॑वते ।  
य आ॑हव॒नीय॑मुप॒तिष्ठ॑ते ।  
</details>

<details><summary>भट्टभास्करटीका</summary>

9प्र वा एष इत्यादि ॥ 'सुवर्गो लोक आहवनयिः' इत्यन्यत्र दर्शनात् ।
</details>

<details open><summary>विश्वास-प्रस्तुतिः</summary>

गार्ह॑पत्य॒मुप॑ तिष्ठते ।  
अ॒स्मिन्ने॒व लो॒के प्रति॑ तिष्ठति ।
</details>

<details><summary>मूलम्</summary>

गार्ह॑पत्य॒मुप॑ तिष्ठते ।  
अ॒स्मिन्ने॒व लो॒के प्रति॑ तिष्ठति ।
</details>

<details><summary>भट्टभास्करटीका</summary>

गार्हपत्यमिति । 'गृहपतिना संयुक्ते ञ्यः' । अथो अपि च उपस्थानेन गार्हपत्याय निह्नुते प्रह्वीभवति । यद्वा - आहवनीयं छादयति । त्वमेवोपस्थेय इति ॥
</details>



<details><summary>मूलम् (संयुक्तम्)</summary>

अथो॒ गार्ह॑पत्यायै॒व नि ह्नु॑ते गाय॒त्रीभि॒रुप॑ तिष्ठते॒ तेजो॒ वै गा॑य॒त्री तेज॑ ए॒वात्मन्ध॒त्तेऽथो॒ यदे॒तन्तृ॒चम॒न्वाह॒ सन्त॑त्यै 
</details>

<details open><summary>विश्वास-प्रस्तुतिः</summary>

अथो॒ गार्ह॑पत्यायै॒व नि ह्नु॑ते ।  
गा॒य॒त्रीभि॒रुप॑  तिष्ठते ।  
</details>

<details><summary>मूलम्</summary>

अथो॒ गार्ह॑पत्यायै॒व नि ह्नु॑ते ।  
गा॒य॒त्रीभि॒रुप॑  तिष्ठते ।  
</details>

<details><summary>भट्टभास्करटीका</summary>

10गायत्रीभिरिति ॥ 'उप त्वाग्ने दिवेदिवे' इत्येताभिस्तिसृभिः ।
</details>

<details open><summary>विश्वास-प्रस्तुतिः</summary>

तेजो॒ वै गा॑य॒त्री तेज॑ ए॒वात्मन्ध॑त्ते ।
</details>

<details><summary>मूलम्</summary>

तेजो॒ वै गा॑य॒त्री तेज॑ ए॒वात्मन्ध॑त्ते ।
</details>

<details><summary>भट्टभास्करटीका</summary>

तेजो वा इति । पूर्ववत्ताच्छब्द्यम् ।
</details>

<details open><summary>विश्वास-प्रस्तुतिः</summary>

अथो॒ यदे॒तन्तृ॒चम॒न्वाह॒ सन्त॑त्यै।
</details>

<details><summary>मूलम्</summary>

अथो॒ यदे॒तन्तृ॒चम॒न्वाह॒ सन्त॑त्यै।
</details>

<details><summary>भट्टभास्करटीका</summary>

अथो अपि च एतस्य तृचस्यानुवचनं सन्तत्यै भवति । 'पितेव सूनवे' इति च मन्त्रपदम् । 'तादो च' इति गतेः प्रकृतिस्वरत्वम् । तिस्र ऋचस्समाहृताः । 'ऋक्पूरब्धूः' इति समासान्तः, 'ऋचि त्रेरुत्तरपदादिलोपश्च' इति सम्प्रसारणम् ॥
</details>



<details><summary>मूलम् (संयुक्तम्)</summary>

गार्ह॑पत्य॒व्ँवा अनु॑ द्वि॒पादो॑ वी॒राᳶ प्र जा॑यन्ते॒ य  ए॒वव्ँवि॒द्वान्द्वि॒पदा॑भि॒र्गार्ह॑पत्यमुप॒तिष्ठ॑ते [33]आऽस्य॑ वी॒रो जा॑यत  
</details>

<details open><summary>विश्वास-प्रस्तुतिः</summary>

गार्ह॑पत्य॒व्ँवा अनु॑ द्वि॒पादो॑ वी॒राᳶ प्र जा॑यन्ते॒ य ए॒वव्ँवि॒द्वान्।
</details>

<details><summary>मूलम्</summary>

गार्ह॑पत्य॒व्ँवा अनु॑ द्वि॒पादो॑ वी॒राᳶ प्र जा॑यन्ते॒ य ए॒वव्ँवि॒द्वान्।
</details>

<details><summary>भट्टभास्करटीका</summary>

11गार्हपत्यं वा इत्यादि ॥ लक्षणेऽनोः कर्मप्रवचनीयत्वम् । द्विपाद इति । 'सङ्ख्या सुपूर्वस्य' इति लोपस्समासान्तः ।
</details>

<details open><summary>विश्वास-प्रस्तुतिः</summary>

द्वि॒पदा॑भि॒र्गार्ह॑पत्यमुप॒तिष्ठ॑ते ।  
आऽस्य॑ वी॒रो जा॑यते ।
</details>

<details><summary>मूलम्</summary>

द्वि॒पदा॑भि॒र्गार्ह॑पत्यमुप॒तिष्ठ॑ते ।  
आऽस्य॑ वी॒रो जा॑यते ।
</details>

<details><summary>भट्टभास्करटीका</summary>

द्विपदाभिरिति । 'अग्ने त्वं नः' इति तिसृभिर्द्विपदाभिर्विराड्गायत्रीभिरिति । पूर्ववत्समासान्तः, 'टावृचि' इति टापि, 'पादः पत्' इति पद्भावः, 'द्वित्रिभ्यां पाद्दन्' इत्युभयत्राप्युत्तरपदान्तोदात्तत्वम् ॥
</details>



<details><summary>मूलम् (संयुक्तम्)</summary>

ऊ॒र्जा व॑ᳶ पश्याम्यू॒र्जा मा॑ पश्य॒तेत्या॑हा॒ऽऽशिष॑मे॒वैतामा शा᳚स्ते 
</details>

<details open><summary>विश्वास-प्रस्तुतिः</summary>

ऊ॒र्जा व॑ᳶ पश्यामि ।  
ऊ॒र्जा मा॑ पश्य॒तेत्या॑ह ।  
आ॒शिष॑मे॒वैतामा शा᳚स्ते  ।
</details>

<details><summary>मूलम्</summary>

ऊ॒र्जा व॑ᳶ पश्यामि ।  
ऊ॒र्जा मा॑ पश्य॒तेत्या॑ह ।  
आ॒शिष॑मे॒वैतामा शा᳚स्ते  ।
</details>

<details><summary>भट्टभास्करटीका</summary>

12ऊर्जा व इत्यादि ॥ अयमपि ग्रहपशूपस्थानमन्त्रः । पुष्यासं श्रयन्तामित्येतामाशिषमाशास्ते ॥
</details>

<details open><summary>विश्वास-प्रस्तुतिः</summary>

तथ्स॑वि॒तुर्वरे᳚ण्य॒मित्या॑ह॒ प्रसू᳚त्यै ।
</details>

<details><summary>मूलम्</summary>

तथ्स॑वि॒तुर्वरे᳚ण्य॒मित्या॑ह॒ प्रसू᳚त्यै ।
</details>


<details><summary>भट्टभास्करटीका</summary>

13तत्सवितुरिति आहवनीयोपस्थानम् ॥ प्रसूत्यै अनुज्ञानाय भवति । पूर्ववद्गतिस्वरः ॥
</details>



<details><summary>मूलम् (संयुक्तम्)</summary>

सो॒मान॒ꣵ॒ स्वर॑ण॒मित्या॑ह सोमपी॒थमे॒वाव॑ रुन्धे कृणु॒हि ब्र॑ह्मणस्पत॒ इत्या॑ह ब्रह्मवर्च॒समे॒वाव॑ रुन्धे  
</details>

<details open><summary>विश्वास-प्रस्तुतिः</summary>

सो॒मान॒ꣵ॒ स्वर॑ण॒मित्या॑ह ।  
सोमपी॒थमे॒वाव॑ रुन्धे ।  
</details>

<details><summary>मूलम्</summary>

सो॒मान॒ꣵ॒ स्वर॑ण॒मित्या॑ह ।  
सोमपी॒थमे॒वाव॑ रुन्धे ।  
</details>

<details><summary>भट्टभास्करटीका</summary>

14सोमानमित्याहवनीयोपस्थानमेव ॥ सोमपीथमेव सोमपानमेव अनेनावरुन्धे । पिबतेरौणादिकस्थक्प्रत्ययः ॥
</details>

<details open><summary>विश्वास-प्रस्तुतिः</summary>

कृणु॒हि ब्र॑ह्मणस्पत॒ इत्या॑ह  ।
ब्र॒ह्म॒व॒र्च॒समे॒वाव॑ रुन्धे।
</details>

<details><summary>मूलम्</summary>

कृणु॒हि ब्र॑ह्मणस्पत॒ इत्या॑ह  ।
ब्र॒ह्म॒व॒र्च॒समे॒वाव॑ रुन्धे।
</details>

<details><summary>भट्टभास्करटीका</summary>

15ब्रह्मवर्चसमिति ॥ 'ब्रह्महस्तिभ्यां वर्चसः' इत्यत् ॥
</details>



<details><summary>मूलम् (संयुक्तम्)</summary>

क॒दा च॒न स्त॒रीर॒सीत्या॑ह न स्त॒रीꣳ रात्रि॑व्ँवसति [34]य ए॒वव्ँवि॒द्वान॒ग्निमु॑प॒तिष्ठ॑ते 
</details>

<details open><summary>विश्वास-प्रस्तुतिः</summary>

क॒दा च॒न स्त॒रीर॒सीत्या॑ह ।  
न स्त॒रीꣳ रात्रि॑व्ँवसति ।  
य ए॒वव्ँवि॒द्वान॒ग्निमु॑प॒तिष्ठ॑ते ।  
</details>

<details><summary>मूलम्</summary>

क॒दा च॒न स्त॒रीर॒सीत्या॑ह ।  
न स्त॒रीꣳ रात्रि॑व्ँवसति ।  
य ए॒वव्ँवि॒द्वान॒ग्निमु॑प॒तिष्ठ॑ते ।  
</details>

<details><summary>भट्टभास्करटीका</summary>

16कदा चनेति रात्र्युपस्थानम् ॥

- [क॒दा च॒न स्त॒रीर॑सि॒   
नेन्द्र॑ सश्चसि दा॒शुषे᳚ ।  
उपो॒पेन्नु म॑घव॒न्   
भूय॒ इन्नु ते॒ ॥  +++(पञ्चपदा पथ्याछन्दः)+++   

- तृतीयसवने आदित्यं गृह्णाति - कदा चन स्तरीरसीति पथ्यया पञ्चपदया । यथोक्तं - 'पथ्या पञ्चभिरष्टाक्षरैः' इति । इयं तु शङ्कुमतीनाम पथ्या, यथोक्तं - 'एकस्मिन् पञ्चके छन्दश्शङ्कुमती' इति । पथ्या बृहती वा जागततृतीयपादत्वात् ।  

- हे इन्द्र न कदाचिदपि त्वं स्तरीरसि धनानां छादकोसि । 'अवितॄस्तृतन्त्रिम्य ईः' इतीप्रत्ययः । किमनाच्छादनमात्रमेव? नेत्याह - सश्चसि दाशुषे, सश्चतिर्गतिकमा, दाशुषे हवींषि दत्तवते सश्चसि दित्सया । 'क्रियाग्रहणं कर्तव्यम्' इति संप्रदानत्वम् । दातुमिति वा पदाध्याहारः । दाशुषे दातुं सश्चसि धनानि दातुं दाशुषस्सकाशं त्वमेव सश्चसि । किमुच्यते सकृद्ददासीति - हे मघवन् तव देवस्य देवनादिगुणयुक्तस्य दानं भूयोप्युपपृच्यते उपगृह्यते पुनः पुनरपि समुपपाद्यते । न सकृद्दत्तमिति स्मर्यते, किन्तु पुनः पुनर्दीयत एवेति । पृची सम्पर्के ।

- अत्र भूय इन्नुत इति चतुर्थः पादः । 'प्रसमुपोदः पादपूरणे' इत्युपशब्दस्य द्विर्वचनम् । 'अनुदातं च' इति द्वितीयो निहन्यते । इच्छब्दोवधारणार्थः उपपृच्यत एव । नुशब्दः प्रसिद्धौ; नन्वेवं खलु सर्वदा क्रियते । नु इति पुराणवचनो वा, पुराणोयं तव स्वभावः । द्वितीय इच्छब्दोप्यर्थः, भूयोपि । द्वियीयो नुशब्दो हेतौ, यस्मादेवं तस्मान्न कदा चन स्तरीरसीति । तस्मादेवंप्रभावस्त्वमस्मानप्यनुगृहाणेत्याशिषा समाप्यते  ]


य एवमस्य मन्त्रस्यार्थं विद्वानग्न्यात्मिकां रात्रिमुपतिष्ठते स स्तरीं छादयित्रीं विनाशयित्रीं रात्रिं न वसति, अपि तु सुखयित्रीमेवाधिवसति सुखहेतुरेव भवतीति यावत् । 'अवितृस्तृतन्त्रिभ्य ईः' इतीप्रत्ययः ॥
</details>



<details><summary>मूलम् (संयुक्तम्)</summary>

परि॑ त्वाग्ने॒ पुर॑व्ँव॒यमित्या॑ह परि॒धिमे॒वैतम्परि॑ दधा॒त्यस्क॑न्दा॒य 
</details>

<details open><summary>विश्वास-प्रस्तुतिः</summary>

परि॑ त्वाग्ने॒ पुर॑व्ँव॒यमित्या॑ह ।  
परि॒धिमे॒वैतम्परि॑ दधा॒ति ।  
अस्क॑न्दा॒य +++(भवति)+++ ।
</details>

<details><summary>मूलम्</summary>

परि॑ त्वाग्ने॒ पुर॑व्ँव॒यमित्या॑ह ।  
परि॒धिमे॒वैतम्परि॑ दधा॒ति ।  
अस्क॑न्दा॒य +++(भवति)+++ ।
</details>

<details><summary>भट्टभास्करटीका</summary>

17परि त्वेति गार्हपत्योपस्थानम् ॥ इममेव मन्त्रं परिध्यात्यकं परितस्सर्वतो दधाति । तच्चास्कन्दायाग्नेर्भवति ॥
</details>

<details open><summary>विश्वास-प्रस्तुतिः</summary>

अग्ने॑ गृहपत॒ इत्या॑ह यथा य॒जुरे॒वैतत् ।
</details>

<details><summary>मूलम्</summary>

अग्ने॑ गृहपत॒ इत्या॑ह यथा य॒जुरे॒वैतत् ।
</details>

<details><summary>भट्टभास्करटीका</summary>

18अग्ने गृहपत इति गार्हपत्योपस्थानमेव ॥ अत्र सूगृहपतित्वादिफलं यथा यजुर्वदति तथा भवत्येव ॥
</details>



<details><summary>मूलम् (संयुक्तम्)</summary>

श॒तꣳ हिमा॒ इत्या॑ह श॒तन्त्वा॑ हेम॒न्तानि॑न्धिषी॒येति॒ वावैतदा॑ह
</details>

<details open><summary>विश्वास-प्रस्तुतिः</summary>

श॒तꣳ हिमा॒ इत्या॑ह  +++(अयं भागः कुत्र उचित इति ? प्रतीकं तु उत्तरमन्त्रस्य  अत्र वर्तते । अतः विचारणीयम्)+++
श॒तन्त्वा॑ हेम॒न्तान् इ॑न्धिषी॒येति॒ वावैतदा॑ह ।
</details>

<details><summary>मूलम्</summary>

श॒तꣳ हिमा॒ इत्या॑ह  +++(अयं भागः कुत्र उचित इति ? प्रतीकं तु उत्तरमन्त्रस्य  अत्र वर्तते । अतः विचारणीयम्)+++
श॒तन्त्वा॑ हेम॒न्तान् इ॑न्धिषी॒येति॒ वावैतदा॑ह ।
</details>

<details><summary>भट्टभास्करटीका</summary>

19शतं त्वेति ॥ हिमशब्देन संवत्सराभिधानमुक्तम् । इन्धिषीयेति । इदमेव सुगृहपतित्वमिति ॥
</details>



<details><summary>मूलम् (संयुक्तम्)</summary>

पु॒त्रस्य॒ नाम॑ गृह्णात्यन्ना॒दमे॒वैन॑ङ्करोति॒ तामा॒शिष॒मा शा॑से॒ तन्त॑वे॒ ज्योति॑ष्मती॒मिति॑ ब्रूयात्  
</details>

<details open><summary>विश्वास-प्रस्तुतिः</summary>

पु॒त्रस्य॒ नाम॑ गृह्णाति ।
</details>

<details><summary>मूलम्</summary>

पु॒त्रस्य॒ नाम॑ गृह्णाति ।
</details>

<details><summary>भट्टभास्करटीका</summary>

20पुत्रस्येति ॥ अमुष्मा +++(अमुष्मै इति पदम्  उत्तरमूले उपलभ्यते । अत्र नोपलभ्यते)+++  इत्यत्र यथा नारायणाय केशवायेति ।
</details>

<details open><summary>विश्वास-प्रस्तुतिः</summary>

अ॒न्ना॒दमे॒वैन॑ङ्करोति ।  
तामा॒शिष॒मा शा॑से॒ ।  
तन्त॑वे॒ ज्योति॑ष्मती॒मिति॑ ब्रूयात् ।
</details>

<details><summary>मूलम्</summary>

अ॒न्ना॒दमे॒वैन॑ङ्करोति ।  
तामा॒शिष॒मा शा॑से॒ ।  
तन्त॑वे॒ ज्योति॑ष्मती॒मिति॑ ब्रूयात् ।
</details>

<details><summary>भट्टभास्करटीका</summary>

अन्नादमिति । इदमेव ज्योतिष्मत्त्वम् ॥
</details>



<details><summary>मूलम् (संयुक्तम्)</summary>

यस्य॑ पु॒त्त्रोऽजा॑त॒स्स्यात् ते॑ज॒स्व्ये॑वास्य॑ ब्रह्मवर्च॒सी पु॒त्त्रो जा॑यते॒ तामा॒शिष॒मा शा॑से ऽमुष्मै॒ ज्योति॑ष्मती॒मिति॑ ब्रूया॒द्यस्य॑ पु॒त्त्रो जा॒तस्स्यात्तेज॑ ए॒वास्मि॑न्ब्रह्मवर्च॒सन्द॑धाति ॥[35]
</details>

<details open><summary>विश्वास-प्रस्तुतिः</summary>

यस्य॑ पु॒त्त्रोऽजा॑त॒स्स्यात् ते॑ज॒स्व्ये॑वास्य॑ ब्र॒ह्म॒व॒र्च॒सी पु॒त्त्रो जा॑यते ।  
तामा॒शिष॒मा शा॑से ।  
अ॒मुष्मै॒ ज्योति॑ष्मती॒मिति॑ ब्रूयात् ।  
यस्य॑ पु॒त्त्रो जा॒तस्स्यात् तेज॑  ए॒वास्मि॑न्ब्रह्मवर्च॒सन्द॑धाति ॥
</details>

<details><summary>मूलम्</summary>

यस्य॑ पु॒त्त्रोऽजा॑त॒स्स्यात् ते॑ज॒स्व्ये॑वास्य॑ ब्र॒ह्म॒व॒र्च॒सी पु॒त्त्रो जा॑यते ।  
तामा॒शिष॒मा शा॑से ।  
अ॒मुष्मै॒ ज्योति॑ष्मती॒मिति॑ ब्रूयात् ।  
यस्य॑ पु॒त्त्रो जा॒तस्स्यात् तेज॑  ए॒वास्मि॑न्ब्रह्मवर्च॒सन्द॑धाति ॥
</details>

<details><summary>भट्टभास्करटीका</summary>

21यस्य पुत्र इति ॥ यस्याजातः पुत्रः तस्य तन्तव इति ब्रूयात् असन्निहितत्वात् । अमुष्मा इति जातं निर्देष्टुं शक्यत इति तन्तव इत्युच्यते । अमुष्मा इति जातपुत्रस्य, अदश्शब्दस्य सन्निहितविषयत्वात् ॥

इति पञ्चमे अष्टमोनुवाकः ॥  
</details>
