+++
title = "०३ पुनराधान-मन्त्राः"

+++
१ उपरिष्ठाद् बृहती
२-४,९-१० गायत्री
५-६ अनुष्टुप्
७-८ त्रिष्टुप्
अग्निर्ऋषिः

_______
<details><summary>भास्करोक्त-विनियोगः</summary>

1अथ पुनराधेयमन्त्राः । तत्र गार्हपत्य आधीयमाने सर्पराज्ञीस्तिस्रोनुवर्तयति - भूमिर्भूम्नेति ॥ 
</details>




<details open><summary>विश्वास-प्रस्तुतिः</summary>

भूमि॑र् भू॒म्ना+++(=बहुत्वेन)+++, द्यौर् व॑रि॒णा+++(=उरुत्वेन)+++,  
ऽन्तरि॑ख्षम् महि॒त्वा +++(असि)+++।  
+++(वृषभराशौ)+++ **उ॒पस्थे॑** ते देव्य् **अदिते॒**  
**ऽग्निम्** अ॑न्ना॒दम् अ॒न्नाद्या॒या+++(=अन्नादहिताय)+++ **ऽऽद॑धे**  ॥
</details>

<details><summary>Keith</summary>

(Thou art) earth in depth, sky in breadth, atmosphere in greatness;  
In thy lap, O goddess Aditi, Agni  
I place, food-eater for the eating of food.
</details>


<details><summary>मूलम्</summary>

भूमि॑र्भू॒म्ना द्यौर्व॑रि॒णाऽन्तरि॑ख्षम्महि॒त्वा ।  
उ॒पस्थे॑ ते देव्यदिते॒ऽग्निम॑न्ना॒दम॒न्नाद्या॒याऽऽद॑धे  ॥
</details>

<details><summary>भट्टभास्करटीका</summary>

प्रथमोपरिष्टाद्भृहती, अन्त्यस्य पादस्य द्वादशाक्षरत्वात् । हे देवि **अदिते** अखाण्डिते भूमे । आहवनीयो भूमित्वेन स्तूयते । **भूम्ना** बहुत्वेन विपुलत्वेन त्वं भूमिरेवासि । **द्यौर्** असि त्वं **वरिणा** उरुत्वेन । ताद्धर्म्यात्ताच्छब्द्यम् । अ[म?]कारलोपश्छान्दसः । अन्तरिक्षमसि माहित्वा माहात्म्येन । व्यञ्जनविपर्ययः । सर्वत्रोदात्तनिवृत्तिस्वरेण तृतीयाया उदात्तत्वम् । महित्वशब्दात्तृतीयाया आकारो वा । अत्र **तवोपस्थे** उत्सङ्गे गार्हपत्यात्मनि अग्निमन्नादमन्नस्य हविषोत्तारं **अन्नाद्याय** अन्नादनसामर्थ्यात्मिकायै ऋद्ध्यै **आदधे** स्थापयामि । पचाद्यचि **अन्नादः** । इतरत्र छान्दसो भावे यत् । 'लघावन्ते' इति मध्योदात्त उपस्थशब्दः । मरुद्वृधादित्वाद्वा ॥
</details>

_______
<details><summary>भास्करोक्त-विनियोगः</summary>

2द्वितीया - आयमिति गायत्री ॥ 
</details>


<details open><summary>विश्वास-प्रस्तुतिः</summary>

आ ऽयं गौः+++(→गमनशीलो अग्निस् सूर्यो वा, पुरा वृषभराशिस्थः)+++ पृश्नि॑र् **अक्रमी॒द्**  
**अस॑दन्** +++(→असदत् इति शाकले)+++ मा॒तरं॑ +++(भूमिं)+++ पु॒रः ।  
पि॒तरं॑ +++(द्यौः)+++ च, **प्र॒-यन्त्** स्वः॑+++(→स्वः॑ इति शाकले)+++ ॥
</details>

<details><summary>Keith</summary>

The spotted bull hath come  
And reached again the mother
  
And the father, faring to the heaven.
</details>

<details><summary>मूलम्</summary>

आऽयङ्गौᳶ पृश्ञि॑रक्रमी॒दस॑नन्मा॒तर॒म्पुनः॑ ।  
पि॒तर॑ञ्च प्र॒यन्थ्सुवः॑  ॥
</details>

<details><summary>भट्टभास्करटीका</summary>

इदानीमादित्यात्मना स्तूयते - **अयम् अग्निः गौर्** आदित्यात्मा गच्छतीति **गौः** गमनशीलः **पृश्निः** शुक्लवर्णः आदित्यानामे[मै]व वा । **आक्रमीत्** अयमेवादित्यात्मना विश्वम् आक्रामतीति । 

प्रकर्षेणाविच्छेदेन गच्छन् सुवः शोभना रतिः । छान्दसौ लुङ्लङौ । 

आक्रम्य च मातरं भूमिम् **असनत्** भूमौ मातरि शान्तोभूत् । **पितरं** दिवं **प्रयन्** प्रकर्षेण गच्छन् सर्वतो ज्वलन् धूमज्वालाभ्यामभ्रं लिहन् **सुवः** पितृस्थानीये दिवि स्वरतिरभूत् ॥
</details>

_______
<details><summary>भास्करोक्त-विनियोगः</summary>

3तृतीया - त्रिंशदिति गायत्री ॥ 
</details>



<details open><summary>विश्वास-प्रस्तुतिः</summary>

+++(दिने मुहूर्ता, मासे दिनानि वा)+++  
त्रि॒ꣳ॒शद् **धाम॒ वि रा॑जति॒** +++(आदित्यात्मा ऽग्निः)+++,  
+++(रोहिणी स्तुतिर् वा)+++ **वाक्** +++(सूर्य-)+++प॑त॒ङ्-गाय॑ **शिश्रिये**+++(→धीयते इति शाकले)+++ ।  
प्रत्य्+++(कूलम्)+++ अ॑स्य **वह॒** द्युभिः  ॥
</details>

<details><summary>Keith</summary>

Thirty places be ruleth;  
Speech resorteth to the bird  
Bear it with the days.
</details>


<details><summary>मूलम्</summary>

त्रि॒ꣳ॒शद्धाम॒ वि रा॑जति॒ वाक्प॑त॒ङ्गाय॑ शिश्रिये ।  
प्रत्य॑स्य वह॒ द्युभिः  ॥
</details>

<details><summary>भट्टभास्करटीका</summary>

**त्रिंशद् धामानि** स्थानानि **विराजति** प्रकाशवद् भवति । उभयत्रापि वचनव्यत्ययः । त्रिंशन् मुहूर्ता उच्यन्ते । [पञ्चदशाह्नः]पञ्चदश रात्रेः । 

तेषु **वाक् शिश्रिये** सिषेवे आश्रिता पतङ्गाय पतङ्गः आदित्यः । यथा 'ऋग्भिः पूर्वाह्णे दिवि देव इर्यते' इति या स्तुतिलक्षणा **वाक्** तेषु सर्वेष्वपि मुर्हूर्तेषु **पतङ्गं** श्रिता । कर्मणि चतुर्थी । 

तस्मात्तादृशः महानुभावः आदित्यात्मा त्वं **प्रत्यस्य** प्रति-कूलं यत्प्रकृतं तवोद्वासनं तद् **अस्य** विसृज बुद्धौ मा कृथाः । 'ससाधनां क्रियामुपसर्ग आह' इति प्रतिशब्देन प्रतिकूलमुच्यते । ततः प्रसन्नो भूत्वा **वह** हवींष्यस्माकं **द्युभिः** दिनेदिने । अधिकरणानां साधकतमत्वविवक्षया तृतीया; यथा 'स्थाल्या पचति' इति । 'ऊडिदम्' इति प्राप्तस्य विभक्त्युदात्तत्वस्य 'दिवो झल्' इति प्रतिषेधः । अस्मिन्व्याख्याने तिङः परत्वाद्वहेत्यस्य निघातो दुर्लभस्स्यात् । अथ ब्रूमः - एवं महातेजाः पतङ्गः अस्य प्रतिवह प्रतिरूपतया वर्तस्व द्युभिः तेजोभिः । अन्वादेशत्वादस्येति सर्वानुदात्तः ॥
</details>

_______
<details><summary>भास्करोक्त-विनियोगः</summary>

4आहवनीये तिस्रोनुवर्तयति । तत्र प्रथमा - अस्येति गायत्री ॥ 
</details>


<details open><summary>विश्वास-प्रस्तुतिः</summary>

अ॒स्य +++(विषूव-सूर्यात्मनो ऽग्नेः)+++ प्रा॒णाद् **अ॑पान॒त्य्**,  
+++(वृषभराशेर्)+++ **अ॑न्तश् च॑रति** रोच॒ना+++(→ रोहिणी दीप्तिर् वा)+++ ।  
व्य॑ख्यन्+++(=प्राकाशयन्)+++ महि॒षस् +++(वृषभराशौ सूर्यः)+++ सुवः॑ +++(→दिव॑म् इति शाकले)+++ ॥
</details>

<details><summary>Keith</summary>

With her inspiration from his expiration,  
She wandereth between the worlds;  
The bull discerneth the heaven.
</details>


<details><summary>मूलम्</summary>

अ॒स्य प्रा॒णाद॑पान॒त्य॑न्तश्च॑रति रोच॒ना ।  
व्य॑ख्यन्महि॒षस्सुवः॑  ॥
</details>

<details><summary>भट्टभास्करटीका</summary>

अपानतीति प्रथमपादान्तः । अस्याग्नेः **रोचना** दीप्तिः रोचनशीला । 'अनुदात्तेतश्च' इति युच् । **अन्तश्** शरीरेषु **चरति** । किं कुर्वती **प्राणात्** प्राणनव्यापारात् अनन्तरम् **अपानती** अपाननव्यापारं कुर्वती । जीवानां ऊर्ध्वगमनं प्राणनं, अधोगमनम् अपाननम् । जीवश्श्वासवायुः ।  

किञ्च - **महिषः** महति शरीरे सीदति । 'सदिरप्रतेः' इति षत्वम् । अन्त्यविकारश्छान्दसः ।  
यद्वा - महतेष्टिषचि लिङ्गव्यत्ययः । महनीया सुवः शोभना **रोचना व्यख्यत्** विचष्टे प्रकाशते जीवानामन्तः । छान्दसौ लुङ् । 'अस्यतिवक्ति' इत्यादिनाङ् । 'उदात्तस्वीरतयोः' इति संहितायामडागमः स्वर्यते । 

अन्य आहुः - **अस्याग्नेः सुवः** आदित्यात्मिका **रोचना** दीप्तिः प्राणादुदयात् **अपानती** अस्तं गच्छन्ती **अन्तः** द्यावापृथिव्योर् मध्ये **चरति** । महत्यन्तरिक्षे सीदति । व्यख्यत् प्रकाशयति च द्यावापृथिव्यौ । एवं महानुभावं त्वामादधामीति ॥
</details>

_______
<details><summary>भास्करोक्त-विनियोगः</summary>

5द्वितीया - यत्त्वेत्यनुष्टुप् । 
</details>



<details open><summary>विश्वास-प्रस्तुतिः</summary>

यत् त्वा᳚ [10] क्रु॒द्धᳶ **प॑रो॒वप॑**+++(=उद्वासितवान् अस्मि)+++,  
म॒न्युना॒ यद् अव॑र्त्या ।    
सु॒कल्प॑म् अग्ने॒ तत् तव॒,  
+++(यतः पुनराधाने)+++ पुन॒स् **त्वोद्दी॑पयामसि**  ॥
</details>

<details><summary>Keith</summary>

If thee [1] in anger I have scattered,  
In rage or through misfortune,  
That of thee, O Agni, be in good order,  
Again thee we relight.
</details>


<details><summary>मूलम्</summary>

यत्त्वा᳚ [10] क्रु॒द्धᳶ प॑रो॒वप॑ ..  
म॒न्युना॒ यद् अव॑र्त्या ।    
सु॒कल्प॑मग्ने॒ तत्तव॒ ..  
पुन॒स्त्वोद्दी॑पयामसि  ॥
</details>

<details><summary>भट्टभास्करटीका</summary>

तवेति तृतीयपादान्तः ॥ **यत्** येन कारणेन ऋद्ध्यभावेन **क्रुद्धो** ऽहं त्वामपि **परोवप** परोप्तवान् उद्वासितवानस्मि । 'णलुत्तमो वा' इति णित्त्वाभावः । 'यद्वृत्तान्नित्यम्' इति निघाताभावे 'तिङि चोदात्तवति' इति गतेरनुदात्तत्वम्, समासश्च । लिति प्रत्ययात्पूर्वस्योदात्तत्वम् । 

**मन्युना** शोकेन परीतो ऽहम् **अवर्त्या** दारिद्र्येण पाप्मना वा यत्त्वां **परोवप** विनाशितवान् हे अग्ने तदपि तव प्रसादात् सुकल्पं शोभनकृतिकमेव भवति । 'आद्युदात्तं द्व्यच्छन्दसि' इत्युत्तरपदाद्युदात्तत्वम् । 'युष्मदस्मदोर्ङसि' इति तवशब्द आद्युदात्तः । अतस्त्वां पूर्ववदेवोद्दीपयामसि उद्वपामः । 'इदन्तो मसि' ॥
</details>

_______
<details><summary>भास्करोक्त-विनियोगः</summary>

6अथ तृतीया - यत्त इत्यनुष्टुप् ॥ 
</details>

<details open><summary>विश्वास-प्रस्तुतिः</summary>

यत् ते॑ म॒न्यु-प॑रोप्तस्य  
पृथि॒वीम् अनु॑ **दध्व॒से**+++(←ध्वस्)+++ ।  
आ॒दि॒त्या विश्वे॒ तद् दे॒वा  
वस॑वश् च **स॒माभ॑रन्न्**  ॥
</details>

<details><summary>Keith</summary>

Whatever of thee scattered in rage  
Was spread over the earth,  
That the Adityas, the All-gods  
And the Vasus gathered together.
</details>


<details><summary>मूलम्</summary>

यत्ते॑ म॒न्युप॑रोप्तस्य पृथि॒वीमनु॑ दध्व॒से ।  
आ॒दि॒त्या विश्वे॒ तद्दे॒वा वस॑वश्च स॒माभ॑रन्न्  ॥
</details>

<details><summary>भट्टभास्करटीका</summary>

**ते** तव **मन्युपरोप्तस्य** मन्युना हेतुना मयोद्वासितस्य । 'तृतीया कर्मणि' इति पूर्वपदप्रकृतिस्वरत्वम् । **यत्** तेजः **पृथिवीम् अनुदध्वसे** ध्वस्तं पृथिवीम् अनुप्रविश्य वा नष्टं बभूव **तदादित्या विश्वे देवा वसवश्च समाभरन्** समाभरन्तु । 'हृग्रहोः' इति भत्वम् ॥
</details>

_______
<details><summary>भास्करोक्त-विनियोगः</summary>

7अग्निहोत्रमन्त्रावुपस्थानार्थौ - तत्र प्रथमा मन इति विराट् ॥ 
</details>

<details open><summary>विश्वास-प्रस्तुतिः</summary>

मनो॒ ज्योति॑र् **जुषता॒म्**, आज्य॒व्ँ  
विच्छि॑न्नय्ँ **य॒ज्ञꣳ सम्** इ॒मन् **द॑धातु** ।  
**बृह॒स्पति॑स् तनुताम्** इ॒मन् नो॒,  
विश्वे॑ दे॒वा इ॒ह **मा॑दयन्ताम्** ॥
</details>

<details><summary>Keith</summary>

Mind, light, rejoice in the oblation.  
May be unite this scattered sacrifice;  
May Brhaspati extend it;  
May the All-gods rejoice herein.
</details>


<details><summary>मूलम्</summary>

मनो॒ ज्योति॑र्जुषता॒माज्य॒व्ँविच्छि॑न्नय्ँय॒ज्ञꣳ समि॒मन्द॑धातु ।  
बृह॒स्पति॑स्तनुतामि॒मन्नो॒ विश्वे॑ दे॒वा इ॒ह मा॑दयन्ताम्  ॥
</details>

<details><summary>भट्टभास्करटीका</summary>

हे अग्ने तव ज्योतिः कीदृशं मननीयम् । यद्वा - मनश्शेषमुद्वासितेन पीडितं यन्मननीयमेवासीत् नान्यत्वे[त्र]विद्यते तदिदमाज्यं जुषतां सेवतां अनेन कर्मणा पूर्ववत्समृद्धमस्तु । यद्वा - मनस्सदा मननीयं मनोहरं अग्न्याख्यं ज्योतिः उद्वासनापराधं चेतस्यकृत्वा जुषतामाज्यमिति । ततो विच्छिन्नमुद्वासने तव यज्ञमिमं सन्दधातु । बृहस्पतिश्च नः अस्माकमिमं यज्ञं तनुतां विश्वे देवाश्च इहास्मिन्कर्मणि मादयन्तां मोद(य)न्ताम् । मद तृप्तियोगे चुरादिः । बृहस्पतिशब्दश्च पारस्करादिः, वनस्पत्यादिश्च । तेन सुडागमः, पूर्वोत्तरपदयोर्युगपत्प्रकृतिस्वरत्वं च ॥
</details>

_______
<details><summary>भास्करोक्त-विनियोगः</summary>

8द्वितीया - सप्त त इति त्रिष्टुप्॥ 
</details>



<details open><summary>विश्वास-प्रस्तुतिः</summary>

स॒प्त ते॑ अग्ने स॒मिध॑स्, स॒प्त जि॒ह्वास्  
स॒प्त [11]  ऋष॑यस्, स॒प्त धाम॑ प्रि॒याणि॑ ।   
स॒प्त होत्राः᳚, सप्त॒धा त्वा॑ यजन्ति,  
स॒प्त **योनी॒र् आ पृ॑णस्वा घृ॒तेन॑**  ॥
</details>

<details><summary>Keith</summary>

Seven are thy kindling-sticks, O Agni, seven thy tongues;  
Seven seers [2], seven dear abodes,  
Seven priesthoods sevenfold sacrifice to thee;  
Seven birthplaces with ghee do thou fill.
</details>


<details><summary>मूलम्</summary>

स॒प्त ते॑ अग्ने स॒मिध॑स्स॒प्त जि॒ह्वास्स॒प्त [11]  ऋष॑यस्स॒प्त धाम॑ प्रि॒याणि॑ ।   
स॒प्त होत्राः᳚ सप्त॒धा त्वा॑ यजन्ति स॒प्त योनी॒रा पृ॑णस्वा घृ॒तेन॑  ॥
</details>

<details><summary>भट्टभास्करटीका</summary>

हे **अग्ने** तव प्रियाणि **सप्त धामानि** स्थानानि भूरादयो लोकाः । 'सुपां सुलुक्' इति धाम्नो जसो लुक् । तेषु सप्तसु धामसु तव **सप्त समिधः** सम्यगिद्धास्तनवः । **सप्त जिह्वा** ज्याला याभिस्सप्तसु रसनास्वदनाय स्वादयसि **सप्त ऋषयः** दर्शयित्र्यः प्रकाशशक्तयः । यद्वा - **सप्तर्षयो** मन्त्राः सप्त धिष्ण्यविषयाः । **सप्त होत्राः** होत्रादयो वषट्-कर्तारः । ते त्वामेकं **सप्तधा यजन्ति** । स त्वं तथेष्टः **सप्त योनीः** स्थानानि भूरादीनि सप्त कारणानि घृतेनाज्येन उदकेन वा फलभूतेन **आपृणस्व** आप्रीणय । **पृण** प्रीणने ॥
</details>

<details open><summary>विश्वास-प्रस्तुतिः</summary>

पुन॑रू॒र्जा नि व॑र्तस्व॒ पुन॑रग्न इ॒षाऽऽयु॑षा ।  
पुन॑र्नᳶ पाहि वि॒श्वतः॑  ॥
</details>

<details><summary>मूलम्</summary>

पुन॑रू॒र्जा नि व॑र्तस्व॒ पुन॑रग्न इ॒षाऽऽयु॑षा ।  
पुन॑र्नᳶ पाहि वि॒श्वतः॑  ॥
</details>

<details><summary>भट्टभास्करटीका</summary>

9अभितः पुरोडाशमाहुतीर्जुहोति पुरस्तादुपरिष्टाच्च - पनरूर्जेति द्वाभ्यां गायत्रीभ्याम् ॥ हे अग्ने ऊर्जा रसेन क्षीरादिना अस्मभ्यं देयेन सह निवर्तस्व पुनरुद्वासितोहमिति सञ्जातमन्युर्वा मय्युपेक्षां मा कार्षीः । इषा अन्नेन आयुषा च सह पुनार्निवर्तस्वेत्येव । उद्वासननिमित्ताच्च पापाद्विश्वतोस्मान्पुनः पाहि रक्ष ॥
</details>

<details open><summary>विश्वास-प्रस्तुतिः</summary>

स॒ह र॒य्या नि व॑र्त॒स्वाग्ने॒ पिन्व॑स्व॒ धार॑या ।  
वि॒श्वफ्स्नि॑या वि॒श्वत॒स्परि॑  ॥
</details>

<details><summary>मूलम्</summary>

स॒ह र॒य्या नि व॑र्त॒स्वाग्ने॒ पिन्व॑स्व॒ धार॑या ।  
वि॒श्वफ्स्नि॑या वि॒श्वत॒स्परि॑  ॥
</details>

<details><summary>भट्टभास्करटीका</summary>

10द्वितीया - हे अग्ने रय्या धनेन सह निवर्तस्व । 'उदात्तयणः' इति तृतीयाया उदात्तत्वम् । धारयानयाहुत्या एतदाहुतिहेतुकया वा वर्षधारया विश्वतस्परि विश्वस्य रक्षणीयस्य तृणधान्यलतापादपादेर्मूर्ध्नि पिन्वस्य सिञ्च । पिवि सेचने; इदित्त्वान्नुम् । 'पञ्चम्याः परावध्यर्थे' इति संहितायां सत्वम् । धारा विशेष्यते - विश्वप्स्न्या । प्सा भक्षणे । विश्वेन प्सानीया भक्षणीया विश्वं वा प्साति भक्षयति व्याप्नोतीति विश्वप्स्म् । 'श्वन्नुक्षन्' इत्यादौ कनिन्प्रत्ययान्तो निपात्यते निपातनसामर्थ्यादभीष्टस्वरसिद्धिः । 'ऋन्नेभ्यः' इति ङीप् ॥
</details>

<details open><summary>विश्वास-प्रस्तुतिः</summary>

लेक॒स्सले॑कस्सु॒लेक॒स्ते न॑ आदि॒त्या आज्य॑ञ्जुषा॒णा वि॑यन्तु ।
</details>

<details><summary>मूलम्</summary>

लेक॒स्सले॑कस्सु॒लेक॒स्ते न॑ आदि॒त्या आज्य॑ञ्जुषा॒णा वि॑यन्तु ।
</details>

<details><summary>भट्टभास्करटीका</summary>

11-13तृतीयमादधानस्य स्रुवाहुतिमन्त्राः - लेक इत्यादयः ॥ द्विपदा विच्छन्दसः, यजूंषि वा । एते लेकादयो नवादित्याः नः अस्माकमिदं आज्यं जुषाणाः प्रीणानाः वियन्तु पिबन्तु । लेकतिर्दर्शनकर्मा । सर्वैर्दृश्यते इति लेकः; द्रष्टव्यो वा । दर्शनेन प्रकाशात्मकेन सह वर्तते इति सलेकः । शोभनदर्शनस्सुलेकः । 'आद्युदात्तं द्व्यच्छन्दसि' इत्युत्तरपदाद्युदात्तत्वम् ।
</details>

<details open><summary>विश्वास-प्रस्तुतिः</summary>

केत॒स्सके॑तस्सु॒केत॒स्ते न॑ आदि॒त्या आज्य॑ञ्जुषा॒णा वि॑यन्तु।
</details>

<details><summary>मूलम्</summary>

केत॒स्सके॑तस्सु॒केत॒स्ते न॑ आदि॒त्या आज्य॑ञ्जुषा॒णा वि॑यन्तु।
</details>

<details><summary>भट्टभास्करटीका</summary>

कित ज्ञाने, सर्वैर्ज्ञायते इति केतः सर्वैरुपासनीयः । सकेतसुकेतौ गतौ ।
</details>

<details open><summary>विश्वास-प्रस्तुतिः</summary>

विव॑स्वा॒ꣳ॒ अदि॑ति॒र्देव॑जूति॒स्ते न॑ आदि॒त्या आज्य॑ञ्जुषा॒णा वि॑यन्तु ॥ [12]
</details>

<details><summary>मूलम्</summary>

विव॑स्वा॒ꣳ॒ अदि॑ति॒र्देव॑जूति॒स्ते न॑ आदि॒त्या आज्य॑ञ्जुषा॒णा वि॑यन्तु ॥ [12]
</details>

<details><summary>भट्टभास्करटीका</summary>

विवस्वान् दीप्तिमान् धनवान्वा । अदितिः अखण्डनीयः केनापि । देवजूतिः देवानामपि गतिः, देवैर्वा गन्तव्यः । दासीभारादित्वात्पूर्वपदप्रकृतिस्वरत्वम् । इदं तृतीयाधेयमग्न्याधेयमुपश्रयतीत्येके । पुनराधेयमित्यन्ये ॥

पञ्चमे तृतीयोनुवाकः ॥
</details>
