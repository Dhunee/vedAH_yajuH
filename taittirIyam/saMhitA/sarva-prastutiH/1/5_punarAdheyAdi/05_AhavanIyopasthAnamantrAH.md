+++
title = "०५ आहवनीयोपस्थानमन्त्राः"

+++


अग्निहोत्राङ्गस्याग्न्युपस्थानस्य मन्त्रा ब्राह्मणानि च।  

अग्निर्ऋषिः १ृ३ , ७-१२ गाय्त्री,
४ जगती
५ त्रिष्टुप्
६ अनुष्टुप्

अग्निर्ऋषिः

_______
<details><summary>भास्करोक्त-विनियोगः</summary>

अग्न्युपस्थानकाण्डं अग्न्यार्षम् ॥
1आहवनीयमुपतिष्ठते - उपप्रयन्त इति षड्भिः । 'षड्भिरुत्तराभिरुपतिष्ठते' इत्यादि ब्राह्मणम् । प्रथमा गायत्री ॥

</details>



<details><summary>Keith</summary>

The Reverence of the Fire
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/074/01_upaprayanto_adhvaraM.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/074/01_upaprayanto_adhvaraM.md"  newLevelForH1="5" includeTitle="false"> </div>  



<details open><summary>विश्वास-प्रस्तुतिः</summary>

अ॒स्य प्र॒त्नामनु॒ द्युतꣳ॑ शु॒क्रन्दु॑दुह्रे॒ अह्र॑यः ।  
पय॑स्सहस्र॒सामृषि᳚म्  ॥
</details>

<details><summary>मूलम्</summary>

अ॒स्य प्र॒त्नामनु॒ द्युतꣳ॑ शु॒क्रन्दु॑दुह्रे॒ अह्र॑यः ।  
पय॑स्सहस्र॒सामृषि᳚म्  ॥
</details>

<details><summary>भट्टभास्करटीका</summary>

2द्वितीया - अस्य प्रत्नामिति गायत्री ॥ अस्याग्नेः प्रत्नां पुरातनीं अनुद्युतम् । अनुद्युदिति दीप्तिनाम । सम्पदादिलक्षणः क्विप् । गोस्थानीयां दुदुह्रे दुहन्ति । छान्दसे लिटि 'इरयो रे' इति रे आदेशः ।अह्रयः अह्रियः अलज्जमाना ऋत्विजः । जिह्रतेः कर्तरि क्विप् । व्यत्ययेन ह्रस्वत्वम् । औणादिको वा डिप्रत्ययः । अह्नोतेर्वा क्रिन्प्रत्ययः । ज्ञातार उच्यन्ते । किं दुदुह्रे? शुक्रं सारं निर्मलं वा पयः उदकम् । दीप्तिर्विशेष्यते - सहस्रसां बहुनो धनस्य सनित्रीं सम्भक्त्रीं ऋषिं अर्षणिं दृष्टिम् । सनोतेः 'जनसनखन' इति विट्, 'विड्वनोः' इत्यात्वम् । तस्माद्वयमप्यनेनोपस्थानेन तां दुह्म इति ॥
</details>

<details open><summary>विश्वास-प्रस्तुतिः</summary>

अ॒ग्निर्मू॒र्धा दि॒वᳵ क॒कुत्पति॑ᳶ पृथि॒व्या अ॒यम् ।   
अ॒पाꣳ रेताꣳ॑सि जिन्वति ॥
</details>

<details><summary>मूलम्</summary>

अ॒ग्निर्मू॒र्धा दि॒वᳵ क॒कुत्पति॑ᳶ पृथि॒व्या अ॒यम् ।   
अ॒पाꣳ रेताꣳ॑सि जिन्वति ॥
</details>

<details><summary>भट्टभास्करटीका</summary>

3तृतीया - अग्निरिति गायत्री ॥ अयमग्निर्मूर्धा प्रधानभूतः दिवः द्युलोकस्य ककुत् उच्छ्रितः आत्मेत्यर्थः अर्यमात्मना दिवो मूर्धत्वेन वतत इति । अयमेव पृथिव्याः पतिः पाता; अग्निर्हि पृथिव्यात्मना वर्तते । सोयमपां रेतांसि कार्यभूतानि स्थावरजङ्गमाख्यानि माध्यमिकाग्निरूपेण जिन्वति वृष्ट्या तर्पयति । 'ऊडिदम्' इति षष्ठ्या उदात्तत्वम् । 'उदात्तयणः' इति पृथिव्याः ॥
</details>

<details open><summary>विश्वास-प्रस्तुतिः</summary>

अ॒यमि॒ह प्र॑थ॒मो धा॑यि धा॒तृभि॒र्होता॒ यजि॑ष्ठो अध्व॒रेष्वीड्यः॑ ।  
यमप्न॑वानो॒ भृग॑वो विरुरु॒चुर्वने॑षु चि॒त्रव्ँवि॒भुव॑व्ँवि॒शेवि॑शे  ॥
</details>

<details><summary>मूलम्</summary>

अ॒यमि॒ह प्र॑थ॒मो धा॑यि धा॒तृभि॒र्होता॒ यजि॑ष्ठो अध्व॒रेष्वीड्यः॑ ।  
यमप्न॑वानो॒ भृग॑वो विरुरु॒चुर्वने॑षु चि॒त्रव्ँवि॒भुव॑व्ँवि॒शेवि॑शे  ॥
</details>

<details><summary>भट्टभास्करटीका</summary>

4चतुर्थी - अयमिहेति जगती ॥ अयमग्निः प्रथमः प्रधानभूतः धायि धार्यतेस्माभिः धातृभिः धारणाय यतमानैः होता आह्वाता देवानां यजिष्ठः यष्टृतमः । मनुष्यहोतॄनपेक्ष्य प्रकर्षः । यष्टृशब्दात् 'तुश्छन्दसि' इतीष्ठनि 'तुरिष्ठेमे यस्सु' इति टिलोपः । अध्वरेषु यज्ञेषु ईड्यः स्तुत्यः । 'ईडवन्द' इत्याद्युदात्तत्वम् । अयमित्युक्तम्; कीदृशोयमित्याह - यं चित्रं चायनीयं विभुवं व्याप्तिमन्तम् । तन्वादित्वादुवङ् । भृगवः विरुरुचुः विविधं रोचयामासुः । ण्यन्ताल्लिटि 'बहुलमन्यत्रापि' इति णिलुक् । कीदृशाः अप्नवानः अप्न इति कर्मनाम तद्वन्तः । 'छन्दसीवनिपौ' इति मत्वर्थीयो वनिप् । यद्वा - अप्नवानो भृगुविशेषः । यथाहुः -'भार्गवच्यावनाप्नवानौर्वजामदग्न्य' इति । व्यत्ययेनैकवचनम् । विरुरुचुः वनेषु आश्रमेषु । किमर्थं? विशेविशे मनुष्यायमनुप्याय सर्वो मनुष्योभ्युदयेन युज्येतेति । यद्वा - विभक्तिव्यत्ययः; विशिविशि व्याप्तवन्तमिति । 'सावेकाचः' इति विश इति चतुर्थ्या उदात्तत्वम् । अयमेवं महानुभावो अस्मान्मृडयत्विति शेषः ॥
</details>

<details open><summary>विश्वास-प्रस्तुतिः</summary>

उ॒भा वा॑मिन्द्राग्नी आहु॒वध्यै᳚ [17] उ॒भा राध॑सस्स॒ह मा॑द॒यध्यै᳚ ।  
उ॒भा दा॒तारा॑वि॒षाꣳ र॑यी॒णामु॒भा वाज॑स्य सा॒तये॑ हुवे वाम्  ॥
</details>

<details><summary>मूलम्</summary>

उ॒भा वा॑मिन्द्राग्नी आहु॒वध्यै᳚ [17] उ॒भा राध॑सस्स॒ह मा॑द॒यध्यै᳚ ।  
उ॒भा दा॒तारा॑वि॒षाꣳ र॑यी॒णामु॒भा वाज॑स्य सा॒तये॑ हुवे वाम्  ॥
</details>

<details><summary>भट्टभास्करटीका</summary>

5उभा वामिति पञ्चमी - प्रथमे प्रश्ने पठिता व्याख्याता च ॥

  - उ॒भा वा॑मिन्द्राग्नी आहु॒वध्या॑ उ॒भा राध॑सस्स॒ह मा॑द॒यध्यै᳚ ।  
  उ॒भा दा॒तारा॑वि॒षाꣳ र॑यी॒णामु॒भा वाज॑स्य सा॒तये॑ हुवे वाम् ॥
   - टीका) 'प्रजापतिः प्रजा असृजत तास्सृष्टा इन्द्राग्नी अपागूहताम्' (तै.सं. 2.2.1) इति प्रश्ने काम्या इष्टय आम्नाताः । तत्र 'ऐन्द्राग्नमेकादशकपालं निर्वपेत्प्रजाकामः' । इति प्रथमा । तस्यामियं पुरोनुवाक्या - उभा वामिन्द्राग्नी इति त्रिष्टुप्चतुष्पदा ॥   
  अयं च सर्वोऽनुवाको वैश्वदेवकाण्डम् । हे इन्द्राग्नी वां उभा उभौ । द्वितीयाद्विवचनस्य 'सुपां सुलुक्' (पा.सू. 7.1.39) इत्याकारः 'एकादेश उदात्तेनोदात्तः' (पा.सू. 8.2.5) इत्युदात्तत्वमेकादेशस्य । हुव इति वक्ष्यमाणेन सम्बन्धः, युवां आह्वयामि ।  
   किमर्थं ? - आहुवद्ध्यै आभिमुख्येन होतुं आहुतिप्रदानेनाराधयितुम् । जुहोतेः 'तुमर्थे सेसेनसेऽसेन्क्सेक्सेनध्यैअध्यैन्कध्यैकध्यैन्शध्यैशध्यैन्तवैतवेङ्तवेनः' (पा.सू. 3.4.9) इति कध्यैप्रत्ययः । किञ्च - राधः ओदनं हविर्लक्षणम् । 'सुपां सुपो भवन्ति' (पा.भा. 7.1.39) इति तृतीयार्थे षष्ठी, हेतौ वा पञ्चमी । उभा युवां सहैव यौगपद्येनैव नैकैकश्येन राधसा मादयद्ध्यै मादयितुं सहैव तर्पयितुं वा आह्वयामि । मदेर्ण्यन्तात्तेनैव सूत्रेण (पा.सू. 3.4.9) शध्यै प्रत्ययः सार्वधातुकत्वाण्णिलोपो (पा.सू. 6.4.51) न क्रियते ।  
   अनयोरेवाह्वाने कारणमाह - युवामेव ह्युभौ इषां अन्नानां रयीणां धनानां क्षेत्रपुत्रपश्वादीनां दातारौ । 'सावेकाचः' (पा.सू. 6.1.168) इति 'नामन्यतरस्याम्' (पा.सू. 6.1.177) इति च षष्ठीबहुवचनस्योदात्तत्वम् । तस्माद्वाजस्यान्नस्य सातये लाभाय । 'ऊतियूति' (पा.सू. 3.3.97) इत्यादिना उदात्तः क्तिन्निपातितः, 'जनसनखनां सञ्झलोः' (पा.सू. 6.4.42) इत्यात्वम् । तौ तादृशौ उभौ युवां हुवे आह्वयामि । ह्वयतेः 'बहुळं छन्दसि' (पा.सू. 2.4.73) इति शपो लुक्, 'ह्वस्सम्प्रसारणम्' (पा.सू. 6.1.32), 'अभ्यस्तस्य च' (पा.सू. 6.1.33), 'बहुळं छन्दसि' (पा.सू. 6.1.34) इति सम्प्रसारणम् ॥   

इन्द्राग्नी उभौ युवां, द्वितीयाद्विवचनम् । आहुवे आह्वयामि । किमर्थं? आहुवध्यै आभिमुख्येन होतुं उपस्थानेनाराधयितुमित्यर्थः । इह जुहोतिस्स्तुतिकर्मा ।   
किञ्च - राधसः रायो धनं हविर्लक्षणं स्तुतिर्वा । तृतीयार्थे षष्ठी । हेतौ वा पश्चमी । उभौ युवां सहैव नैकैकशः राधसः मादयध्यै मादयितूं सहैव तर्पयितुमाह्वयामि । अनयोरेवाह्वाने हेतुमाह - उभेति । युवामेव ह्युभौ इषामन्नानां रयीणां धनानां क्षेत्रपुत्रपश्वदीनां दातारौ । तस्माद्वाजस्यान्नस्य सातये लाभाय प्राप्त्यै तादृशावुभौ वां युवां हुवे आह्वयामि स्तौमि ॥
</details>

<details open><summary>विश्वास-प्रस्तुतिः</summary>

अ॒यन्ते॒ योनि॑र्ऋ॒त्वियो॒ यतो॑ जा॒तो अरो॑चथाः ।  
तञ्जा॒नन्न॑ग्न॒ आ रो॒हाथा॑ नो वर्धया र॒यिम् ॥
</details>

<details><summary>मूलम्</summary>

अ॒यन्ते॒ योनि॑र्ऋ॒त्वियो॒ यतो॑ जा॒तो अरो॑चथाः ।  
तञ्जा॒नन्न॑ग्न॒ आ रो॒हाथा॑ नो वर्धया र॒यिम् ॥
</details>

<details><summary>भट्टभास्करटीका</summary>

6अथ षष्ठी - अयं त इत्यनुष्टुप् ॥ हे अग्ने अयं ते तव योनिः कारणं गार्हपत्य उच्यते नात्रारणिः । ऋत्वियः ऋतुः प्राप्तोस्येति । 'छन्दसि घस्' इति घस् । ऋतावृताविज्यत इत्यर्थः । यतस्त्वं जातोऽरोचथाः दीप्यसे । छान्दसो लङ् । तं योनिं जानन् त्वं ममायं योनिरित्यवगच्छन् आरोह । आश्रय मा कदाचिदपि मुचः । अथ नोस्माकं रयिं धनं वर्धय । सांहितिकं दीर्घत्वं छान्दसं । 'निपातस्य च' इत्यथशब्दस्य ॥

  -  अथ द्वितीयामाह— अयं ते योनिरिति।   हेऽग्नेऽयमिष्टाकारूपः पदार्थस्ते तव योनिरुत्पत्तिहेतुः, ऋत्विय ऋतुकालीनस्त्रीपुरुषसंगमतुल्य इति।   यतो योनेरिष्टकारूपाज्जात उत्पन्नसत्व-मरोचथा दीप्तिमानसि, तं तथाविधं योनिमिष्टकारूपं जानन्नवगच्छन्सन्नारोह प्राप्नुहि ।   अथानन्तरं नोऽस्माकं रयिं धनं वर्धय।  

  - 41 अथ द्वितीया - अयं ते योनिरिति ॥ एषा च 'उप प्रयन्तः' इत्यत्र व्याख्याता । हे अग्ने! अयं ते तव ऋत्वियः ऋतुप्रायप्राप्तो योनिः कारणं यतो जातः त्वं अरोचथाः तं जानन् आत्माधिकारं विद्वान् आरोह अथ आरुह्य च नः अस्माकं रयिं वर्धय इति ॥

  - अथाष्टमीमाह– अयं ते योनिरिति।   हेऽग्ने योऽयमिष्टकाचितिरूपप्रदेशस्ते तव योनिः स्थानं, यतो यस्या इष्टकाचितेर्जात उत्पन्नस्त्वमरोचथा दीप्तो भवति, तं योनिं जानन्स्वकीयत्वेनावगच्छन्नारोह।   अथानन्तरं नोऽस्माकं रयिं धनं वर्धय।
</details>

<details open><summary>विश्वास-प्रस्तुतिः</summary>

अग्न॒ आयूꣳ॑षि पवस॒ आ सु॒वोर्ज॒मिष॑ञ्च नः ।  
आ॒रे बा॑धस्व दु॒च्छुना᳚म्  ॥
</details>

<details><summary>मूलम्</summary>

अग्न॒ आयूꣳ॑षि पवस॒ आ सु॒वोर्ज॒मिष॑ञ्च नः ।  
आ॒रे बा॑धस्व दु॒च्छुना᳚म्  ॥
</details>

<details><summary>भट्टभास्करटीका</summary>

7अथ सप्तम्याद्याष्षडपि गायत्र्यः व्याख्याताश्च 'त्वमग्ने रुद्रः' इत्यत्र ।

- [ 'अग्नये पवमानाय पुरोडाशमष्टाकपालं निर्वपेदग्नये पावकायाग्नये शुचये ज्योगामयावी' इत्यस्ति त्रिहविष्कोष्टिः । तत्राग्नये पवमानायेत्यस्य पुरोनुवाक्या - अग्न आयूंषीति गायत्री ॥   
हे अग्ने आयूंषि जीवनान्यन्नानि वास्मदीयानि त्वं खलु पवसे शोधयसि, यथा वर्धन्ते, यथा वा न क्षीयन्ते । अत ऊर्जं रसं क्षीरादिकमिषमन्नं चास्मभ्यमासुव आभिमुख्येन सुव प्रेरय उत्पादयेत्यर्थः । आरे दूरे नीत्वा बाधस्व बाधय नाशय दुच्छुनामुपद्रवं ज्योगामयावित्वलक्षणम् । 'उत यदीतासुर्भवति जीवत्येव' `इति ब्राह्मणम् ॥]


सप्तमी - हे अग्ने आयूंषि जीवनानि अन्नानि वा जीवितकाल इति अस्मदीयान्यायूंषि जविच्छरीरवृत्तिसाधनानि पवसे पवस्व शोधय निर्दोषाणि देहि यथा वर्धन्ते यथा च न क्षीयन्ते य[त]था ऊर्जं रसं क्षीरादिकं रसं इषमन्नं च नः अस्मभ्यं आसुव अनुजानीहि आभिमुख्येनोत्पादय । आरे दूरेण बाधस्व अपगमय दुच्छुनां अलक्ष्मीम् ॥
</details>

<details open><summary>विश्वास-प्रस्तुतिः</summary>

अग्ने॒ पव॑स्व॒ स्वपा॑ अ॒स्मे वर्च॑स्सु॒वीर्य᳚म् ।  
दध॒त्पोषꣳ॑ र॒यिं [18]  मयि॑ ॥
</details>

<details><summary>मूलम्</summary>

अग्ने॒ पव॑स्व॒ स्वपा॑ अ॒स्मे वर्च॑स्सु॒वीर्य᳚म् ।  
दध॒त्पोषꣳ॑ र॒यिं [18]  मयि॑ ॥
</details>

<details><summary>भट्टभास्करटीका</summary>

8अष्टमी - हे अग्ने स्वपाः शोभनकर्मा त्वम् । अस्मे अस्मभ्यं सुवीर्यं शोभनवीर्ययुक्तं पुत्रादिकं वर्चो बलमन्नं वा पवस्व शोधय । मयि पोषं पुष्टिं अभित[भिमत]वृद्धिं रयिं धनं च दधत् स्थापयन् ॥

  - [ तत्रैव याज्या - अग्ने पवस्वेति गायत्री ॥ हे अग्ने स त्वं पवस्व स्वपाः शोभनकर्मा । 'सोर्मनसी अलोमोषसी' इत्युत्तरपदाद्युदात्तत्वम् । अस्मे अस्मभ्यम् । 'सुपां सुलुक्' इति शेआदेशः । वर्चः बलं, सुवीर्यं शोभनवीर्ययुक्तं पवस्व शोधय वर्धय । 'वीरवीर्यौ च' इत्युत्तरपदाद्युदात्तत्वम् । अग्ने इत्यस्याविद्यमानत्वात् पवस्वेति न निहन्यते । किं कुर्वन्नित्याह - पोषं पुष्टिं रयिं धनं च मयि दधत् धारयन् स्थापयन् वर्चो मे धेहीति । 'अभ्यस्तानामादिः' इत्याद्युदात्तत्वम् । 'यदग्नये पवमानाय निर्वपति पुनात्येवैनम्' `इति ब्राह्मणम् ॥
</details>

<details open><summary>विश्वास-प्रस्तुतिः</summary>

अग्ने॑ पावक रो॒चिषा॑ म॒न्द्रया॑ देव जि॒ह्वया᳚ ।  
आ दे॒वान् व॑ख्षि॒ यख्षि॑ च  ॥
</details>

<details><summary>मूलम्</summary>

अग्ने॑ पावक रो॒चिषा॑ म॒न्द्रया॑ देव जि॒ह्वया᳚ ।  
आ दे॒वान् व॑ख्षि॒ यख्षि॑ च  ॥
</details>

<details><summary>भट्टभास्करटीका</summary>

9नवमी - हे अग्ने पावक शोधक रोचिषा रोचमानया मन्द्रया मदयित्र्या हर्षणशीलया जिह्वया हे देव क्रीडादियुक्त देवानिहावह च यज च ॥

  - [अग्नये पावकायेत्यस्य पुरोनुवाक्या - अग्ने पावकेति गायत्री ॥ हे अग्ने पावक शोधक । 'नामन्त्रिते समानाधिकरणे' इति पूर्वस्याविद्यमानवत्त्वनिषेधात्परमामन्त्रितं निहन्यते । रोचिषा रोचनशीलया मन्द्रया श्लक्ष्णया मदनशीलया वा हे देव जिह्वया त्वदीयया वाचा वा देवानावक्षि आवह आह्वय यक्षि च यज च । उभयत्रापि लेटि 'बहुलं छन्दसि' इति शपो लुक्, तिङः परत्वाद्यक्षीति न निहन्यते, 'चादिषु च' इति द्वितीया तिङ्विभक्तिर्न निहन्यते । इष्ट्वा च देवान्यजमानस्य अभिमतं रसं सम्पादयेति भावः । 'पूत एवास्मिन्नन्नाद्यं दधाति' ` इति च ब्राह्मणम् ॥]
</details>

<details open><summary>विश्वास-प्रस्तुतिः</summary>

स न॑ᳶ पावक दीदि॒वोऽग्ने॑ दे॒वाꣳ इ॒हाऽऽव॑ह ।  
उप॑ य॒ज्ञꣳ ह॒विश्च॑ नः  ॥
</details>

<details><summary>मूलम्</summary>

स न॑ᳶ पावक दीदि॒वोऽग्ने॑ दे॒वाꣳ इ॒हाऽऽव॑ह ।  
उप॑ य॒ज्ञꣳ ह॒विश्च॑ नः  ॥
</details>

<details><summary>भट्टभास्करटीका</summary>

10दशमी - हे अग्ने पावक दीदिवः अस्मदर्थं दीप्यमान त्वं इहास्मिन् कर्मणि देवानावह । नः अस्माकं च हविः उपयज्ञं यज्ञस्य समीपं प्रापय । यद्वा - नः अस्माकमिमं यज्ञं च हविश्चाग्निहोत्रलक्षणं उपवह देवेभ्यः स त्वमुपहर देवान्प्रापयेत्यर्थः ॥

  -  [ तत्रैव याज्या - स नः पावकेति गायत्री ॥ हे अग्ने पावक शोधक दीदिवः दीप्यमानः । 'छन्दसि लुङ्लङ्लिटः' इति दिवेर्लिट् 'क्वसुश्च' इति क्वसुरादेशः, 'वस्वेकाजाद्घसाम्' इति नियमादिडभावः, वलि लोपः, तुजादित्वादभ्यासस्य दीर्घ', 'उगिदचाम्' इति नुम्, 'मतुवसोः' इति रुत्वम् । स त्वं नः अस्माकमिहास्मिन्कर्मणि देवानावह । आहूय च नः अस्माकमिमं यज्ञं च हविश्च उपावह देवेभ्य उपहर देवान्प्रापयेत्वर्थः । देवानित्यस्व नकारस्य संहितायां पूर्ववद्रुत्वानुनासिकानुस्वाराः ॥ ]
</details>

<details open><summary>विश्वास-प्रस्तुतिः</summary>

अ॒ग्निश्शुचि॑व्रततम॒श्शुचि॒र्विप्र॒श्शुचि॑ᳵ क॒विः ।  
शुची॑ रोचत॒ आहु॑तः  ॥
</details>

<details><summary>मूलम्</summary>

अ॒ग्निश्शुचि॑व्रततम॒श्शुचि॒र्विप्र॒श्शुचि॑ᳵ क॒विः ।  
शुची॑ रोचत॒ आहु॑तः  ॥
</details>

<details><summary>भट्टभास्करटीका</summary>

11एकादशी - अयमग्निश्शुचिव्रततमः स्वयमेव तावत् शुद्धसत्कर्मतमः विप्रत्वान्मेधावित्वाच्च शुचिः । कवित्वात्क्रान्तदर्शनत्वाच्च शुचिः; वशीकृतवाङ्मयत्वाद्वा । एवं सर्वात्मना आहुतः शास्त्रोक्तवर्त्मनाऽस्माभिराहुतः प्रतीतहविर्लक्षणोयं रोचते तेजिष्ठो भवति ॥

  - [ 'अग्नये शुचये' इत्यस्य पुरोनुवाक्या - अग्निश्शुचिव्रततम इति गायत्री ॥ अयमग्निस्स्वयमेव तावत् शुचिव्रततमः शुद्धकर्मतमः शुद्धान्नतमो वा । अग्नित्वादेव सर्वमेतत्सम्बन्धि शुद्धमित्यर्थः । किञ्च - यस्मादयं विप्रः मेधावी ब्राह्मणो वा ततोपि शुचिश्शुद्धः; तदस्य द्वितीयं शुद्धिकारणमित्यर्थः । किञ्च - यतश्चायं कविः क्रान्तदर्शनः वशीकृतवाङ्मयो वा ततश्च शुचिश्शुद्धः ; तृतीयमिदं शुद्धिकारणम् । अथ चतुर्थमुच्यते - यस्मादयमाहुतः मर्यादया शास्त्रोक्तविधिना हुतस्ततोपि हेतोरिदानीं शुचिर्भूत्वा रोचते । 'गतिरनन्तरः' इति पूर्वपदप्रकृतिस्वरत्वं ॥]
</details>

<details open><summary>विश्वास-प्रस्तुतिः</summary>

उद॑ग्ने॒ शुच॑य॒स्तव॑ शु॒क्रा भ्राज॑न्त ईरते ।  
तव॒ ज्योतीꣳ॑ष्य॒र्चयः॑  ॥
</details>

<details><summary>मूलम्</summary>

उद॑ग्ने॒ शुच॑य॒स्तव॑ शु॒क्रा भ्राज॑न्त ईरते ।  
तव॒ ज्योतीꣳ॑ष्य॒र्चयः॑  ॥
</details>

<details><summary>भट्टभास्करटीका</summary>

12द्वादशी - हे अग्ने तव शुचयः तेजांसि शुक्राः निर्मलाः भ्राजन्तः दीप्यमानाः उदीरते उद्गच्छन्ति तवैव स्वभूतानि सर्वाण्यादित्यादीनि ज्योतींषि । अर्चयः अर्चयितारः यागादिभिराराधयितारः ज्योतींषि भवन्ति ज्योतीरूपास्सम्पद्यन्ते । एवम्महानुभावस्त्वमस्मदभिमतं क्षिप्रं प्रयच्छेति भावः ॥

  - [ तत्रैव याज्या - उदग्ने इति गायत्री ॥ हे अग्ने तव शुक्रास्तेजोविशेषाः शुचयश्शुद्धाः भ्राजन्तो दीप्यमानाः । व्यत्ययेन परस्मैपदम् । उदीरते उद्गच्छन्ति । ईर गतौ आदादिकः अनुदात्तेत् 'आत्मनेपदेष्वनतः' इत्यदादेशः । किञ्च – तवैव स्वभूतानि सर्वाणि तानि ज्योतींषि अर्चयः अर्चिषश्च त्वदीया एव । यद्वा - तवार्चयः अर्चयितारः यागादिभिराराधयितारः ज्योतींषि भवन्ति ज्योतीरूपास्सम्पद्यन्ते । अर्चेर्ण्यन्तात् 'अच इः' इतीप्रत्ययः । यत एवं महाप्रभावस्त्वं तस्मादस्मदभिमतं शीघ्रं सम्पादयेति भावः ॥]
</details>

<details open><summary>विश्वास-प्रस्तुतिः</summary>

आ॒यु॒र्दा अ॑ग्ने॒ऽस्यायु॑र्मे [19]  दे॒हि ।
</details>

<details><summary>मूलम्</summary>

आ॒यु॒र्दा अ॑ग्ने॒ऽस्यायु॑र्मे [19]  दे॒हि ।
</details>

<details><summary>भट्टभास्करटीका</summary>

13तत्राहवनीयमेवोपतिष्ठते - आयुर्दा इति ॥ हे अग्ने त्वमायुर्दाः आयुषोन्नस्य जीवितस्य वा दातासि तस्मादायुर्मे देहि । एरवमुत्तरत्रापि द्रष्टव्यम् ।
</details>

<details open><summary>विश्वास-प्रस्तुतिः</summary>

व॒र्चो॒दा अ॑ग्नेऽसि॒ वर्चो॑ मे देहि ।
</details>

<details><summary>मूलम्</summary>

व॒र्चो॒दा अ॑ग्नेऽसि॒ वर्चो॑ मे देहि ।
</details>

<details><summary>भट्टभास्करटीका</summary>

वर्चो बलं दीप्तिर्वा ।
</details>

<details open><summary>विश्वास-प्रस्तुतिः</summary>

तनू॒पा अ॑ग्नेऽसि त॒नुव॑म्मे पा॒हि ।
</details>

<details><summary>मूलम्</summary>

तनू॒पा अ॑ग्नेऽसि त॒नुव॑म्मे पा॒हि ।
</details>

<details><summary>भट्टभास्करटीका</summary>

तनूनां शरीराणां पाता तनूपाः । सर्वत्र 'आतो मनिन्' इति विच् ।
</details>

<details open><summary>विश्वास-प्रस्तुतिः</summary>

अग्ने॒ यन्मे॑ त॒नुवा॑ ऊ॒नन्तन्म॒ आ पृ॑ण ।
</details>

<details><summary>मूलम्</summary>

अग्ने॒ यन्मे॑ त॒नुवा॑ ऊ॒नन्तन्म॒ आ पृ॑ण ।
</details>

<details><summary>भट्टभास्करटीका</summary>

हे अग्ने ऊनं विकलीभूतं छिन्नं भिन्नं ॥ यन्मे तनुवाः तन्वा ऊनं तन्मे त्वां भजमानस्य आपृण आपूरय । यद्वा - यन्मे तन्वाः तनुस्थानीयानां प्रजानां पशूनां ऊनं तदापूरय । पृण प्रीणने अत्रापूरणे वर्तते । तन्वादीनां छन्दसि बहुलम्' इत्युवङादेशः ॥
</details>

<details open><summary>विश्वास-प्रस्तुतिः</summary>

चित्रा॑वसो स्व॒स्ति ते॑ पा॒रम॑शी॒य ।
</details>

<details><summary>मूलम्</summary>

चित्रा॑वसो स्व॒स्ति ते॑ पा॒रम॑शी॒य ।
</details>

<details><summary>भट्टभास्करटीका</summary>

14रात्रिमुपतिष्ठते - चित्रावसो इति ॥ चित्राः नानारूःपाः चायनीया वा । वसवो वसून्यावसनानि वस्तारो वा यस्यां सा चित्रावसुः रात्रिः । सांहितिकं दीर्घत्वम् । त्वयि वसन्ति सर्वेपि सुखेन अतोहम्पि ते तव पारं समाप्तिं व्युष्टिं स्वस्ति अविनाशेन सुखेन अशीय प्राप्नुयां त्वत्प्रमोदेन । अश्नोतेर्लिङि शपो लुक् ॥
</details>

<details open><summary>विश्वास-प्रस्तुतिः</summary>

इन्धा॑नास्त्वा श॒तꣳ हिमा᳚ द्यु॒मन्त॒स्समि॑धीमहि ।
</details>

<details><summary>मूलम्</summary>

इन्धा॑नास्त्वा श॒तꣳ हिमा᳚ द्यु॒मन्त॒स्समि॑धीमहि ।
</details>

<details><summary>भट्टभास्करटीका</summary>

15आहवनीये समिधमादधाति - इन्धाना इति सप्तपदया शक्वर्या ॥ हे अग्ने इन्धानाः ज्वलन्तः । 'विभाषा वेण्विन्धानयोः' इत्याद्युदात्तत्वम् । शतं हिमाः संवत्सरान् हेमन्तान्वा । हिमा इति ऋतोस्स्त्रीलिङ्गत्वं वर्षा इति [इति वत्] । वर्षशतेन शतं हेमन्ता भवन्तीति वर्षमेवाशंसितम् । शिशिरे शीतेन हेमन्ते प्रजानां पीडनात् तेन लक्ष्यते संवत्सरः । यदा हिमशब्देन हेमन्तऋतुर्लक्ष्यते स च मत्वर्थीयाच्प्रत्ययान्तः स स्त्रियां वर्तते । द्युमन्तः दीप्तिमन्तः । 'ह्रस्वनुड्भ्याम्' इति मतुप उदात्तत्वम् । समि धीमहि सम्यक् दीपयामः त्वामिन्धाना वयमपि द्युमन्तस्समिधीमहि । पूर्ववच्छपो लुक्।
</details>

<details open><summary>विश्वास-प्रस्तुतिः</summary>

वय॑स्वन्तो वय॒स्कृत॒य्ँयश॑स्वन्तो यश॒स्कृतꣳ॑ सु॒वीरा॑सो॒ अदा᳚भ्यम् ।  
</details>

<details><summary>मूलम्</summary>

वय॑स्वन्तो वय॒स्कृत॒य्ँयश॑स्वन्तो यश॒स्कृतꣳ॑ सु॒वीरा॑सो॒ अदा᳚भ्यम् ।  
</details>

<details><summary>भट्टभास्करटीका</summary>

ततश्च त्वत्प्रसादाद्वयस्वन्तोन्नवन्तो वयमायुष्मन्तो वा; वयोनामायुषोंशः । वयस्कृतं वयस्कर्तारं संपूर्णवयसो दातारं त्वाम् । 'अतः कृकमि' इति सत्वम् । यशस्वन्तः सत्कीर्तिमन्तो वयं त्वत्समाराधनेन त्वां यशस्कृतम् । गतम् । सुवीरासः कल्याणपुत्रादिका वयम् । 'आज्जसेरसुक्' । 'वीरवीर्यौ च' इत्युत्तरपदाद्युदात्तत्वम् । अदाभ्यं अनुपहिंसितं बाधितुमशक्यं त्वां सपत्नदम्भनं सपत्नानां अनिष्टानां विनाशयितारं स्वयं केन चिदप्यदाभ्यम् । दभिः प्रकृत्यन्तरमस्तीत्याहुः । अतो ण्यत् ।
</details>

<details open><summary>विश्वास-प्रस्तुतिः</summary>

अग्ने॑ सपत्न॒दम्भ॑न॒व्ँवर्षि॑ष्ठे॒ अधि॒ नाके᳚ ॥
</details>

<details><summary>मूलम्</summary>

अग्ने॑ सपत्न॒दम्भ॑न॒व्ँवर्षि॑ष्ठे॒ अधि॒ नाके᳚ ॥
</details>

<details><summary>भट्टभास्करटीका</summary>

वर्षिष्ठे वृद्धतमे नाके सुखैकरूपे अस्मिन् स्थाने स्वर्गसदृशे अधि उपरि त्वामिन्धाना वयमीदृशा भूयास्मेति । प्रियस्थिरादिना वृद्धशब्दस्य वर्षादेशः ॥
</details>

<details open><summary>विश्वास-प्रस्तुतिः</summary>

सन्त्वम॑ग्ने॒ सूर्य॑स्य॒ वर्च॑साऽगथा॒स्समृषी॑णाꣳ स्तु॒तेन॒ सम्प्रि॒येण॒ धाम्ना᳚ ।  
त्वम॑ग्ने॒ सूर्य॑वर्चा असि॒ सम्मामायु॑षा॒ वर्च॑सा प्र॒जया॑ सृज ॥ [20]  
</details>

<details><summary>मूलम्</summary>

सन्त्वम॑ग्ने॒ सूर्य॑स्य॒ वर्च॑साऽगथा॒स्समृषी॑णाꣳ स्तु॒तेन॒ सम्प्रि॒येण॒ धाम्ना᳚ ।  
त्वम॑ग्ने॒ सूर्य॑वर्चा असि॒ सम्मामायु॑षा॒ वर्च॑सा प्र॒जया॑ सृज ॥ [20]  
</details>

<details><summary>भट्टभास्करटीका</summary>

16पुनरुपतिष्ठते - सं त्वमग्न इति । इयं जगती वृद्धपदा ॥ हे अग्ने त्वं सूर्यस्य वर्चसा दीप्त्या समगथाः सङ्गच्छसे । छान्दसो लुङ्, 'समो गमृच्छि' इत्यात्मनेपदम् 'मन्त्रे घस' इति च्लेर्लुक्, 'वागमः' इति सिचः कित्त्वम् । ऋषीणां मन्त्रद्रष्टॄणां मन्त्राणां वा स्तुतेन स्तुत्या च समगथाः इत्येव । प्रियेण च धाम्ना स्थानेनाहवनीयेन समगथाः सम्पृक्तोसि । यस्मादेवं तस्मात् हे अग्ने त्वं सूर्यवर्चाः सूर्येण तुल्यतेजा असि । यद्वा - सूर्यस्य वर्चस्त्वमसि । स त्वं मां त्वाम्प्रपन्नमायुषा शतायुष्ट्वेन वर्चसा प्रजया च सत्पुत्रपौत्रादिपरम्परया संसृज सङ्गमय ॥

इति पञ्चमे अग्न्युपस्थानन्नाम पञ्चमोनुवाकः ॥  
</details>
