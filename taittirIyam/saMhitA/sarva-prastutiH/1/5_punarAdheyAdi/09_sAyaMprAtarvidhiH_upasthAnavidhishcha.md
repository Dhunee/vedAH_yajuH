+++
title = "०९ सायंप्रातर्विधिः, उपस्थानविधिश्च"

+++
पूर्वोक्ताग्न्युपस्थानस्य अग्निहोत्राङ्गत्वविधायकम् अग्निहोत्रब्राह्मणम्

अग्निर्ऋषिः


<details><summary>मूलम् (संयुक्तम्)</summary>

अ॒ग्नि॒हो॒त्रञ्जु॑होति॒ यदे॒व किञ्च॒ यज॑मानस्य॒ स्वन्तस्यै॒व तद्रेत॑स्सिञ्चति प्र॒जन॑ने प्र॒जन॑न॒ꣳ॒ हि वा अ॒ग्निरथौष॑धी॒रन्त॑गता दहति॒ तास्ततो॒ भूय॑सी॒ᳶ प्रजा॑यन्ते 
</details>

<details open><summary>विश्वास-प्रस्तुतिः</summary>

अ॒ग्नि॒हो॒त्रञ्जु॑होति॒ यदे॒व किञ्च॒ यज॑मानस्य॒ स्वन्तस्यै॒व तत् ।
</details>

<details><summary>मूलम्</summary>

अ॒ग्नि॒हो॒त्रञ्जु॑होति॒ यदे॒व किञ्च॒ यज॑मानस्य॒ स्वन्तस्यै॒व तत् ।
</details>

<details><summary>भट्टभास्करटीका</summary>

1अथाग्निहोत्रब्राह्मणमग्न्यार्षेयम् । तत्र 'अग्निहोत्रं जुहोति' इति विधिः । अस्त्ययमग्निहोत्रशब्दः कर्मणो नाम - हूयतेस्मिन्निति होत्रम् । 'हुयामाश्रुवसि' इत्यादिना ष्ट्रक्प्रत्ययः, षष्ठीसमासान्तोदात्तत्वम् । यथा - 'असंस्थितो वा एष यज्ञः । यदग्निहोत्रम्' इति । अग्नेर्हविषो नाम - हूयते इति होत्रमिति, यथा 'अहरहर्यजमानस्स्वयमग्निहोत्रं जुहुयात्' इति । ब्राह्मणं च भवति 'तुभ्यमेवेदं हूयातै' इत्यादि । अस्ति गोर्नामयथा 'अग्नेर्हुतादजनीति । तदग्निहोत्रस्य' इत्यादि । अग्नेर्होमः अग्निहोत्रं, तदर्था गौरभेदेनोच्यते 'गौर्वा अग्निहोत्रम्' इति, 'अग्निहोत्री वत्सम्' इत्यादि । गौरादिलक्षणो ङीष् द्रष्टव्यः । तत्र हविर्वाचिन इह ग्रहणम् ।  

अयमर्थः - विशिष्टकालमन्त्रप्रयोज्यमग्निहोत्राख्यं हविर्जुहुयादिति । यदेव किञ्च यत्किञ्चिदपि पयो वा दधि वा यवागूं वा जुहोति द्रव्यं तत्तस्यैव यजमानस्य स्वमविनष्टमेव तिष्ठति तं च न मुञ्चति ।
</details>

<details open><summary>विश्वास-प्रस्तुतिः</summary>

रेत॑स्सिञ्चति प्र॒जन॑ने ।
</details>

<details><summary>मूलम्</summary>

रेत॑स्सिञ्चति प्र॒जन॑ने ।
</details>

<details><summary>भट्टभास्करटीका</summary>

ननु दग्धमविनष्टं तिष्ठतीत्यसमीचीनम् । तत्राह - रेत इत्यादि । सदृशप्रधानो निर्देशः । यथा प्रजनने योनौ रेतास्सिक्तमविनष्टं तिष्ठति तत्सदृशमिदमिति जानीयादित्यर्थः । प्रजायन्ते प्रजा अस्मिन्निति प्रजननम् । 'करणाधिकरणयोश्च' इत्यधिकर्णे ल्युट् ।
</details>

<details open><summary>विश्वास-प्रस्तुतिः</summary>

प्र॒जन॑न॒ꣳ॒ हि वा अ॒ग्निः ।
</details>

<details><summary>मूलम्</summary>

प्र॒जन॑न॒ꣳ॒ हि वा अ॒ग्निः ।
</details>

<details><summary>भट्टभास्करटीका</summary>

अथाग्नेः प्रजननत्वं समर्थयते - प्रजननं हीति । ताद्धर्म्यात्ताच्छब्द्यम् । प्रजननसदृशोयमग्निरिति । नन्वग्निर्नाम सर्वं दहति, तत्कीदृशमस्य प्रजननसामर्थ्यमिति पर्यनुयोगावसरे प्रजननसामर्थ्यं दर्शयितुमाह - अथौषधीरन्तगता दहतीति ।
</details>

<details open><summary>विश्वास-प्रस्तुतिः</summary>

अथौष॑धी॒रन्त॑गता दहति ।  
तास्ततो॒ भूय॑सी॒ᳶ प्रजा॑यन्ते।
</details>

<details><summary>मूलम्</summary>

अथौष॑धी॒रन्त॑गता दहति ।  
तास्ततो॒ भूय॑सी॒ᳶ प्रजा॑यन्ते।
</details>

<details><summary>भट्टभास्करटीका</summary>

अथेति प्रस्तावे । अन्तं समीपं गता अन्तगताः । 'द्वितीयाश्रित' इति समासः, द्वितीयापूर्वपदप्रकृतिस्वरत्वम् । अयमग्निरेव समीपे निपतिता ओषधीर्दहति, ता यदृच्छानिपतिताः अमन्त्रहुता अपि ततः पूर्वं दग्ध स्वरूपेभ्यो भूयसीः भूयस्यः बहुतराः प्रजायन्ते । यदैवमिदं पश्यामः, तदा किं पुनर्मन्त्रहुता इति । 'वा छन्दसि' इति पूर्वसवर्णदीर्घत्वत् । तस्मादुपपन्नमग्नेः प्रजननत्वम् । अतस्तत्र हु[हुतं] तस्यैव स्वं भूयिष्ठं च प्रथते इति । उक्तञ्च - ' यावदेका देवता' इत्यादि । तस्मादग्निहोत्रं जुहोतीति ॥
</details>

<details open><summary>विश्वास-प्रस्तुतिः</summary>

यथ्सा॒यञ्जु॒होति॒ रेत॑ ए॒व तथ्सि॑ञ्चति..   
प्रैव प्रा॑त॒स्तने॑न जनयति ।
</details>

<details><summary>मूलम्</summary>

यथ्सा॒यञ्जु॒होति॒ रेत॑ ए॒व तथ्सि॑ञ्चति..   
प्रैव प्रा॑त॒स्तने॑न जनयति ।
</details>

<details><summary>भट्टभास्करटीका</summary>

2अथ सायम्प्रातश्च होमं विधातुमाह - यत्सायमित्यादि ॥ गतम् ॥
</details>



<details><summary>मूलम् (संयुक्तम्)</summary>

तद्रेत॑स्सि॒क्तन्न त्वष्ट्राऽवि॑कृत॒म्प्रजा॑यते याव॒च्छो वै रेत॑सस्सि॒क्तस्य॑ [36]त्वष्टा॑ रू॒पाणि॑ विक॒रोति॑ ताव॒च्छो वै तत्प्रजा॑यत ए॒ष वै दैव्य॒स्त्वष्टा॒ यो यज॑ते ब॒ह्वीभि॒रुप॑ तिष्ठते॒ रेत॑स ए॒व सि॒क्तस्य॑ बहु॒शो रू॒पाणि॒ वि क॑रोति॒ स प्रैव जा॑यते॒ श्वश्श्वो॒ भूया᳚न्भवति॒ य ए॒वव्ँवि॒द्वान॒ग्निमु॑प॒तिष्ठ॒तेऽह॑र्दे॒वाना॒मासी॒द्रात्रि॒रसु॑राणा॒न्तेऽसु॑रा॒ यद्दे॒वाना᳚व्ँवि॒त्तव्ँवेद्य॒मासी॒त्तेन॑ स॒ह [37]रात्रि॒म्प्रावि॑श॒न्ते दे॒वा ही॒ना अ॑मन्यन्त॒ ते॑ऽपश्यन्नाग्ने॒यी रात्रि॑राग्ने॒याᳶ प॒शव॑ इ॒ममे॒वाग्निꣵ स्त॑वाम॒ स न॑स्स्तु॒तᳶ प॒शून्पुन॑र्दास्य॒तीति॒ ते᳚ऽग्निम॑स्तुव॒न्थ्स ए᳚भ्यस्स्तु॒तो रात्रि॑या॒ अध्यह॑र॒भि प॒शून्निरा᳚र्ज॒त्ते दे॒वाᳶ प॒शून् वि॒त्वा कामाꣳ॑ अकुर्वत॒ य ए॒वव्ँवि॒द्वान॒ग्निमु॑प॒तिष्ठ॑ते पशु॒मान्भ॑वति [38]  आ॒दि॒त्यो वा अ॒स्माल्लो॒काद॒मुल्ँलो॒कमै॒त् सो॑ऽमुल्ँलो॒कङ्ग॒त्वा पुन॑रि॒मल्ँलो॒कम॒भ्य॑ध्याय॒त् स इ॒मल्ँलो॒कमा॒गत्य॑ मृ॒त्योर॑बिभेन्मृ॒त्युस॑य्ँयुत इव॒ ह्य॑यल्ँलो॒कस्सो॑ऽमन्यते॒ममे॒वाग्निꣵ स्त॑वानि॒ स मा᳚ स्तु॒तस्सु॑व॒र्गल्ँलो॒कङ्ग॑मयिष्य॒तीति॒ सो᳚ऽग्निम॑स्तौ॒त् स ए॑नꣵ स्तु॒तस्सु॑व॒र्गल्ँलो॒कम॑गमय॒द्यः [39] ए॒वव्ँवि॒द्वान॒ग्निमु॑प॒तिष्ठ॑ते सुव॒र्गमे॒व लो॒कमे॑ति॒ सर्व॒मायु॑रेत्य॒भि वा ए॒षो᳚ऽग्नी आ रो॑हति॒ य ए॑नावुप॒तिष्ठ॑ते॒ यथा॒ खलु॒ वै श्रेया॑न॒भ्यारू॑ढᳵ का॒मय॑ते॒ तथा॑ करोति॒ नक्त॒मुप॑ तिष्ठते॒ न प्रा॒तस्सꣳ हि नक्त॑व्ँव्र॒तानि॑ सृ॒ज्यन्ते॑ स॒ह श्रेयाꣳ॑श्च॒ पापी॑याꣳश्चासाते॒ ज्योति॒र्वा अ॒ग्निस्तमो॒ रात्रि॒र्यत् [40]  नक्त॑मुप॒तिष्ठ॑ते॒ ज्योति॑षै॒व तम॑स्तरत्युप॒स्थेयो॒ऽग्नी ३ र्नोप॒स्थेया ३ इत्या॑हुर्मनु॒ष्या॑येन्न्वै योऽह॑रहरा॒हृत्याथै॑न॒य्ँयाच॑ति॒ स इन्न्वै तमुपा᳚र्च्छ॒त्यथ॒ को दे॒वानह॑रहर्याचिष्य॒तीति॒ तस्मा॒न्नोप॒स्थेयोऽथो॒ खल्वा॑हुरा॒शिषे॒ वै कय्ँयज॑मानो यजत॒ इत्ये॒षा खलु॒ वै [41]  आहि॑ताग्नेरा॒शीर्यद॒ग्निमु॑प॒तिष्ठ॑ते॒ तस्मा॑दुप॒स्थेय॑ᳶ प्र॒जाप॑तिᳶ प॒शून॑सृजत॒ ते सृ॒ष्टा अ॑होरा॒त्रे प्रावि॑श॒न्ताञ्छन्दो॑भि॒रन्व॑विन्द॒द्यच्छन्दो॑भिरुप॒तिष्ठ॑ते॒ स्वमे॒व तदन्वि॑च्छति॒ न तत्र॑ जा॒म्य॑स्तीत्या॑हु॒र्योऽह॑रहरुप॒तिष्ठ॑त॒ इति॒ यो वा अ॒ग्निम्प्र॒त्यङ्ङु॑प॒तिष्ठ॑ते॒ प्रत्ये॑नमोषति॒ यᳶ परा॒ङ्॒विष्व॑ङ्प्र॒जया॑ प॒शुभि॑रेति॒ कवा॑तिर्यङ्ङि॒वोप॑ तिष्ठेत॒ नैन॑म्प्र॒त्योष॑ति॒ न विष्व॑ङ्प्र॒जया॑ प॒शुभि॑रेति ॥ [42] 
</details>

<details open><summary>विश्वास-प्रस्तुतिः</summary>

+++(अत्र तद्रेत इत्यस्यैव विनियोग उक्तः। अतः परम् अनुवाकसमाप्तिपर्यन्तं भाष्ये मध्ये मध्ये  प्रतीकमुपादाय व्याख्यातम्)+++

तद्रेत॑स्सि॒क्तन्न त्वष्ट्राऽवि॑कृत॒म्प्रजा॑यते ।  
याव॒च्छो वै रेत॑सस्सि॒क्तस्य॑ त्वष्टा॑ रू॒पाणि॑ विक॒रोति॑ ।  
ताव॒च्छो वै तत्प्रजा॑यते ।
</details>

<details><summary>मूलम्</summary>

+++(अत्र तद्रेत इत्यस्यैव विनियोग उक्तः। अतः परम् अनुवाकसमाप्तिपर्यन्तं भाष्ये मध्ये मध्ये  प्रतीकमुपादाय व्याख्यातम्)+++

तद्रेत॑स्सि॒क्तन्न त्वष्ट्राऽवि॑कृत॒म्प्रजा॑यते ।  
याव॒च्छो वै रेत॑सस्सि॒क्तस्य॑ त्वष्टा॑ रू॒पाणि॑ विक॒रोति॑ ।  
ताव॒च्छो वै तत्प्रजा॑यते ।
</details>

<details><summary>भट्टभास्करटीका</summary>

3अग्नेरुपस्थानं विधातुमाह - तद्रेत इत्यादि ॥ तदुक्तम् - 'रेतस्सिञ्चति प्रजनने' इति । तद्रेतस्सिक्तमपि यदि त्वष्टा न विक्रियते नैव प्रजायते, त्वष्टा वै रूपाणि विकरोतीति । तद्विकुर्वंस्त्वष्टा यावन्ति रूपाणि विकरोति तावद्रूपं तत्प्रजायते । 'सङ्ख्यैकवचनाच्च' इति शत् ।
</details>

<details open><summary>विश्वास-प्रस्तुतिः</summary>

ए॒ष वै दैव्य॒स्त्वष्टा॒ यो यज॑ते ब॒ह्वीभि॒रुप॑ तिष्ठते ।
</details>

<details><summary>मूलम्</summary>

ए॒ष वै दैव्य॒स्त्वष्टा॒ यो यज॑ते ब॒ह्वीभि॒रुप॑ तिष्ठते ।
</details>

<details><summary>भट्टभास्करटीका</summary>

एष वा इत्यादि । देवेषु भवो दैव्यः सामन्त इत्यर्थः । 'देवाद्यञञौ' । बह्वीभिरुपतिष्ठत इति विधिः । उत्तराहुत्यनन्तरं 'उपप्रयन्तः' इत्येतत्प्रभृतिभिः ऋग्भिः बह्वीभिरुपतिष्ठते । 'नित्यं छन्दसि' इति ङीप् । 'उपान्मन्त्रकरणे' इत्यात्मनेपदम् ।
</details>

<details open><summary>विश्वास-प्रस्तुतिः</summary>

रेत॑स ए॒व सि॒क्तस्य॑ बहु॒शो रू॒पाणि॒ वि क॑रोति ।   
स प्रैव जा॑यते ।
</details>

<details><summary>मूलम्</summary>

रेत॑स ए॒व सि॒क्तस्य॑ बहु॒शो रू॒पाणि॒ वि क॑रोति ।   
स प्रैव जा॑यते ।
</details>

<details><summary>भट्टभास्करटीका</summary>

रेतस एवेत्यादि । बहुशः बहूनि । 'बह्वल्पार्थात्' इति शस् ।
</details>

<details open><summary>विश्वास-प्रस्तुतिः</summary>

श्वश्श्वो॒ भूया᳚न्भवति॒ य ए॒वव्ँवि॒द्वान॒ग्निमु॑प॒तिष्ठ॒ते ।
</details>

<details><summary>मूलम्</summary>

श्वश्श्वो॒ भूया᳚न्भवति॒ य ए॒वव्ँवि॒द्वान॒ग्निमु॑प॒तिष्ठ॒ते ।
</details>

<details><summary>भट्टभास्करटीका</summary>

भूयानिति । अद्यतनापेक्षया श्वस्तनः प्रकृष्यते ।
</details>

<details open><summary>विश्वास-प्रस्तुतिः</summary>

अह॑र्दे॒वाना॒मासी᳚त्  ।   
रात्रि॒रसु॑राणां  +++(आसीत्)+++  ।  
तेऽसु॑रा॒ यद्दे॒वाना᳚व्ँवि॒त्तव्ँवेद्य॒मासी॒त्तेन॑ स॒ह रात्रि॒म्प्रावि॑शन् ।  
ते॒ दे॒वा ही॒ना अ॑मन्यन्त ।
</details>

<details><summary>मूलम्</summary>

अह॑र्दे॒वाना॒मासी᳚त्  ।   
रात्रि॒रसु॑राणां  +++(आसीत्)+++  ।  
तेऽसु॑रा॒ यद्दे॒वाना᳚व्ँवि॒त्तव्ँवेद्य॒मासी॒त्तेन॑ स॒ह रात्रि॒म्प्रावि॑शन् ।  
ते॒ दे॒वा ही॒ना अ॑मन्यन्त ।
</details>

<details><summary>भट्टभास्करटीका</summary>

पुनरप्युपस्थानगुणान्विधातुमाह - अहरित्यादि । वित्तं लब्धं वेद्यं लब्धुं योग्यं धनं पशुलक्षणं यदासीत्तत्सर्वमादाय तेन सह रात्रिं प्राविशन्, तत्र देवां अपहृतपशवो हीनास्स्मः इत्यमन्यन्त ।
</details>

<details open><summary>विश्वास-प्रस्तुतिः</summary>

ते॑ऽपश्यन् ।  
आ॒ग्ने॒यी रात्रि॑राग्ने॒याᳶ प॒शवः॑।  
इ॒ममे॒वाग्निꣵ स्त॑वाम ।  
स न॑स्स्तु॒तᳶ प॒शून्पुन॑र्दास्य॒तीति॑ ।  
ते᳚ऽग्निम॑स्तुवन् ।  
स ए᳚भ्यस्स्तु॒तो रात्रि॑या॒ अध्यह॑र॒भि प॒शून्निरा᳚र्जत् ।
</details>

<details><summary>मूलम्</summary>

ते॑ऽपश्यन् ।  
आ॒ग्ने॒यी रात्रि॑राग्ने॒याᳶ प॒शवः॑।  
इ॒ममे॒वाग्निꣵ स्त॑वाम ।  
स न॑स्स्तु॒तᳶ प॒शून्पुन॑र्दास्य॒तीति॑ ।  
ते᳚ऽग्निम॑स्तुवन् ।  
स ए᳚भ्यस्स्तु॒तो रात्रि॑या॒ अध्यह॑र॒भि प॒शून्निरा᳚र्जत् ।
</details>

<details><summary>भट्टभास्करटीका</summary>

ते पश्यन्नित्यादि । अधिरनर्थकः । अहरभि अहर्लक्षीकृत्य रात्र्या पशून्निरार्जत् निरगमयत् । ऋजु गत्यादिषु, भौवादिकः । 'अभिरभागे' इत्यभेर्लक्षणे कर्मप्रवचनीयत्वम् ।
</details>

<details open><summary>विश्वास-प्रस्तुतिः</summary>

ते दे॒वाᳶ प॒शून् वि॒त्वा कामाꣳ॑ अकुर्वत ।  
य ए॒वव्ँवि॒द्वान॒ग्निमु॑प॒तिष्ठ॑ते पशु॒मान्भ॑वति ।
</details>

<details><summary>मूलम्</summary>

ते दे॒वाᳶ प॒शून् वि॒त्वा कामाꣳ॑ अकुर्वत ।  
य ए॒वव्ँवि॒द्वान॒ग्निमु॑प॒तिष्ठ॑ते पशु॒मान्भ॑वति ।
</details>

<details><summary>भट्टभास्करटीका</summary>

ते देवा इत्यादि । गतम् ।
</details>

<details open><summary>विश्वास-प्रस्तुतिः</summary>

ए॒वव्ँवि॒द्वान॒ग्निमु॑प॒तिष्ठ॑ते ।    
सुव॒र्गमे॒व लो॒कमे॑ति॒ सर्व॒मायु॑रेति ।

रात्रि॒म्प्रावि॑शन्  ।  
ते॒ दे॒वा ही॒ना अ॑मन्यन्त ।  
ते॑ऽपश्यन् ।  
आ॒ग्ने॒यी रात्रि॑राग्ने॒याᳶ प॒शव॑ इ॒ममे॒वाग्निꣵ स्त॑वाम  ।    
स न॑स्स्तु॒तᳶ प॒शून्पुन॑र्दास्य॒तीति॑।

ते᳚ऽग्निम॑स्तुवन् ।   
स ए᳚भ्यस्स्तु॒तो रात्रि॑या॒ अध्यह॑र॒भि प॒शून्निरा᳚र्जत् ।    
ते दे॒वाᳶ प॒शून् वि॒त्वा कामाꣳ॑ अकुर्वत ।   
य ए॒वव्ँवि॒द्वान॒ग्निमु॑प॒तिष्ठ॑ते पशु॒मान्भ॑वति ।

आ॒दि॒त्यो वा अ॒स्माल्लो॒काद॒मुल्ँलो॒कमैत् ।  
सो॑ऽमुल्ँलो॒कङ्ग॒त्वा पुन॑रि॒मल्ँलो॒कम॒भ्य॑ध्यायत् ।   
स इ॒मल्ँलो॒कमा॒गत्य॑ मृ॒त्योर॑बिभेत् ।
्मृ॒त्युस॑य्ँयुत इव॒ ह्य॑यल्ँलो॒कः ।

्सो॑ऽमन्यत ।   
इ॒ममे॒वाग्निꣵ स्त॑वानि ।    
स मा᳚ स्तु॒तस्सु॑व॒र्गल्ँलो॒कङ्ग॑मयिष्य॒तीति॑ ।

सो᳚ऽग्निम॑स्तौत् ।    
स ए॑नꣵ स्तु॒तस्सु॑व॒र्गल्ँलो॒कम॑गमयत् ।    
य ए॒वव्ँवि॒द्वान॒ग्निमु॑प॒तिष्ठ॑ते, सुव॒र्गमे॒व लो॒कमे॑ति ।   
सर्व॒मायु॑रेति ।
</details>

<details><summary>मूलम्</summary>

ए॒वव्ँवि॒द्वान॒ग्निमु॑प॒तिष्ठ॑ते ।    
सुव॒र्गमे॒व लो॒कमे॑ति॒ सर्व॒मायु॑रेति ।

रात्रि॒म्प्रावि॑शन्  ।  
ते॒ दे॒वा ही॒ना अ॑मन्यन्त ।  
ते॑ऽपश्यन् ।  
आ॒ग्ने॒यी रात्रि॑राग्ने॒याᳶ प॒शव॑ इ॒ममे॒वाग्निꣵ स्त॑वाम  ।    
स न॑स्स्तु॒तᳶ प॒शून्पुन॑र्दास्य॒तीति॑।

ते᳚ऽग्निम॑स्तुवन् ।   
स ए᳚भ्यस्स्तु॒तो रात्रि॑या॒ अध्यह॑र॒भि प॒शून्निरा᳚र्जत् ।    
ते दे॒वाᳶ प॒शून् वि॒त्वा कामाꣳ॑ अकुर्वत ।   
य ए॒वव्ँवि॒द्वान॒ग्निमु॑प॒तिष्ठ॑ते पशु॒मान्भ॑वति ।

आ॒दि॒त्यो वा अ॒स्माल्लो॒काद॒मुल्ँलो॒कमैत् ।  
सो॑ऽमुल्ँलो॒कङ्ग॒त्वा पुन॑रि॒मल्ँलो॒कम॒भ्य॑ध्यायत् ।   
स इ॒मल्ँलो॒कमा॒गत्य॑ मृ॒त्योर॑बिभेत् ।
्मृ॒त्युस॑य्ँयुत इव॒ ह्य॑यल्ँलो॒कः ।

्सो॑ऽमन्यत ।   
इ॒ममे॒वाग्निꣵ स्त॑वानि ।    
स मा᳚ स्तु॒तस्सु॑व॒र्गल्ँलो॒कङ्ग॑मयिष्य॒तीति॑ ।

सो᳚ऽग्निम॑स्तौत् ।    
स ए॑नꣵ स्तु॒तस्सु॑व॒र्गल्ँलो॒कम॑गमयत् ।    
य ए॒वव्ँवि॒द्वान॒ग्निमु॑प॒तिष्ठ॑ते, सुव॒र्गमे॒व लो॒कमे॑ति ।   
सर्व॒मायु॑रेति ।
</details>

<details><summary>भट्टभास्करटीका</summary>

आदित्यो वा इत्यादि । अस्मान्मनुष्यलोकादमुं लोकमैत् अगच्छत् । गतमन्यत् ।
</details>

<details open><summary>विश्वास-प्रस्तुतिः</summary>

अ॒भि वा ए॒षो᳚ऽग्नी आ रो॑हति ।   
य ए॑नावुप॒तिष्ठ॑ते ।
</details>

<details><summary>मूलम्</summary>

अ॒भि वा ए॒षो᳚ऽग्नी आ रो॑हति ।   
य ए॑नावुप॒तिष्ठ॑ते ।
</details>

<details><summary>भट्टभास्करटीका</summary>

अभि वा इत्यादि । अभ्यारोहणमभिमुखेन रोहणमुच्छ्रिताधिष्ठानम् ।
</details>

<details open><summary>विश्वास-प्रस्तुतिः</summary>

यथा॒ खलु॒ वै श्रेया॑न॒भ्यारू॑ढᳵ का॒मय॑ते॒ तथा॑ करोति ।   
नक्त॒मुप॑ तिष्ठते॒ न प्रा॒तः ।
</details>

<details><summary>मूलम्</summary>

यथा॒ खलु॒ वै श्रेया॑न॒भ्यारू॑ढᳵ का॒मय॑ते॒ तथा॑ करोति ।   
नक्त॒मुप॑ तिष्ठते॒ न प्रा॒तः ।
</details>

<details><summary>भट्टभास्करटीका</summary>

यथा खलु श्रेयान् श्रेयसाभिमुखमारूढो भवितुं कामयते एवमयमुपस्थाता करोति । तथापि नक्तमुपतिष्ठते प्रयोजनान्तरार्थमिति भावः । नैव प्रातरुपस्थानं कर्तव्यं तादृशस्य प्रयोजनस्याभावात् ।
</details>

<details open><summary>विश्वास-प्रस्तुतिः</summary>

सꣳ हि नक्त॑व्ँव्र॒तानि॑ सृ॒ज्यन्ते॑ ।  
स॒ह श्रेयाꣳ॑श्च॒ पापी॑याꣳश्चासाते ।  
ज्योति॒र्वा अ॒ग्निस्तमो॒ रात्रि॒र्यन्नक्त॑मुप॒तिष्ठ॑ते ।  
ज्योति॑षै॒व तम॑स्तरति ।
</details>

<details><summary>मूलम्</summary>

सꣳ हि नक्त॑व्ँव्र॒तानि॑ सृ॒ज्यन्ते॑ ।  
स॒ह श्रेयाꣳ॑श्च॒ पापी॑याꣳश्चासाते ।  
ज्योति॒र्वा अ॒ग्निस्तमो॒ रात्रि॒र्यन्नक्त॑मुप॒तिष्ठ॑ते ।  
ज्योति॑षै॒व तम॑स्तरति ।
</details>

<details><summary>भट्टभास्करटीका</summary>

किम्पुनस्तत्प्रयोजनमित्याह - सं हीत्यादि । हिशब्दो यस्मादित्यर्थे वर्तते । यस्मान्नक्तं व्रतानि कर्माणि शुभाशुभलक्षणानि संसृज्यन्ते अविभक्तानि भवन्ति, श्रेयसां पापीयसां च विशेषप्रतिपत्तिर्नास्ति तस्मादेतद्दोषपरिहारार्थमुपस्थातव्यं; उपस्थानेन तमस्स्वरूपां रात्रिं ज्योतिषा सन्तरति । अथ पूर्वपक्षावतारं संशयपूर्वं प्रस्तौति ।
</details>

<details open><summary>विश्वास-प्रस्तुतिः</summary>

उप॒स्थेयो॒ऽग्नी ३ र्नोप॒स्थेया ३ इत्या॑हुः ।
</details>

<details><summary>मूलम्</summary>

उप॒स्थेयो॒ऽग्नी ३ र्नोप॒स्थेया ३ इत्या॑हुः ।
</details>

<details><summary>भट्टभास्करटीका</summary>

उपस्थेय इति । 'विचार्यमाणानाम्' इत्युभयत्रोदात्तप्लुतः । उपस्थेया इत्यत्र पूर्वं परत्वात् प्लुतोदात्तत्वं, ततस्तस्यासिद्धत्वात्कृदुत्तरपदप्रकृतिस्वरत्वम्, 'यतोऽनावः' इत्याद्युदात्तत्वम्, तेन द्वयोरुदात्तयोश्श्रवणं भवति ।
</details>

<details open><summary>विश्वास-प्रस्तुतिः</summary>

मनु॒ष्या॑येन्न्वै योऽह॑रहरा॒हृत्याथै॑न॒य्ँयाच॑ति ।  
स इन्न्वै तमुपा᳚र्च्छति ।
</details>

<details><summary>मूलम्</summary>

मनु॒ष्या॑येन्न्वै योऽह॑रहरा॒हृत्याथै॑न॒य्ँयाच॑ति ।  
स इन्न्वै तमुपा᳚र्च्छति ।
</details>

<details><summary>भट्टभास्करटीका</summary>

मनुष्यायेत्यादि । इदित्यवधारणे, नु इति वितर्के, वै इति प्रसिद्धौ । मनुष्यायाहरहः फलादिकमाहृत्यैवाथैनं यो याचति सोपि तमुपार्च्छति उपरुध्य पीडयत्येव । एवं खल्वेतत् । 'उपसर्गादृति धातौ' इति वृद्धिः । 'तुनुपूर्व उदात्तयोर्वकारः' इति वचनात् ।
</details>

<details open><summary>विश्वास-प्रस्तुतिः</summary>

अथ॒ को दे॒वानह॑रहर्याचिष्य॒तीति॑ ।  
तस्मा॒न्नोप॒स्थेयः॑ ।
</details>

<details><summary>मूलम्</summary>

अथ॒ को दे॒वानह॑रहर्याचिष्य॒तीति॑ ।  
तस्मा॒न्नोप॒स्थेयः॑ ।
</details>

<details><summary>भट्टभास्करटीका</summary>

यदा मनुष्यविषयेप्येवं भवति अथेदानीं को देवान् महानुभावान् अहरहर्याचिष्यति तस्मात्कदाचिदप्यग्निर्नोपस्थेय इति ।
</details>

<details open><summary>विश्वास-प्रस्तुतिः</summary>

अथो॒ खल्वा॑हुरा॒शिषे॒ वै कय्ँयज॑मानो यजत॒ इति॑ ।  
ए॒षा खलु॒ वै [41]  
आहि॑ताग्नेरा॒शीर्यद॒ग्निमु॑प॒तिष्ठ॑ते  
तस्मा॑दुप॒स्थेयः॑ ।
</details>

<details><summary>मूलम्</summary>

अथो॒ खल्वा॑हुरा॒शिषे॒ वै कय्ँयज॑मानो यजत॒ इति॑ ।  
ए॒षा खलु॒ वै [41]  
आहि॑ताग्नेरा॒शीर्यद॒ग्निमु॑प॒तिष्ठ॑ते  
तस्मा॑दुप॒स्थेयः॑ ।
</details>

<details><summary>भट्टभास्करटीका</summary>

अथ समाधत्ते - अथो खल्वाहुरिति । एवं प्राप्ते आहुर्वेदार्थविदः - कः प्रजापतिः, अत्र सर्वदेवात्मत्वसामान्येनाग्निरुच्यते; 'पादपूरणे वा । अग्न्युपस्थानमेव यजमानस्याशीः, नातः परमाशंसनीयमस्ति; 'तस्मादग्निरुपस्थेयः, कस्सामान्यान्याचेत इति ।   
तस्मात्सायम्प्रातश्चोपस्थेय इति ।
</details>

<details open><summary>विश्वास-प्रस्तुतिः</summary>

प्र॒जाप॑तिᳶ प॒शून॑सृजत ।  
ते सृ॒ष्टा अ॑होरा॒त्रे प्रावि॑शन् ।   
ताञ्छन्दो॑भि॒रन्व॑विन्दत् ।  
यच्छन्दो॑भिरुप॒तिष्ठ॑ते॒ स्वमे॒व तदन्वि॑च्छति ।   
</details>

<details><summary>मूलम्</summary>

प्र॒जाप॑तिᳶ प॒शून॑सृजत ।  
ते सृ॒ष्टा अ॑होरा॒त्रे प्रावि॑शन् ।   
ताञ्छन्दो॑भि॒रन्व॑विन्दत् ।  
यच्छन्दो॑भिरुप॒तिष्ठ॑ते॒ स्वमे॒व तदन्वि॑च्छति ।   
</details>

<details><summary>भट्टभास्करटीका</summary>

प्रजापतिः पशूनित्यादि । पश्ववगमनमेव यजमानोन्विच्छति ।    
</details>

<details open><summary>विश्वास-प्रस्तुतिः</summary>

न तत्र॑  जा॒म्य॑स्तीत्या॑हुः ।  
योऽह॑रहरुप॒तिष्ठ॑त॒ इति॑ ।
</details>

<details><summary>मूलम्</summary>

न तत्र॑  जा॒म्य॑स्तीत्या॑हुः ।  
योऽह॑रहरुप॒तिष्ठ॑त॒ इति॑ ।
</details>

<details><summary>भट्टभास्करटीका</summary>

जामि आलस्यम् । गतमन्यत् ।
</details>

<details open><summary>विश्वास-प्रस्तुतिः</summary>

यो वा  अ॒ग्निम्प्र॒त्यङ्ङु॑प॒तिष्ठ॑ते॒ प्रत्ये॑नमोषति ।  
</details>

<details><summary>मूलम्</summary>

यो वा  अ॒ग्निम्प्र॒त्यङ्ङु॑प॒तिष्ठ॑ते॒ प्रत्ये॑नमोषति ।  
</details>

<details><summary>भट्टभास्करटीका</summary>

यो वा इत्यादि । प्रत्यङ्प्रातिमुखेयेन । ओषति दहति ।
</details>

<details open><summary>विश्वास-प्रस्तुतिः</summary>

यᳶ पराङ्॑   +++(उपतिष्ठते)+++  ।

 +++(यो)+++  विष्व॑ङ्  +++(उपतिष्ठते)+++  प्र॒जया॑ प॒शुभि॑रेति ।
 +++(अत्र यो इति , उपतिष्ठते इति ऊहः कृतः ।)+++
</details>

<details><summary>मूलम्</summary>

यᳶ पराङ्॑   +++(उपतिष्ठते)+++  ।

 +++(यो)+++  विष्व॑ङ्  +++(उपतिष्ठते)+++  प्र॒जया॑ प॒शुभि॑रेति ।
 +++(अत्र यो इति , उपतिष्ठते इति ऊहः कृतः ।)+++
</details>

<details><summary>भट्टभास्करटीका</summary>

यः पराङ्मुख उपतिष्ठते इत्येव । विष्वङ् नानागमनः प्रजया पशुभिश्च विष्वङेति विगच्छति नष्टो भवति ।
</details>



<details><summary>मूलम् (संयुक्तम्)</summary>

कवा॑तिर्यङ्ङि॒वोप॑ तिष्ठेत॒ नैन॑म्प्र॒त्योष॑ति॒ न विष्व॑ङ्प्र॒जया॑ प॒शुभि॑रेति ॥ [42]
</details>

<details open><summary>विश्वास-प्रस्तुतिः</summary>

कवा॑तिर्यङ्ङि॒वोप॑ तिष्ठेत ।  
नैन॑म्प्र॒त्योष॑ति ।  
न विष्व॑ङ्प्र॒जया॑ प॒शुभि॑रेति ॥
</details>

<details><summary>मूलम्</summary>

कवा॑तिर्यङ्ङि॒वोप॑ तिष्ठेत ।  
नैन॑म्प्र॒त्योष॑ति ।  
न विष्व॑ङ्प्र॒जया॑ प॒शुभि॑रेति ॥
</details>

<details><summary>भट्टभास्करटीका</summary>

तस्मात्कवातिर्यङ् ईषत्तिरश्चीन इव भूत्वा उपतिष्ठेति । छान्दसः कुशब्दस्य कवादेशः ॥

इति पञ्चमे नवमोनुवाकः ॥  
</details>
