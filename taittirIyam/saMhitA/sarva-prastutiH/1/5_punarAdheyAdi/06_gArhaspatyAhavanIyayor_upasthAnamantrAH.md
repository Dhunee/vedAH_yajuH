+++
title = "०६ गार्हपत्याहवनीययोर् उपस्थानमन्त्राः"

+++
सपरिकर-गार्हपत्याहवनीययोर् उपस्थानमन्त्राः

१, ५-७, ११-१३ गायत्री  
९-१० द्विपदा विराट्  
१४ बृहती  
१५ अनुष्टुप्  
अग्निर्ऋषिः

_______
<details><summary>भास्करोक्त-विनियोगः</summary>

1गृहांश्च पशूंश्चोपतिष्ठते - सं पश्यामीति । तत्र प्रथमा गायत्री । शेषाणि यजूंषि 'मयि वो रायश्श्रयन्ताम्' इत्यन्तानि ॥  
</details>



<details open><summary>विश्वास-प्रस्तुतिः</summary>

**सम्प॑श्यामि प्र॒जा** अ॒हम्  
इड॑-प्रजसो मान॒वीः ।  
**सर्वा॑ भवन्तु** नो गृ॒हे  ॥
</details>

<details><summary>Keith</summary>

I gaze on offspring,  
Offspring of Ida, connected with Manu;  
May they all be in our house.
</details>


<details><summary>मूलम्</summary>

सम्प॑श्यामि प्र॒जा अ॒हमिड॑प्रजसो मान॒वीः ।  
सर्वा॑ भवन्तु नो गृ॒हे  ॥
</details>

<details><summary>भट्टभास्करटीका</summary>

सं पश्यामि सम्यक् वः पश्यामि अहं प्रजाः गृहनिवासिनः पशून्; 'यावन्त एव ग्राम्याः पशवस्तानेवाव रुन्धे' इति च ब्राह्मणम् । प्रजाशब्देन पशव उच्यन्ते । इडप्रजसः इडा गौः मनोः पुत्री वा । तस्याः प्रजा इडप्रजसः । सा वा यासां तथा ते सं पश्यामीति । यथोक्तम् - 'इडा वै मानवी' 'साब्रवीदिडा मनुम्' इत्यादि । 'ङ्यापोस्संज्ञाछन्दसोः' इति ह्रस्वत्वम्, 'नित्यमसिच्प्रजामेधयोः' इत्यत्र 'नित्यग्रहणमन्यत्रापि यथा स्यात्' इत्युक्तत्वादसिच् समासान्तः, दासीभारादित्वात्पूर्वपदप्रकृतिस्वरत्वम् । यद्वा - इडायाः प्रजायन्त इति 'गतिकारकयोरिति पूर्वपदप्रकृतिस्वरत्वं च' इत्यसुन्प्रत्ययान्ताद्धातोः अन्तलोपश्छान्दसः । डिद्वा प्रत्ययः कर्तव्यः । मानवीर्मनोरपत्यभूताः । जातिविशेषस्याविवक्षितत्वात् 'मनोर्जातौ' इति न प्रवर्तते । सर्वास्ताः सर्वा अपि गवादयः प्रजाः नः अस्माकं गृहे एतस्मिन् स्थाने भवन्तु पशुपुत्रमित्रकलत्रादिसर्वसम्पदः सदा प्रभूतास्सन्तु । 'अस्मदो द्वयोश्च' इति द्वितीये वाक्ये एकस्मिन्बहुवचनम् । यद्वा - पुत्रपौत्रादिसहितानामस्माकमिति वेदितव्यम् ॥
</details>



<details><summary>मूलम् (संयुक्तम्)</summary>

अम्भ॒स्स्थाम्भो॑ वो भख्षीय॒ मह॑स्स्थ॒ महो॑ वो भख्षीय॒ सह॑स्स्थ॒ सहो॑ वो भख्षी॒योर्ज॒स्स्थोर्ज॑व्ँवो भख्षीय॒ रेव॑ती॒ रम॑ध्वम॒स्मिल्ँ लो॒के᳚ऽस्मिन्गो॒ष्ठे᳚ऽस्मिन्ख्षये॒ऽस्मिन् योना॑वि॒हैव स्ते॒तो माऽप॑ गात ब॒ह्वीर्मे॑ भूयास्त 
</details>

_______

<details open><summary>विश्वास-प्रस्तुतिः</summary>

अम्भ॑स् स्थ।  
अम्भो॑ वो भख्षीय।
</details>

<details><summary>Keith</summary>

Ye are water;  
may I share your water.
</details>


<details><summary>मूलम्</summary>

अम्भ॑स्स्थ।  
अम्भो॑ वो भख्षीय।
</details>

<details><summary>भट्टभास्करटीका</summary>

2अम्भस्स्थेत्यादि ॥  
अम्भः अदनीयमुच्यते । 'अदेर्नुम्भश्च' इत्यसुन् । अन्नमुच्यते । वाजसनेयिनां तु 'अन्धस्स्थ' इति वा [इत्येव] पाठः । हे पशवः अन्धः स्थ भवथ । तद्धेतु त्वात्ताच्छब्द्यम् । अन्नस्य हेतवस्स्थ ।


तस्माद्वा युष्माकमम्भः क्षीराज्यादिरूपमदनीयं भक्षीय भजेयम् । भजेराशिषि लिङ् ।
</details>

<details open><summary>विश्वास-प्रस्तुतिः</summary>

मह॑स् स्थ॒, महो॑ वो भख्षीय ।
</details>

<details><summary>Keith</summary>

Ye are greatness, may I share your greatness;
</details>

<details><summary>मूलम्</summary>

मह॑स्स्थ॒ महो॑ वो भख्षीय ।
</details>

<details><summary>भट्टभास्करटीका</summary>

महः पूजा ब्रह्म वा महः तद्धेतवः स्थ यागादिद्वारेण । वः युष्माकं अदनीयं क्षीरादि भक्षीय ।
</details>

<details open><summary>विश्वास-प्रस्तुतिः</summary>

सह॑स्स्थ॒ - सहो॑ वो भख्षी॒य ।
</details>

<details><summary>Keith</summary>

ye are might, may I share your might;
</details>

<details><summary>मूलम्</summary>

सह॑स्स्थ॒ सहो॑ वो भख्षी॒य ।
</details>

<details><summary>भट्टभास्करटीका</summary>

सहो बलं तद्धेतवः स्थ युष्माकं बलकरं घृतादि भक्षीय ।
</details>

<details open><summary>विश्वास-प्रस्तुतिः</summary>

ऊर्ज॑स् स्थ॒, ऊर्ज॑व्ँव भख्षीय ।
</details>

<details><summary>Keith</summary>

ye are strength, may I share your strength.
</details>

<details><summary>मूलम्</summary>

ऊर्ज॑स्स्थ॒, ऊर्ज॑व्ँव भख्षीय ।
</details>

<details><summary>भट्टभास्करटीका</summary>

ऊर्जः रसः क्षीरादि तद्धेतवः स्थ युष्माकमूर्जं बलकररसं भक्षीय । मह्यादिभ्योऽसुन् । ऊर्जयतेः क्विप् सम्पदादिलक्षणः ।
</details>

<details open><summary>विश्वास-प्रस्तुतिः</summary>

रेव॑ती॒+++(←रयिः)+++ रम॑ध्वम्
अ॒स्मिन् लो॒के   
अ॒स्मिन् गो॒ष्ठे   
अ॒स्मिन् ख्षये॒  
ऽस्मिन् योनौ᳚  ।  
इ॒हैव स्त॑ ।  
इ॒तो  माऽप॑ गात ।  
ब॒ह्वीर्मे॑ भूयास्त [21] ।
</details>

<details><summary>Keith</summary>

Ye wealthy ones, stay in this place, this fold, this dwelling, this birthplace;  
be ye here; go not hence;  
be many for me [1].
</details>


<details><summary>मूलम्</summary>

रेव॑ती॒ रम॑ध्वम् 
अ॒स्मिन्लो॒के   
अ॒स्मिन्गो॒ष्ठे   
अ॒स्मिन् ख्षये॒ऽस्मिन् योनौ᳚  ।  
इ॒हैव स्त॑ ।  
इ॒तो  माऽप॑ गात ।  
ब॒ह्वीर्मे॑ भूयास्त [21] ।
</details>

<details><summary>भट्टभास्करटीका</summary>

हे **रेवतीः** रेवत्यः क्षीरादिना धनेन तद्वत्यः । 'रयेर्मतौ बहुलम्' इति सम्प्रसारणम्, 'वाच्छन्दसि' इति पूर्वसवर्णदीर्घत्वम् । **रमध्वं** प्रीयमाणा वर्तध्वम् । 'पशवो वै रेवतीः पशूनेवात्मन्रमयते' इति ब्राह्मणम् ।

**अस्मिन् लोके** पृथिव्याम् । 'ऊडिदम्' इति विभक्तिरुदात्ता ।  
**अस्मिन् गोष्ठे** गवां स्थाने व्रजे । गावस्तिष्ठन्त्यस्मिन्निति 'सुपि स्थः' इति कः, 'अम्बाम्ब' इति मूर्धन्यः ।  
**अस्मिन् क्षये** अस्मदीये । 'क्षयो निवासे' इत्या द्युदात्तत्वम् । 
**अस्मिन् योनौ**।  
रमध्वमिति सर्वत्र ।

इहैवास्मदीये लोकादौ स्त भूयास्त ।

इतोस्मत्सकाशान्मापगात अपरक्ता मापगात न निर्गच्छत ।

अपि तु बह्वीः बह्व्यः पुत्रपुत्रादिमत्यो मम भूयास्त ॥
</details>

_______
<details><summary>भास्करोक्त-विनियोगः</summary>

3अग्निहोत्रीवत्सम् अभिमृशति - संहितेति ॥ 
</details>

<details><summary>मूलम् (संयुक्तम्)</summary>

स॒ꣳ॒हि॒तासि॑ विश्वरू॒पीरा मो॒र्जा वि॒शाऽऽगौ॑प॒त्येनाऽऽरा॒यस्पोषे॑ण सहस्रपो॒षव्ँव॑ᳶ पुष्यास॒म्मयि॑ वो॒ राय॑श्श्रयन्ताम् ॥  
</details>

<details open><summary>विश्वास-प्रस्तुतिः</summary>

स॒ꣳ॒हि॒ता ऽसि॑ +++(मात्रा)+++ विश्वरू॒पीर् -  
आ मो॒र्जा  वि॑श॒
आ गौ॑प॒त्येन॑   
आरा॒यस्-पोषे॑ण ।
</details>

<details><summary>Keith</summary>

Thou art composed of every form; enter me with strength, with lordship of kine, with increase of wealth.
</details>

<details><summary>मूलम्</summary>

स॒ꣳ॒हि॒तासि॑ विश्वरू॒पीर्  - 
आ मो॒र्जा  वि॑श॒
आ गौ॑प॒त्येन॑   
आरा॒यस्पोषे॑ण ।
</details>

<details><summary>भट्टभास्करटीका</summary>

**संहिता** संयुक्ता मात्रा **असि** भव । मात्रा वियुक्ता मा भूः ।  
**विश्वरूपीः** नानारूपवती मत्वर्थीय ईकारः । सा त्वं मामूर्जा क्षीरादिना रसेन आविश । क्षीरादेर्दातृत्वेन मत्सम्बन्धिनी भव । 'सावेकाचः' इत्यूर्जो विभक्तिरुदात्ता ।

गौपत्येन च मामाविशेत्येव । गवां पतिः स्वामी तद्भावो गोपत्यम् । पत्यन्तलक्षणो यत् । यथाहं गोपतिर्भवानि तथा मयि वर्तस्व । रायो धनस्य पोषेण पुष्ट्या च मामाविश मदीयानि धनानि पोषयन्ती स्वजन इव मम भव । 'ऊडिदम्' इति रायो विभक्तिरुदात्ता । 'षष्ठ्याः पतिपुत्र' इति सत्वम् ।
</details>

<details open><summary>विश्वास-प्रस्तुतिः</summary>

स॒ह॒स्र॒पो॒षव्ँव॑ᳶ पुष्यासम् ।
</details>

<details><summary>Keith</summary>

May I prosper with your thousandfold prosperity; 
</details>


<details><summary>मूलम्</summary>

स॒ह॒स्र॒पो॒षव्ँव॑ᳶ पुष्यासम् ।
</details>

<details><summary>भट्टभास्करटीका</summary>

किं बहुना, वः युष्माकं सहस्रपोषं बहुप्रकारमहं पुष्यासं पौष्कल्येनोद्भावयिषीय बह्वीनां युष्माकं सम्बन्धी भूयासम् । गोपोषं पुष्णातीतिवत् सामान्यवचनोन्यतरो द्रष्टव्यः ।
</details>

<details open><summary>विश्वास-प्रस्तुतिः</summary>

मयि॑ वो॒ राय॑श् श्रयन्ताम्  ॥
</details>


<details><summary>Keith</summary>

may your wealth rest in me.
</details>

<details><summary>मूलम्</summary>

मयि॑ वो॒ राय॑श्श्रयन्ताम्  ॥
</details>

<details><summary>भट्टभास्करटीका</summary>

वः युष्माकं रायो धनानि क्षीरादीनि मयि श्रयन्तां अविच्छेदेन सन्ततं वर्धन्ताम् ॥
</details>

## गार्हपत्योपस्थानमन्त्राः
_______
<details><summary>भास्करोक्त-विनियोगः</summary>

4गार्हपत्यमुपतिष्ठते - उप त्वाग्न इति तिसृभिर्गायत्रीभिः,  
"अग्ने त्वं न" इति चतसृभिर् द्विपदाभिर् विराड्-गायत्रीभिश् च ।  
'जागतगायत्राभ्यां विराड्गायत्री' इति ।  
'गायत्रीभिरुपतिष्ठते' इत्यादि  ब्राह्मणम् ।  
उप त्वेति प्रथमा ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/001/07_upa_tvAgne.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/001/07_upa_tvAgne.md"  newLevelForH1="5" includeTitle="false"> </div>  

_______
<details><summary>भास्करोक्त-विनियोगः</summary>

5राजन्तमिति द्वितीया - 
</details>

<details open><summary>विश्वास-प्रस्तुतिः</summary>

राज॑न्तम् अध्व॒राणा᳚ङ्,  
गो॒पाम् ऋ॒तस्य॒, दीदि॑विम् ।  
वर्ध॑मान॒ꣵ॒ स्वे दमे᳚+++(=गृहे)+++ ॥
</details>

<details><summary>Keith</summary>

Lord of the sacrifices,  
Guardian of holy order, shining,  
Waxing in his own horne.
</details>


<details><summary>मूलम्</summary>

राज॑न्तमध्व॒राणा᳚ङ्गो॒पामृ॒तस्य॒ दीदि॑विम् ।  
वर्ध॑मान॒ꣵ॒ स्वे दमे᳚  ॥
</details>

<details><summary>भट्टभास्करटीका</summary>

**राजन्तं** दीप्यमानं **अध्वराणां** यज्ञानां **गोपां** गोप्तारम् । गोपायतेः क्विप् अतोलोपवलिलोपापृक्तलोपाश्च । **ऋतस्य** यज्ञस्य सत्यस्य च गोप्तारम् । यद्वा - **अध्वराणां राजन्तं गोपां** रक्षितारं स्वयं सर्वदा दीदिविं दीप्यमानम् । 

अथवा - **अध्वराणां** यज्ञानां **राजानम्** ।  
**ऋतस्य** ऋतेन यज्ञेन सत्येन वा **दीदिविं** प्रकाशयितारं **गोपां** गवां पातारम् । अस्मिन् पक्षे अवग्रह उपपद्यते ।  
'दीर्घश्चाभ्यासस्य' इति क्विन्प्रत्ययः ।  

वर्धमानं समिद्भिर् हविर्भिश्र स्वे **दमे** नः गृहे अग्निहोत्रवेश्मनि ।  
तं त्वामुपेमसीति ॥
</details>

_______
<details><summary>भास्करोक्त-विनियोगः</summary>

6स न इति ॥ 
</details>

<details open><summary>विश्वास-प्रस्तुतिः</summary>

स न॑ᳶ पि॒तेव॑ सू॒नवे  
ऽग्ने॑ **सूपाय॒नो भ॑व** ।  
**सच॑स्वा**+++(=सङ्गच्छस्व)+++ नस् स्व॒स्तये᳚  ॥
</details>

<details><summary>Keith</summary>

O Agni, be of easy access to us,  
As a father to his son;  
Befriend us for prosperity.
</details>


<details><summary>मूलम्</summary>

स न॑ᳶ पि॒तेव॑ सू॒नवेऽग्ने॑ सूपाय॒नो भ॑व ।  
सच॑स्वा नस्स्व॒स्तये᳚  ॥
</details>

<details><summary>भट्टभास्करटीका</summary>

हे अग्ने स त्वं नः अस्मभ्यं पितेव सूनवे तात इव पुत्राय सूपायनः सूपचरणः सुखेनोपचरणीयः परिचरणीयो वा भव । 'छन्दसि गत्यर्थेभ्यः' इति युच् । शोभनोपायनो वा ।   
किञ्च - नः अस्मान् स्वस्तये अविनाशाय **सचस्व** सङ्गच्छस्व मा कदाचिदपि मुचः । 'अन्येषामपि दृश्येत' इति संहितायां दीर्घत्वम् । स्वस्तय इति विभक्त्यन्तप्रतिरूपोव्ययः ॥
</details>

_______
<details><summary>भास्करोक्त-विनियोगः</summary>

7अग्ने त्वं न इति ॥ 
</details>

<details open><summary>विश्वास-प्रस्तुतिः</summary>

अग्ने᳚ [22] त्वन् नो॒ अन्त॑मः+++(=अन्तिकतमः)+++ ।  
उ॒त त्रा॒ता **शि॒वो भ॑व** वरू॒थ्यः॑+++(=गृह्यः)+++  ॥
</details>

<details><summary>Keith</summary>

O Agni [2] be thou our nearest,  
Our protector, kindly, a shield;  
</details>



<details><summary>मूलम्</summary>

अग्ने᳚ [22] त्वन्नो॒ अन्त॑मः ।  
उ॒त त्रा॒ता शि॒वो भ॑व वरू॒थ्यः॑  ॥
</details>

<details><summary>भट्टभास्करटीका</summary>

हे **अग्ने त्वं नः** अस्माकम् **अन्तमः** अन्तिकतमः सन्निकृष्टतमः । 'तमे तादेश्च' इति तादिलोपः । उत अपिच त्राता रक्षकः भयेष्विति गम्यते । शिवः सुखकरः सर्वदा भव अस्माकं **वरूथ्यः** गृहे भवः नित्यसन्निहितः । दिगादित्वाद्यत् । **वरूथाय** गृहाय वा हितः **वरूथ्यः** । उगवादिर्द्रष्टव्यः ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/05/024/04_taM_tvA.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/05/024/04_taM_tvA.md"  newLevelForH1="5" includeTitle="false"> </div>  



<details open><summary>विश्वास-प्रस्तुतिः</summary>

वसु॑र् अ॒ग्निर् वसु॑-श्रवाः ।  
अच्छा॑ **नख्षि**+++(=प्राप्नुहि)+++ द्यु॒मत्त॑मो र॒यिन्दाः᳚  ॥
</details>

<details><summary>Keith</summary>

Agni, bright, of bright fame,  
Come hither in thy greatest splendour and give us wealth.
</details>


<details><summary>मूलम्</summary>

वसु॑र॒ग्निर्वसु॑श्रवाः ।  
अच्छा॑ नख्षि द्यु॒मत्त॑मो र॒यिन्दाः᳚  ॥
</details>

<details><summary>भट्टभास्करटीका</summary>

9वसुरिति ॥ **वसुः** वसुमान् । मत्वर्थीयो लुप्यते । **अग्निः** अङ्गनादिगुणयुक्तः **वसुश्रवाः** वासयतीति वसुः तादृशं श्रवणं यस्य तादृशः । वसुभिर्वा श्रूयत इति वसुश्रवाः । 'गतिकारकयोरपि इति पूर्वपदप्रकृतिस्वरत्वञ्च' इत्यसुन् । स त्वमस्मान् **अच्च्छ** आभिमुख्येन **नक्षि** प्राप्नुहि । 'निपातस्य च' इति संहितायां दीर्घत्वम् । नशतिर्गतिकर्मा 'बहुळं छन्दसि' इति शपोलुक् । अस्मान् प्राप्य चास्मभ्यं द्युमत्तमः दीप्तिमत्तमः तं रयिं धनं दाः देहि । दधातेर्लिटि पूर्ववच्छपोलुक् । 'ह्रस्वनुङ्भ्याम्मतुप्' इति द्योर्मतुप उदात्तत्वम् ॥
</details>

_______
<details><summary>भास्करोक्त-विनियोगः</summary>

10पुनश्च गृहांश्च पशूंश्चोपतिष्ठते - ऊर्जा व इति । एतानि यजूंषि ॥ 
</details>

<details><summary>मूलम् (संयुक्तम्)</summary>

ऊ॒र्जा व॑ᳶ पश्याम्यू॒र्जा मा॑ पश्यत रा॒यस्पोषे॑ण वᳶ पश्यामि रा॒यस्पोषे॑ण मा पश्य॒त 
</details>

<details open><summary>विश्वास-प्रस्तुतिः</summary>

ऊ॒र्जा व॑ᳶ पश्यामि ।  
ऊ॒र्जा मा᳚  पश्यत ।
</details>

<details><summary>Keith</summary>

With strength I gaze on you; gaze on me with strength. 
</details>


<details><summary>मूलम्</summary>

ऊ॒र्जा व॑ᳶ पश्यामि ।  
ऊ॒र्जा मा᳚  पश्यत ।
</details>

<details><summary>भट्टभास्करटीका</summary>

ऊर्जा क्षीरादिना रसेन समग्रास्सदा वः पश्यामि । यूयमपि ऊर्जा रसेन स्नेहेन बलेन वा सहितं मां पश्यत ।
</details>

<details open><summary>विश्वास-प्रस्तुतिः</summary>

रा॒यस्पोषे॑ण वᳶ पश्यामि ।  
रा॒यस्पोषे॑ण मा पश्य॒त ।
</details>

<details><summary>Keith</summary>

With increase of wealth I gaze on you; gaze on me with increase of wealth.
</details>


<details><summary>मूलम्</summary>

रा॒यस्पोषे॑ण वᳶ पश्यामि ।  
रा॒यस्पोषे॑ण मा पश्य॒त ।
</details>

<details><summary>भट्टभास्करटीका</summary>

किञ्च - रायो धनस्य पुत्रपश्वादिलक्षणस्य घासादिलक्षणस्य वा पोषेण वृद्ध्या वः पश्यामि । यूयमपि रायो धनस्य पशुहिरण्यलक्षणस्य पोषेण मां पश्यत । पूर्ववत्सत्वस्वरौ ॥
</details>

<details open><summary>विश्वास-प्रस्तुतिः</summary>

**इडाः᳚+++(=अन्नानि)+++ स्थ** मधु॒-कृत॑स्,  
स्यो॒ना **माऽऽवि॑श॒त॒** +इरा॒ मदः॑ ।
सहस्रपो॒षव्ँ व॑ᳶ **पुष्यास॒म्**  
मयि॑ वो॒ **राय॑श् श्रयन्ताम्** ॥
</details>

<details><summary>Keith</summary>

Ye are food, making sweetness;  
kindly enter me, nourishment and drink;  
may I prosper with your thousandfold   prosperity [3], may your wealth rest on me,
</details>

<details><summary>मूलम्</summary>

इडाः᳚ स्थ मधु॒कृत॑स्स्यो॒ना माऽऽवि॑श॒तेरा॒ मदः॑ ।
स॒ह॒स्र॒पो॒षव्ँव॑ᳶ पुष्यासं [23] मयि॑ वो॒ राय॑श्श्रयन्ताम् ॥
</details>

<details><summary>भट्टभास्करटीका</summary>

11इडास्स्थेत्यादि अनुष्टुप् ॥ **इडाः** अन्नं **स्थ** तद्धेतुवात्ताच्छब्द्यम् । **मधुकृतः** मधुसदृशस्य कृतः कर्त्र्यः उत्पादयित्र्यः ।  
उक्तञ्च - 'एतद्वै देवानां मधु यद्घृतम्' इति 'एतद्वै मधु दैव्यं यदाज्यम्, इति च । 

ता यूयं **स्योनाः** सुखभूताः **माम् आविशत** । **इराः** क्षीराद्यन्नाद्यात्मिकाः **मदः** मदयित्र्यः देवानां मनुष्याणां च हर्षयित्र्यः । मदेर्ण्यन्तात्क्विप् । 'बहुळं संज्ञाछन्दसोः' इति णिलुक् ॥ सहस्रपोषमिति व्याख्यातम् ॥

- [  किं बहुना, वः युष्माकं सहस्रपोषं बहुप्रकारमहं पुष्यासं पौष्कल्येनोद्भावयिषीय बह्वीनां युष्माकं सम्बन्धी भूयासम् । गोपोषं पुष्णातीतिवत् सामान्यवचनोन्यतरो द्रष्टव्यः ।]
</details>

_______
<details><summary>भास्करोक्त-विनियोगः</summary>

12आहवनीयमुप्तिष्ठते - तत्सवितुरिति गायत्र्या ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/03/062/10_tatsaviturvareNyaM_bhargo.md"  newLevelForH1="2" includeTitle="true"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/03/062/10_tatsaviturvareNyaM_bhargo.md"  newLevelForH1="2" includeTitle="true"> </div>  

_______
<details><summary>भास्करोक्त-विनियोगः</summary>

13पुनरप्य् आहवनीयमुपतिष्ठते - सोमानमिति गायत्र्या ॥ 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/018/01_somAnaM_svaraNaM.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/018/01_somAnaM_svaraNaM.md"  newLevelForH1="5" includeTitle="false"> </div>

_______
<details><summary>भास्करोक्त-विनियोगः</summary>

14रात्रिमुपतिष्ठते - कदा चनेति पथ्याबृहत्या ॥ 'तृतीयश्चेद्द्वादशाक्षरः पथ्या' इति ।
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/08/051/07_kadA_chana.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/08/051/07_kadA_chana.md"  newLevelForH1="5" includeTitle="false"> </div>  


<details><summary>भट्टभास्करटीका</summary>

व्याख्याता चेयमादित्यग्रहे - इन्द्रात्मना रात्रिस्स्तूयते ।
</details>

_______
<details><summary>भास्करोक्त-विनियोगः</summary>

15गार्हपत्यम् उपतिष्ठते - परि त्वेत्यनुष्टुभा ॥ 
</details>

<details open><summary>विश्वास-प्रस्तुतिः</summary>

परि॑ त्वाग्ने॒ पुर॑व्ँव॒यव्ँविप्रꣳ॑ सहस्य धीमहि ।  
धृ॒षद्व॑र्णन्दि॒वेदि॑वे भे॒त्तार॑म्भङ्गु॒राव॑तः  ॥
</details>

<details><summary>मूलम्</summary>

परि॑ त्वाग्ने॒ पुर॑व्ँव॒यव्ँविप्रꣳ॑ सहस्य धीमहि ।  
धृ॒षद्व॑र्णन्दि॒वेदि॑वे भे॒त्तार॑म्भङ्गु॒राव॑तः  ॥
</details>

<details><summary>भट्टभास्करटीका</summary>

हे अग्ने सहस्व सहो बलं तत्र भवः । 'दिगादिभ्यो यत्' । पुरं अभिमतानां पूरयितारं विप्रं मेधाविनं धृषद्वर्णं वर्णमात्रेणैव शत्रूणां अभिभवितारं भेत्तारम् । कस्य? भङ्गुरावतः परभञ्जनशीलैर्व्यापारैः तद्वतो रक्षःप्रभृतेः । छान्दसं संहितायां दीर्घत्वम् । ईदृशं त्वां दिनेदिने परिधीमहि सर्वतो धारयेम । दधातेर्लिङि शपो लुक् ॥
</details>



<details><summary>मूलम् (संयुक्तम्)</summary>

अग्ने॑ गृहपते सुगृहप॒तिर॒हन्त्वया॑ गृ॒हप॑तिना भूयासꣳ सुगृहप॒तिर्मया॒ त्वङ्गृ॒हप॑तिना भूयाश्श॒तꣳ हिमाः 
</details>

<details open><summary>विश्वास-प्रस्तुतिः</summary>

अग्ने॑ गृहपते सुगृहप॒तिर॒हन्त्वया॑ गृ॒हप॑तिना भूयासम् ।  
सुगृहप॒तिर्मया॒ त्वङ्गृ॒हप॑तिना भूयाश्श॒तꣳ हिमाः ।  
</details>

<details><summary>मूलम्</summary>

अग्ने॑ गृहपते सुगृहप॒तिर॒हन्त्वया॑ गृ॒हप॑तिना भूयासम् ।  
सुगृहप॒तिर्मया॒ त्वङ्गृ॒हप॑तिना भूयाश्श॒तꣳ हिमाः ।  
</details>

<details><summary>भट्टभास्करटीका</summary>

16गार्हपत्यमेवोपतिष्ठते - अग्ने गृहपत इति यजुर्भिः ॥ हे अग्ने गृहपते गृहकर्मणां पालयितः त्वया गृहपतिना स[गृ]हकर्मणां पालनं कुर्वता सुगृहपतिः शोभनेन तद्वान् भूयासम् । त्वमपि गृहपतिना मया सुगृहपतिर्भूयाः ।  
कियन्तं कालमित्याह - शतं हिमाः शतं वर्षाणि हि मर्त्यानाम् । 'शतं त्वा हेमन्तानिन्धिषीय' इति ब्राह्मणम् । तावन्तं कालमिदमित्थं भवतु ।
</details>

<details open><summary>विश्वास-प्रस्तुतिः</summary>

तामा॒शिष॒माशा॑से ।  

तन्त॑वे॒ ज्योति॑ष्मती॒न्तामा॒शिष॒माशा॑से ।  
अ॒मुष्मै॒ ज्योति॑ष्मतीम्  +++(आशासे)+++  ॥  [24]
</details>

<details><summary>मूलम्</summary>

तामा॒शिष॒माशा॑से ।  

तन्त॑वे॒ ज्योति॑ष्मती॒न्तामा॒शिष॒माशा॑से ।  
अ॒मुष्मै॒ ज्योति॑ष्मतीम्  +++(आशासे)+++  ॥  [24]
</details>

<details><summary>भट्टभास्करटीका</summary>

किञ्च - तामाशिषं, अनागताभिप्रेतार्थप्रार्थनमाशीः, तामाशासे प्रार्थये । यद्वा - आशासनीया आयुरादिसर्वसम्पदाशीः, तामाशासे । 'आशासः क्वौ' इतीत्वम् । कीदृशीं? ज्योतिष्मतीं दीप्तिमतीं ब्रह्मवर्चसप्रधानाम् । कस्मै? तन्तवे अजातापत्यविषयमिदं; अमुष्मा इति वक्ष्यमाणस्य सन्निहितापत्यविषयत्वात् । अमुष्मा इति सन्निहितानामपत्यानां साधारणो निर्देशः । तस्मै सहस्रकिरणाय भास्कराय गोविन्दाय च तां ज्योतिष्मतीमाशिषमाशासे । 'पुत्रस्य नाम गृह्णाति' इत्यादि ब्राह्मणम् ॥

इति पञ्चमे षष्ठोनुवाकः ॥  
</details>
