+++
title = "०६ गार्हपत्याहवनीययोर् उपस्थानमन्त्राः"

+++
सपरिकर-गार्हपत्याहवनीययोर् उपस्थानमन्त्राः

१, ५-७, ११-१३ गायत्री  
९-१० द्विपदा विराट्  
१४ बृहती  
१५ अनुष्टुप्  
अग्निर्ऋषिः

_______
<details><summary>भास्करोक्त-विनियोगः</summary>

1गृहांश्च पशूंश्चोपतिष्ठते - सं पश्यामीति । तत्र प्रथमा गायत्री । शेषाणि यजूंषि 'मयि वो रायश्श्रयन्ताम्' इत्यन्तानि ॥  
</details>



<details open><summary>विश्वास-प्रस्तुतिः</summary>

**सम्प॑श्यामि प्र॒जा** अ॒हम्  
इड॑-प्रजसो मान॒वीः ।  
**सर्वा॑ भवन्तु** नो गृ॒हे  ॥
</details>

<details><summary>Keith</summary>

I gaze on offspring,  
Offspring of Ida, connected with Manu;  
May they all be in our house.
</details>


<details><summary>मूलम्</summary>

सम्प॑श्यामि प्र॒जा अ॒हमिड॑प्रजसो मान॒वीः ।  
सर्वा॑ भवन्तु नो गृ॒हे  ॥
</details>

<details><summary>भट्टभास्करटीका</summary>

सं पश्यामि सम्यक् वः पश्यामि अहं प्रजाः गृहनिवासिनः पशून्; 'यावन्त एव ग्राम्याः पशवस्तानेवाव रुन्धे' इति च ब्राह्मणम् । प्रजाशब्देन पशव उच्यन्ते । इडप्रजसः इडा गौः मनोः पुत्री वा । तस्याः प्रजा इडप्रजसः । सा वा यासां तथा ते सं पश्यामीति । यथोक्तम् - 'इडा वै मानवी' 'साब्रवीदिडा मनुम्' इत्यादि । 'ङ्यापोस्संज्ञाछन्दसोः' इति ह्रस्वत्वम्, 'नित्यमसिच्प्रजामेधयोः' इत्यत्र 'नित्यग्रहणमन्यत्रापि यथा स्यात्' इत्युक्तत्वादसिच् समासान्तः, दासीभारादित्वात्पूर्वपदप्रकृतिस्वरत्वम् । यद्वा - इडायाः प्रजायन्त इति 'गतिकारकयोरिति पूर्वपदप्रकृतिस्वरत्वं च' इत्यसुन्प्रत्ययान्ताद्धातोः अन्तलोपश्छान्दसः । डिद्वा प्रत्ययः कर्तव्यः । मानवीर्मनोरपत्यभूताः । जातिविशेषस्याविवक्षितत्वात् 'मनोर्जातौ' इति न प्रवर्तते । सर्वास्ताः सर्वा अपि गवादयः प्रजाः नः अस्माकं गृहे एतस्मिन् स्थाने भवन्तु पशुपुत्रमित्रकलत्रादिसर्वसम्पदः सदा प्रभूतास्सन्तु । 'अस्मदो द्वयोश्च' इति द्वितीये वाक्ये एकस्मिन्बहुवचनम् । यद्वा - पुत्रपौत्रादिसहितानामस्माकमिति वेदितव्यम् ॥
</details>



<details><summary>मूलम् (संयुक्तम्)</summary>

अम्भ॒स्स्थाम्भो॑ वो भख्षीय॒ मह॑स्स्थ॒ महो॑ वो भख्षीय॒ सह॑स्स्थ॒ सहो॑ वो भख्षी॒योर्ज॒स्स्थोर्ज॑व्ँवो भख्षीय॒ रेव॑ती॒ रम॑ध्वम॒स्मिल्ँ लो॒के᳚ऽस्मिन्गो॒ष्ठे᳚ऽस्मिन्ख्षये॒ऽस्मिन् योना॑वि॒हैव स्ते॒तो माऽप॑ गात ब॒ह्वीर्मे॑ भूयास्त 
</details>

_______

<details open><summary>विश्वास-प्रस्तुतिः</summary>

अम्भ॑स् स्थ।  
अम्भो॑ वो भख्षीय।
</details>

<details><summary>Keith</summary>

Ye are water;  
may I share your water.
</details>


<details><summary>मूलम्</summary>

अम्भ॑स्स्थ।  
अम्भो॑ वो भख्षीय।
</details>

<details><summary>भट्टभास्करटीका</summary>

2अम्भस्स्थेत्यादि ॥  
अम्भः अदनीयमुच्यते । 'अदेर्नुम्भश्च' इत्यसुन् । अन्नमुच्यते । वाजसनेयिनां तु 'अन्धस्स्थ' इति वा [इत्येव] पाठः । हे पशवः अन्धः स्थ भवथ । तद्धेतु त्वात्ताच्छब्द्यम् । अन्नस्य हेतवस्स्थ ।


तस्माद्वा युष्माकमम्भः क्षीराज्यादिरूपमदनीयं भक्षीय भजेयम् । भजेराशिषि लिङ् ।
</details>

<details open><summary>विश्वास-प्रस्तुतिः</summary>

मह॑स् स्थ॒, महो॑ वो भख्षीय ।
</details>

<details><summary>Keith</summary>

Ye are greatness, may I share your greatness;
</details>

<details><summary>मूलम्</summary>

मह॑स्स्थ॒ महो॑ वो भख्षीय ।
</details>

<details><summary>भट्टभास्करटीका</summary>

महः पूजा ब्रह्म वा महः तद्धेतवः स्थ यागादिद्वारेण । वः युष्माकं अदनीयं क्षीरादि भक्षीय ।
</details>

<details open><summary>विश्वास-प्रस्तुतिः</summary>

सह॑स्स्थ॒ - सहो॑ वो भख्षी॒य ।
</details>

<details><summary>Keith</summary>

ye are might, may I share your might;
</details>

<details><summary>मूलम्</summary>

सह॑स्स्थ॒ सहो॑ वो भख्षी॒य ।
</details>

<details><summary>भट्टभास्करटीका</summary>

सहो बलं तद्धेतवः स्थ युष्माकं बलकरं घृतादि भक्षीय ।
</details>

<details open><summary>विश्वास-प्रस्तुतिः</summary>

ऊर्ज॑स् स्थ॒, ऊर्ज॑व्ँव भख्षीय ।
</details>

<details><summary>Keith</summary>

ye are strength, may I share your strength.
</details>

<details><summary>मूलम्</summary>

ऊर्ज॑स्स्थ॒, ऊर्ज॑व्ँव भख्षीय ।
</details>

<details><summary>भट्टभास्करटीका</summary>

ऊर्जः रसः क्षीरादि तद्धेतवः स्थ युष्माकमूर्जं बलकररसं भक्षीय । मह्यादिभ्योऽसुन् । ऊर्जयतेः क्विप् सम्पदादिलक्षणः ।
</details>

<details open><summary>विश्वास-प्रस्तुतिः</summary>

रेव॑ती॒+++(←रयिः)+++ रम॑ध्वम्
अ॒स्मिन् लो॒के   
अ॒स्मिन् गो॒ष्ठे   
अ॒स्मिन् ख्षये॒  
ऽस्मिन् योनौ᳚  ।  
इ॒हैव स्त॑ ।  
इ॒तो  माऽप॑ गात ।  
ब॒ह्वीर्मे॑ भूयास्त [21] ।
</details>

<details><summary>Keith</summary>

Ye wealthy ones, stay in this place, this fold, this dwelling, this birthplace;  
be ye here; go not hence;  
be many for me [1].
</details>


<details><summary>मूलम्</summary>

रेव॑ती॒ रम॑ध्वम् 
अ॒स्मिन्लो॒के   
अ॒स्मिन्गो॒ष्ठे   
अ॒स्मिन् ख्षये॒ऽस्मिन् योनौ᳚  ।  
इ॒हैव स्त॑ ।  
इ॒तो  माऽप॑ गात ।  
ब॒ह्वीर्मे॑ भूयास्त [21] ।
</details>

<details><summary>भट्टभास्करटीका</summary>

हे **रेवतीः** रेवत्यः क्षीरादिना धनेन तद्वत्यः । 'रयेर्मतौ बहुलम्' इति सम्प्रसारणम्, 'वाच्छन्दसि' इति पूर्वसवर्णदीर्घत्वम् । **रमध्वं** प्रीयमाणा वर्तध्वम् । 'पशवो वै रेवतीः पशूनेवात्मन्रमयते' इति ब्राह्मणम् ।

**अस्मिन् लोके** पृथिव्याम् । 'ऊडिदम्' इति विभक्तिरुदात्ता ।  
**अस्मिन् गोष्ठे** गवां स्थाने व्रजे । गावस्तिष्ठन्त्यस्मिन्निति 'सुपि स्थः' इति कः, 'अम्बाम्ब' इति मूर्धन्यः ।  
**अस्मिन् क्षये** अस्मदीये । 'क्षयो निवासे' इत्या द्युदात्तत्वम् । 
**अस्मिन् योनौ**।  
रमध्वमिति सर्वत्र ।

इहैवास्मदीये लोकादौ स्त भूयास्त ।

इतोस्मत्सकाशान्मापगात अपरक्ता मापगात न निर्गच्छत ।

अपि तु बह्वीः बह्व्यः पुत्रपुत्रादिमत्यो मम भूयास्त ॥
</details>

_______
<details><summary>भास्करोक्त-विनियोगः</summary>

3अग्निहोत्रीवत्सम् अभिमृशति - संहितेति ॥ 
</details>

<details><summary>मूलम् (संयुक्तम्)</summary>

स॒ꣳ॒हि॒तासि॑ विश्वरू॒पीरा मो॒र्जा वि॒शाऽऽगौ॑प॒त्येनाऽऽरा॒यस्पोषे॑ण सहस्रपो॒षव्ँव॑ᳶ पुष्यास॒म्मयि॑ वो॒ राय॑श्श्रयन्ताम् ॥  
</details>

<details open><summary>विश्वास-प्रस्तुतिः</summary>

स॒ꣳ॒हि॒ता ऽसि॑ +++(मात्रा)+++ विश्वरू॒पीर् -  
आ मो॒र्जा  वि॑श॒
आ गौ॑प॒त्येन॑   
आरा॒यस्-पोषे॑ण ।
</details>

<details><summary>Keith</summary>

Thou art composed of every form; enter me with strength, with lordship of kine, with increase of wealth.
</details>

<details><summary>मूलम्</summary>

स॒ꣳ॒हि॒तासि॑ विश्वरू॒पीर्  - 
आ मो॒र्जा  वि॑श॒
आ गौ॑प॒त्येन॑   
आरा॒यस्पोषे॑ण ।
</details>

<details><summary>भट्टभास्करटीका</summary>

**संहिता** संयुक्ता मात्रा **असि** भव । मात्रा वियुक्ता मा भूः ।  
**विश्वरूपीः** नानारूपवती मत्वर्थीय ईकारः । सा त्वं मामूर्जा क्षीरादिना रसेन आविश । क्षीरादेर्दातृत्वेन मत्सम्बन्धिनी भव । 'सावेकाचः' इत्यूर्जो विभक्तिरुदात्ता ।

गौपत्येन च मामाविशेत्येव । गवां पतिः स्वामी तद्भावो गोपत्यम् । पत्यन्तलक्षणो यत् । यथाहं गोपतिर्भवानि तथा मयि वर्तस्व । रायो धनस्य पोषेण पुष्ट्या च मामाविश मदीयानि धनानि पोषयन्ती स्वजन इव मम भव । 'ऊडिदम्' इति रायो विभक्तिरुदात्ता । 'षष्ठ्याः पतिपुत्र' इति सत्वम् ।
</details>

<details open><summary>विश्वास-प्रस्तुतिः</summary>

स॒ह॒स्र॒पो॒षव्ँव॑ᳶ पुष्यासम् ।
</details>

<details><summary>Keith</summary>

May I prosper with your thousandfold prosperity; 
</details>


<details><summary>मूलम्</summary>

स॒ह॒स्र॒पो॒षव्ँव॑ᳶ पुष्यासम् ।
</details>

<details><summary>भट्टभास्करटीका</summary>

किं बहुना, वः युष्माकं सहस्रपोषं बहुप्रकारमहं पुष्यासं पौष्कल्येनोद्भावयिषीय बह्वीनां युष्माकं सम्बन्धी भूयासम् । गोपोषं पुष्णातीतिवत् सामान्यवचनोन्यतरो द्रष्टव्यः ।
</details>

<details open><summary>विश्वास-प्रस्तुतिः</summary>

मयि॑ वो॒ राय॑श् श्रयन्ताम्  ॥
</details>


<details><summary>Keith</summary>

may your wealth rest in me.
</details>

<details><summary>मूलम्</summary>

मयि॑ वो॒ राय॑श्श्रयन्ताम्  ॥
</details>

<details><summary>भट्टभास्करटीका</summary>

वः युष्माकं रायो धनानि क्षीरादीनि मयि श्रयन्तां अविच्छेदेन सन्ततं वर्धन्ताम् ॥
</details>

## गार्हपत्योपस्थानमन्त्राः
_______
<details><summary>भास्करोक्त-विनियोगः</summary>

4गार्हपत्यमुपतिष्ठते - उप त्वाग्न इति तिसृभिर्गायत्रीभिः । 
</details>

<details open><summary>विश्वास-प्रस्तुतिः</summary>

उप॑ त्वाऽग्ने दि॒वेदि॑वे॒ दोषा॑वस्तर्धि॒या व॒यम् ।  
नमो॒ भर॑न्त॒ एम॑सि ॥  
</details>

<details><summary>मूलम्</summary>

उप॑ त्वाऽग्ने दि॒वेदि॑वे॒ दोषा॑वस्तर्धि॒या व॒यम् ।  
नमो॒ भर॑न्त॒ एम॑सि ॥  
</details>

<details><summary>भट्टभास्करटीका</summary>

अग्ने त्वं न इति चतसृभिर्द्विपदाभिर्विराड्गायत्रीभिश्च । 'जागतगायत्राभ्यां विराड्गायत्री' इति । 'गायत्रीभिरुपतिष्ठते' इत्यादि  ब्राह्मणम् ।  
उप त्वेति प्रथमा ॥   
हे अग्ने वयं दिवेदिवे यत् दिनेदिने धिया प्रज्ञया कर्मणा वा त्वामुपेमसि उपेम उपगच्छामः 'इदन्तो मसि' । किं कुर्वन्त इत्याह - दोषवस्तः रात्रावह्नि च सायं प्रातश्च नमो भरन्तः नमस्कारमाभरन्तः आहरन्तः नमस्कुर्वन्तः त्वामुपेम इति । त्वं चास्माकमुपकुर्विति शेषः । 'हृग्रहोर्भः' । भरतिर्वा भौवादिकः भृञ भरणे इति । 'सुपाम् सुलुक्' इति दिवसवाचिनो दिव्शब्दात्परस्य सप्तम्येकवचनस्य शे आदेशः । प्रगृह्यत्वं तु स्यात् । व्यत्ययेन वा चतुर्थी । 'ऊडिदम्' इति विभक्तेरुदात्तत्वम् । 'अनुदात्तं च' इति द्वितीयं निहन्यते । दोषावस्तरिति कार्तकौजपादिषु द्रष्टव्यः । 'सावेकाचः' इति धियो विभक्तिरुदात्ता ॥
</details>

<details open><summary>विश्वास-प्रस्तुतिः</summary>

राज॑न्तमध्व॒राणा᳚ङ्गो॒पामृ॒तस्य॒ दीदि॑विम् ।  
वर्ध॑मान॒ꣵ॒ स्वे दमे᳚  ॥
</details>

<details><summary>मूलम्</summary>

राज॑न्तमध्व॒राणा᳚ङ्गो॒पामृ॒तस्य॒ दीदि॑विम् ।  
वर्ध॑मान॒ꣵ॒ स्वे दमे᳚  ॥
</details>

<details><summary>भट्टभास्करटीका</summary>

5राजन्तमिति द्वितीया - राजन्तं दीप्यमानं अध्वराणां यज्ञानां गोपां गोप्तारम् । गोपायतेः क्विप् अतोलोपवलिलोपापृक्तलोपाश्च । ऋतस्य यज्ञस्य सत्यस्य च गोप्तारम् । यद्वा - अध्वराणां राजन्तं गोपां रक्षितारं स्वयं सर्वदा दीदिविं दीप्यमानम् । अथवा - अध्वराणां यज्ञानां राजानम् । ऋतस्य ऋतेन यज्ञेन सत्येन वा दीदिविं प्रकाशयितारं गोपां गवां पातारम् । अस्मिन्पक्षे अवग्रह उपपद्यते । 'दीर्घश्चाभ्यासस्य' इति क्विन्प्रत्ययः । वर्धमानं समिद्भिर्हविर्भिश्र स्वे दमे नः गृहे अग्निहोत्रवेश्मनि । तं त्वामुपेमसीति ॥
</details>

<details open><summary>विश्वास-प्रस्तुतिः</summary>

स न॑ᳶ पि॒तेव॑ सू॒नवेऽग्ने॑ सूपाय॒नो भ॑व ।  
सच॑स्वा नस्स्व॒स्तये᳚  ॥
</details>

<details><summary>मूलम्</summary>

स न॑ᳶ पि॒तेव॑ सू॒नवेऽग्ने॑ सूपाय॒नो भ॑व ।  
सच॑स्वा नस्स्व॒स्तये᳚  ॥
</details>

<details><summary>भट्टभास्करटीका</summary>

6स न इति ॥ हे अग्ने स त्वं नः अस्मभ्यं पितेव सूनवे तात इव पुत्राय सूपायनः सूपचरणः सुखेनोपचरणीयः परिचरणीयो वा भव । 'छन्दसि गत्यर्थेभ्यः' इति युच् । शोभनोपायनो वा ।   
किञ्च - नः अस्मान् स्वस्तये अविनाशाय सचस्व सङ्गच्छस्व मा कदाचिदपि मुचः । 'अन्येषामपि दृश्येत' इति संहितायां दीर्घत्वम् । स्वस्तय इति विभक्त्यन्तप्रतिरूपोव्ययः ॥
</details>

<details open><summary>विश्वास-प्रस्तुतिः</summary>

अग्ने᳚ [22] त्वन्नो॒ अन्त॑मः ।  
उ॒त त्रा॒ता शि॒वो भ॑व वरू॒थ्यः॑  ॥
</details>

<details><summary>मूलम्</summary>

अग्ने᳚ [22] त्वन्नो॒ अन्त॑मः ।  
उ॒त त्रा॒ता शि॒वो भ॑व वरू॒थ्यः॑  ॥
</details>

<details><summary>भट्टभास्करटीका</summary>

7अग्ने त्वं न इति ॥ हे अग्ने त्वं नः अस्माकमन्तमः अन्तिकतमः सन्निकृष्टतमः । 'तमे तादेश्च' इति तादिलोपः । उत अपिच त्राता रक्षकः भयेष्विति गम्यते । शिवः सुखकरः सर्वदा भव अस्माकं वरूथ्यः गृहे भवः नित्यसन्निहितः । दिगादित्वाद्यत् । वरूथाय गृहाय वा हितः वरूथ्यः । उगवादिर्द्रष्टव्यः ॥
</details>

<details open><summary>विश्वास-प्रस्तुतिः</summary>

तन्त्वा॑ शोचिष्ठ दीदिवः ।  
सु॒म्नाय॑ नू॒नमी॑महे॒ सखि॑भ्यः  ॥
</details>

<details><summary>मूलम्</summary>

तन्त्वा॑ शोचिष्ठ दीदिवः ।  
सु॒म्नाय॑ नू॒नमी॑महे॒ सखि॑भ्यः  ॥
</details>

<details><summary>भट्टभास्करटीका</summary>

8तं त्वेति ॥ शोचिष्ठ दीपयितृतम 'तुश्छन्दसि' इतीष्ठन् । 'तुरिष्ठेमेयस्सु' इति टिलोपः । यद्वा - शोचस्वितम । 'विन्मतोर्लुक्' । हे दीदिवः दीप्यमान जिगीषन्वा । दिवेर्लिटः क्वसुरादेशः, 'तुजादीनाम्' इत्यभ्यासस्य दीर्घत्वम् । तं त्वां तादृशमन्तिकतमत्वादिगुणविशिष्टं त्वां सुम्नाय धनाय सुखाय वा ईमहे याचामहे । नूनमिति पादपूरणे निश्चये वा । यद्वा - नूनं नूतनं अभूतपूवं तं त्वां सखिभ्यः समानख्यानेभ्यः सुहृदयसुहृद्भ्यः । 'क्रियाग्रहणं कर्तव्यम्' इति कर्मणस्सम्प्रदानत्वात्सुम्नायेति चतुर्थी ॥
</details>

<details open><summary>विश्वास-प्रस्तुतिः</summary>

वसु॑र॒ग्निर्वसु॑श्रवाः ।  
अच्छा॑ नख्षि द्यु॒मत्त॑मो र॒यिन्दाः᳚  ॥
</details>

<details><summary>मूलम्</summary>

वसु॑र॒ग्निर्वसु॑श्रवाः ।  
अच्छा॑ नख्षि द्यु॒मत्त॑मो र॒यिन्दाः᳚  ॥
</details>

<details><summary>भट्टभास्करटीका</summary>

9वसुरिति ॥ वसुः वसुमान् । मत्वर्थीयो लुप्यते । अग्निः अङ्गनादिगुणयुक्तः वसुश्रवाः वासयतीति वसुः तादृशं श्रवणं यस्य तादृशः । वसुभिर्वा श्रूयत इति वसुश्रवाः । 'गतिकारकयोरपि इति पूर्वपदप्रकृतिस्वरत्वञ्च' इत्यसुन् । स त्वमस्मानच्च्छ आभिमुख्येन नक्षि प्राप्नुहि । 'निपातस्य च' इति संहितायां दीर्घत्वम् । नशतिर्गतिकर्मा 'बहुळं छन्दसि' इति शपोलुक् । अस्मान् प्राप्य चास्मभ्यं द्युमत्तमः दीप्तिमत्तमः तं रयिं धनं दाः देहि । दधातेर्लिटि पूर्ववच्छपोलुक् । 'ह्रस्वनुङ्भ्याम्मतुप्' इति द्योर्मतुप उदात्तत्वम् ॥
</details>



<details><summary>मूलम् (संयुक्तम्)</summary>

ऊ॒र्जा व॑ᳶ पश्याम्यू॒र्जा मा॑ पश्यत रा॒यस्पोषे॑ण वᳶ पश्यामि रा॒यस्पोषे॑ण मा पश्य॒त 
</details>

<details open><summary>विश्वास-प्रस्तुतिः</summary>

ऊ॒र्जा व॑ᳶ पश्यामि ।  
ऊ॒र्जा मा᳚  पश्यत ।
</details>

<details><summary>मूलम्</summary>

ऊ॒र्जा व॑ᳶ पश्यामि ।  
ऊ॒र्जा मा᳚  पश्यत ।
</details>

<details><summary>भट्टभास्करटीका</summary>

10पुनश्च गृहांश्च पशूंश्चोपतिष्ठते - ऊर्जा व इति । एतानि यजूंषि ॥ ऊर्जा क्षीरादिना रसेन समग्रास्सदा वः पश्यामि । यूयमपि ऊर्जा रसेन स्नेहेन बलेन वा सहितं मां पश्यत ।
</details>

<details open><summary>विश्वास-प्रस्तुतिः</summary>

रा॒यस्पोषे॑ण वᳶ पश्यामि ।  
रा॒यस्पोषे॑ण मा पश्य॒त ।
</details>

<details><summary>मूलम्</summary>

रा॒यस्पोषे॑ण वᳶ पश्यामि ।  
रा॒यस्पोषे॑ण मा पश्य॒त ।
</details>

<details><summary>भट्टभास्करटीका</summary>

किञ्च - रायो धनस्य पुत्रपश्वादिलक्षणस्य घासादिलक्षणस्य वा पोषेण वृद्ध्या वः पश्यामि । यूयमपि रायो धनस्य पशुहिरण्यलक्षणस्य पोषेण मां पश्यत । पूर्ववत्सत्वस्वरौ ॥
</details>

<details open><summary>विश्वास-प्रस्तुतिः</summary>

इडाः᳚ स्थ मधु॒कृत॑स्स्यो॒ना माऽऽवि॑श॒तेरा॒ मदः॑ ।
</details>

<details><summary>मूलम्</summary>

इडाः᳚ स्थ मधु॒कृत॑स्स्यो॒ना माऽऽवि॑श॒तेरा॒ मदः॑ ।
</details>

<details><summary>मूलम् (संयुक्तम्)</summary>

स॒ह॒स्र॒पो॒षव्ँव॑ᳶ पुष्यासं [23] मयि॑ वो॒ राय॑श्श्रयन्ताम् ॥
</details>


सहस्रपो॒षव्ँव॑ᳶ पुष्यास॒म्मयि॑ वो॒ राय॑श्श्रयन्ताम् ॥

<details><summary>भट्टभास्करटीका</summary>

11इडास्स्थेत्यादि अनुष्टुप् ॥ इडाः अन्नं स्थ तद्धेतुवात्ताच्छब्द्यम् । मधुकृतः मधुसदृशस्य कृतः कर्त्र्यः उत्पादयित्र्यः । उक्तञ्च - 'एतद्वै देवानां मधु यद्घृतम्' इति 'एतद्वै मधु दैव्यं यदाज्यम्, इति च । ता यूयं स्योनाः सुखभूताः मामाविशत । इराः क्षीराद्यन्नाद्यात्मिकाः मदः मदयित्र्यः देवानां मनुष्याणां च हर्षयित्र्यः । मदेर्ण्यन्तात्क्विप् । 'बहुळं संज्ञाछन्दसोः' इति णिलुक् ॥ सहस्रपोषमिति व्याख्यातम् ॥

  - [  किं बहुना, वः युष्माकं सहस्रपोषं बहुप्रकारमहं पुष्यासं पौष्कल्येनोद्भावयिषीय बह्वीनां युष्माकं सम्बन्धी भूयासम् । गोपोषं पुष्णातीतिवत् सामान्यवचनोन्यतरो द्रष्टव्यः ।]
</details>

<details open><summary>विश्वास-प्रस्तुतिः</summary>

तथ्स॑वि॒तुर्वरे᳚ण्य॒म्भर्गो॑ दे॒वस्य॑ धीमहि ।  
धियो॒ यो न॑ᳶ प्रचो॒दया᳚त्  ॥
</details>

<details><summary>मूलम्</summary>

तथ्स॑वि॒तुर्वरे᳚ण्य॒म्भर्गो॑ दे॒वस्य॑ धीमहि ।  
धियो॒ यो न॑ᳶ प्रचो॒दया᳚त्  ॥
</details>

<details><summary>भट्टभास्करटीका</summary>

12आहवनीयमुप्तिष्ठते - तत्सवितु्रिति गायत्र्या ॥ तत्तस्य 'सुपां सुलुक्' इति षष्ठ्या लुक् । तस्य सवितुः देवस्य दाना[देवना]दिगुणयुक्तस्य स्वभूतं तत्प्रसादलभ्यं वा अत एव वरेण्यं वरणीयं सर्वैः प्रार्थनीयं भर्गः तेजः अन्नं धनं वा वयं धीमहि धारयेम तस्यैव प्रसादात्तस्याधारभूता भवेम । धीङ् आधारे दैवादिकः । 'छन्दसि लुङ्लङ्लिटः' इति लङि 'बहुलं छन्दस्यमाङ्' इत्यडभावः । दधातेर्वा लिङ् । सर्वत्र 'बहुलं छन्दसि' इति शपोलुक् ।   
कस्येत्याह - यो देवस्सवितास्माकं धियः कर्माणि प्रचोदयात् प्रचोदयेत् प्रवर्तयेत् । यद्वा - धियः धर्मादिगोचराः बुद्धीः प्रचोदयात् प्रेरयेत् । लेट्याडागमः । तस्य सवितुरिति । यद्वा - सवितुर्देवस्य तदन्नादि धीमहि । किमित्याह - य इति । लिङ्गव्यत्ययः । यदस्माकं धियः प्रचोदयात् प्रेरयति । यद्वा - यो देवस्सविता विश्वस्य प्रसवितास्माकं धर्मादिगोचराः धियः प्रेरयति तस्य स्वभूतं वरेण्यं सर्वैर्भजनीयं भर्गः पापानां तापनं तेजो मण्डलात्मकं धीमहि मनसा धारयामः । ध्यायतेरेव वा छान्दसं सम्प्रसारणम् । एवं बोधप्रकाशाभ्यां समस्तस्य प्रपञ्चस्य उपकुर्वाणं श्रेयोर्थिभिर्भजनीयं सूर्यात्मना स्थितं पारमेश्वरं तेज उपास्यत्वेन उपदिश्यते ॥
</details>

<details open><summary>विश्वास-प्रस्तुतिः</summary>

सो॒मान॒ꣵ॒ स्वर॑णङ्कृणु॒हि ब्र॑ह्मणस्पते ।  
क॒ख्षीव॑न्त॒य्ँय औ॑शि॒जम्  ॥
</details>

<details><summary>मूलम्</summary>

सो॒मान॒ꣵ॒ स्वर॑णङ्कृणु॒हि ब्र॑ह्मणस्पते ।  
क॒ख्षीव॑न्त॒य्ँय औ॑शि॒जम्  ॥
</details>

<details><summary>भट्टभास्करटीका</summary>

13पुनरप्याहवनीयमुपतिष्ठते - सोमानमिति गायत्र्या ॥ सोमानं सोतारं सोमानामभिषोतारं मां कृणुहि । 'अन्येभ्योपि दृश्यते' इति मनिन् । उञ्छादित्वादन्तोदात्तत्वम् । औणादिको वा मनिन्प्रत्ययः । अन्यं आहुः - सोमानामिति वक्तव्ये छान्दसं ह्रस्वत्वम् । सोमानां सप्तविधानां सम्बन्धिनं मां कुर्विति । तत्राप्यन्तोदात्तर्त्वं मृग्यम्, सोमशब्दस्याद्युदात्तत्वात् स्वरणं शब्दितं सोमत्वेन प्रकाशितम् । स्वृ शब्दोपतापयोः कर्मणि लुट् ईदृशं च मां कुरु । हे ब्रह्मणः परिबृढस्यान्नस्य वा पते स्वामिन् । 'षष्ठ्याः पतिपुत्र' इति सत्वम् । 'सुबामन्त्रिते' इति पराङ्गवद्भावात् षष्ठ्यामन्त्रितसमुदायो निहन्यते । कक्षीवन्तं ताद्धर्म्यात्ताच्छब्द्यम् । कक्षीवान्नाम ऋषिः तमिव य औशिजम् । स्वार्थिकोण् वचनव्यत्ययः । यद्वा - कक्षीवन्तं हस्त्यादिकक्ष्यावन्तं ईश्वरं मा कुरु । 'आसन्दीवदष्टीवत्' इत्यादिना निपात्यते । य औशिज ईश्वर औशिजो भवति तम्मा कुरु । उशिक् कान्तः सर्वलोकप्रियः स औशिजः । स्वार्थिकोण् ॥
</details>

<details open><summary>विश्वास-प्रस्तुतिः</summary>

क॒दा च॒न स्त॒रीर॑सि॒ नेन्द्र॑ सश्चसि दा॒शुषे᳚ ।  
उपो॒पेन्नु म॑घव॒न्भूय॒ इन्नु ते॒ दान॑न्दे॒वस्य॑ पृच्यते  ॥
</details>

<details><summary>मूलम्</summary>

क॒दा च॒न स्त॒रीर॑सि॒ नेन्द्र॑ सश्चसि दा॒शुषे᳚ ।  
उपो॒पेन्नु म॑घव॒न्भूय॒ इन्नु ते॒ दान॑न्दे॒वस्य॑ पृच्यते  ॥
</details>

<details><summary>भट्टभास्करटीका</summary>

14रात्रिमुपतिष्ठते - कदा चनेति पथ्याबृहत्या ॥ 'तृतीयश्चेद्द्वादशाक्षरः पथ्या' इति । व्याख्याता चेयमादित्यग्रहे इन्द्रात्मना रात्रिस्स्तूयते । कदाचिदपि स्तरीश्छादयिता अभिभविता न भवसि । अपि तु दाशुषे हवींषि दत्तवते यजमानाय सश्चसि समागच्छसि, न कदाचिदपि तत्सकाशं मुञ्चसि उपकर्तुम् । तथाहि - हे मघवन् तव देवस्य देवनशीलस्य दानं भूयोभूयोपि उपपृच्यत एव, अविच्छेदेन निर्वर्त्यत एव । यद्वा - भूयोभूयोपि उपपृच्यतां उत्पाद्यतामिति ॥

  - [ क॒दा च॒न स्त॒रीर॑सि॒   
नेन्द्र॑ सश्चसि दा॒शुषे᳚ ।  
उपो॒पेन्नु म॑घव॒न्   
भूय॒ इन्नु ते॒ ॥  +++(पञ्चपदा पथ्याछन्दः)+++   
दान॑न् दे॒वस्य॑ पृच्यते ॥

   - तृतीयसवने आदित्यं गृह्णाति - कदा चन स्तरीरसीति पथ्यया पञ्चपदया । यथोक्तं - 'पथ्या पञ्चभिरष्टाक्षरैः' इति । इयं तु शङ्कुमतीनाम पथ्या, यथोक्तं - 'एकस्मिन् पञ्चके छन्दश्शङ्कुमती' इति । पथ्या बृहती वा जागततृतीयपादत्वात् ।  

- हे इन्द्र न कदाचिदपि त्वं स्तरीरसि धनानां छादकोसि । 'अवितॄस्तृतन्त्रिम्य ईः' इतीप्रत्ययः । किमनाच्छादनमात्रमेव? नेत्याह - सश्चसि दाशुषे, सश्चतिर्गतिकमा, दाशुषे हवींषि दत्तवते सश्चसि दित्सया । 'क्रियाग्रहणं कर्तव्यम्' इति संप्रदानत्वम् । दातुमिति वा पदाध्याहारः । दाशुषे दातुं सश्चसि धनानि दातुं दाशुषस्सकाशं त्वमेव सश्चसि । किमुच्यते सकृद्ददासीति - हे मघवन् तव देवस्य देवनादिगुणयुक्तस्य दानं भूयोप्युपपृच्यते उपगृह्यते पुनः पुनरपि समुपपाद्यते । न सकृद्दत्तमिति स्मर्यते, किन्तु पुनः पुनर्दीयत एवेति । पृची सम्पर्के ।

   - अत्र भूय इन्नुत इति चतुर्थः पादः । 'प्रसमुपोदः पादपूरणे' इत्युपशब्दस्य द्विर्वचनम् । 'अनुदातं च' इति द्वितीयो निहन्यते । इच्छब्दोवधारणार्थः उपपृच्यत एव । नुशब्दः प्रसिद्धौ; नन्वेवं खलु सर्वदा क्रियते । नु इति पुराणवचनो वा, पुराणोयं तव स्वभावः । द्वितीय इच्छब्दोप्यर्थः, भूयोपि । द्वियीयो नुशब्दो हेतौ, यस्मादेवं तस्मान्न कदा चन स्तरीरसीति । तस्मादेवंप्रभावस्त्वमस्मानप्यनुगृहाणेत्याशिषा समाप्यते  ]
</details>

<details open><summary>विश्वास-प्रस्तुतिः</summary>

परि॑ त्वाग्ने॒ पुर॑व्ँव॒यव्ँविप्रꣳ॑ सहस्य धीमहि ।  
धृ॒षद्व॑र्णन्दि॒वेदि॑वे भे॒त्तार॑म्भङ्गु॒राव॑तः  ॥
</details>

<details><summary>मूलम्</summary>

परि॑ त्वाग्ने॒ पुर॑व्ँव॒यव्ँविप्रꣳ॑ सहस्य धीमहि ।  
धृ॒षद्व॑र्णन्दि॒वेदि॑वे भे॒त्तार॑म्भङ्गु॒राव॑तः  ॥
</details>

<details><summary>भट्टभास्करटीका</summary>

15गार्हपत्यमुपतिष्ठते - परि त्वेत्यनुष्टुभा ॥ हे अग्ने सहस्व सहो बलं तत्र भवः । 'दिगादिभ्यो यत्' । पुरं अभिमतानां पूरयितारं विप्रं मेधाविनं धृषद्वर्णं वर्णमात्रेणैव शत्रूणां अभिभवितारं भेत्तारम् । कस्य? भङ्गुरावतः परभञ्जनशीलैर्व्यापारैः तद्वतो रक्षःप्रभृतेः । छान्दसं संहितायां दीर्घत्वम् । ईदृशं त्वां दिनेदिने परिधीमहि सर्वतो धारयेम । दधातेर्लिङि शपो लुक् ॥
</details>



<details><summary>मूलम् (संयुक्तम्)</summary>

अग्ने॑ गृहपते सुगृहप॒तिर॒हन्त्वया॑ गृ॒हप॑तिना भूयासꣳ सुगृहप॒तिर्मया॒ त्वङ्गृ॒हप॑तिना भूयाश्श॒तꣳ हिमाः 
</details>

<details open><summary>विश्वास-प्रस्तुतिः</summary>

अग्ने॑ गृहपते सुगृहप॒तिर॒हन्त्वया॑ गृ॒हप॑तिना भूयासम् ।  
सुगृहप॒तिर्मया॒ त्वङ्गृ॒हप॑तिना भूयाश्श॒तꣳ हिमाः ।  
</details>

<details><summary>मूलम्</summary>

अग्ने॑ गृहपते सुगृहप॒तिर॒हन्त्वया॑ गृ॒हप॑तिना भूयासम् ।  
सुगृहप॒तिर्मया॒ त्वङ्गृ॒हप॑तिना भूयाश्श॒तꣳ हिमाः ।  
</details>

<details><summary>भट्टभास्करटीका</summary>

16गार्हपत्यमेवोपतिष्ठते - अग्ने गृहपत इति यजुर्भिः ॥ हे अग्ने गृहपते गृहकर्मणां पालयितः त्वया गृहपतिना स[गृ]हकर्मणां पालनं कुर्वता सुगृहपतिः शोभनेन तद्वान् भूयासम् । त्वमपि गृहपतिना मया सुगृहपतिर्भूयाः ।  
कियन्तं कालमित्याह - शतं हिमाः शतं वर्षाणि हि मर्त्यानाम् । 'शतं त्वा हेमन्तानिन्धिषीय' इति ब्राह्मणम् । तावन्तं कालमिदमित्थं भवतु ।
</details>

<details open><summary>विश्वास-प्रस्तुतिः</summary>

तामा॒शिष॒माशा॑से ।  

तन्त॑वे॒ ज्योति॑ष्मती॒न्तामा॒शिष॒माशा॑से ।  
अ॒मुष्मै॒ ज्योति॑ष्मतीम्  +++(आशासे)+++  ॥  [24]
</details>

<details><summary>मूलम्</summary>

तामा॒शिष॒माशा॑से ।  

तन्त॑वे॒ ज्योति॑ष्मती॒न्तामा॒शिष॒माशा॑से ।  
अ॒मुष्मै॒ ज्योति॑ष्मतीम्  +++(आशासे)+++  ॥  [24]
</details>

<details><summary>भट्टभास्करटीका</summary>

किञ्च - तामाशिषं, अनागताभिप्रेतार्थप्रार्थनमाशीः, तामाशासे प्रार्थये । यद्वा - आशासनीया आयुरादिसर्वसम्पदाशीः, तामाशासे । 'आशासः क्वौ' इतीत्वम् । कीदृशीं? ज्योतिष्मतीं दीप्तिमतीं ब्रह्मवर्चसप्रधानाम् । कस्मै? तन्तवे अजातापत्यविषयमिदं; अमुष्मा इति वक्ष्यमाणस्य सन्निहितापत्यविषयत्वात् । अमुष्मा इति सन्निहितानामपत्यानां साधारणो निर्देशः । तस्मै सहस्रकिरणाय भास्कराय गोविन्दाय च तां ज्योतिष्मतीमाशिषमाशासे । 'पुत्रस्य नाम गृह्णाति' इत्यादि ब्राह्मणम् ॥

इति पञ्चमे षष्ठोनुवाकः ॥  
</details>
