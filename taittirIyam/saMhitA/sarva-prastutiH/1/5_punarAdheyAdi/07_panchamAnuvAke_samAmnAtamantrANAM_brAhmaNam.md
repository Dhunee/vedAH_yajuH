+++
title = "०७ पञ्चमानुवाके समाम्नातमन्त्राणां ब्राह्मणम्"

+++



<details><summary>मूलम् (संयुक्तम्)</summary>

अय॑ज्ञो॒ वा ए॒ष यो॑ऽसा॒मोप॑प्र॒यन्तो॑ अध्व॒रमित्या॑ह॒ स्तोम॑मे॒वास्मै॑ युन॒क्ति 
</details>

<details open><summary>विश्वास-प्रस्तुतिः</summary>

अय॑ज्ञो॒ वा ए॒ष यो॑ऽसा॒मा...   
उ॒प॒प्र॒यन्तो॑ अध्व॒रमित्या॑ह।  
स्तोम॑मे॒वास्मै॑ युन॒क्ति ।
</details>

<details><summary>मूलम्</summary>

अय॑ज्ञो॒ वा ए॒ष यो॑ऽसा॒मा...   
उ॒प॒प्र॒यन्तो॑ अध्व॒रमित्या॑ह।  
स्तोम॑मे॒वास्मै॑ युन॒क्ति ।
</details>

<details><summary>भट्टभास्करटीका</summary>

1अग्न्युपस्थानमन्त्राणां ब्राह्मणमग्न्यार्षेयम् - अयज्ञ इत्यादि ॥ 'उपप्रयन्त' इत्यादि द्वादशर्चं स्तोमस्थानीयमस्य यज्ञस्य करोतीति । 'मन्त्रं वोचेम' इत्येतच्च स्तोमाभिप्रायमित्यभिप्रायः ॥
</details>



<details><summary>मूलम् (संयुक्तम्)</summary>

उपेत्या॑ह प्र॒जा वै प॒शव॒ उपे॒मल्ँलो॒कम्प्र॒जामे॒व प॒शूनि॒मल्ँलो॒कमुपै᳚ति 
</details>

<details open><summary>विश्वास-प्रस्तुतिः</summary>

उपेत्या॑ह प्र॒जा वै प॒शव॒ उपे॒मल्ँलो॒कम् ।  
प्र॒जामे॒व प॒शूनि॒मल्ँलो॒कमुपै᳚ति ।
</details>

<details><summary>मूलम्</summary>

उपेत्या॑ह प्र॒जा वै प॒शव॒ उपे॒मल्ँलो॒कम् ।  
प्र॒जामे॒व प॒शूनि॒मल्ँलो॒कमुपै᳚ति ।
</details>

<details><summary>भट्टभास्करटीका</summary>

2उपेत्याहेत्यादि ॥ प्रजाश्च पशवश्चेमं लोकमुपेत्य वर्तन्ते । तस्मादेतल्लोकात्मकाध्वरोपायनकथनं प्रजानां पशूनामस्य च लोकस्योपनयनाय भवतीति ॥
</details>



<details><summary>मूलम् (संयुक्तम्)</summary>

अ॒स्य प्र॒त्नामनु॒द्युत॒मित्या॑ह
सुव॒र्गो वै लो॒कᳶ प्र॒त्नस्सु॑व॒र्गमे॒व लो॒कꣳ स॒मारो॑हति 
</details>

<details open><summary>विश्वास-प्रस्तुतिः</summary>

अ॒स्य प्र॒त्नामनु॒द्युत॒मित्या॑ह ।  
सु॒व॒र्गो वै लो॒क ᳶ प्र॒त्नः ।  
सु॒व॒र्गमे॒व लो॒कꣳ स॒मारो॑हति ।
</details>

<details><summary>मूलम्</summary>

अ॒स्य प्र॒त्नामनु॒द्युत॒मित्या॑ह ।  
सु॒व॒र्गो वै लो॒क ᳶ प्र॒त्नः ।  
सु॒व॒र्गमे॒व लो॒कꣳ स॒मारो॑हति ।
</details>

<details><summary>भट्टभास्करटीका</summary>

3अस्य प्रत्नामिति ॥ प्रत्नतया स्वर्गस्थानीयं दीप्तिदोहनं स्वर्गसमारोहणाय भवतीति ॥

  - [अ॒स्य प्र॒त्नामनु॒ द्युतꣳ॑ शु॒क्रन्दु॑दुह्रे॒ अह्र॑यः ।  
  पय॑स्सहस्र॒सामृषि᳚म्  ॥

  - (टीका) द्वितीया - अस्य प्रत्नामिति गायत्री ॥ अस्याग्नेः प्रत्नां पुरातनीं अनुद्युतम् । अनुद्युदिति दीप्तिनाम । सम्पदादिलक्षणः क्विप् । गोस्थानीयां दुदुह्रे दुहन्ति । छान्दसे लिटि 'इरयो रे' इति रे आदेशः ।अह्रयः अह्रियः अलज्जमाना ऋत्विजः । जिह्रतेः कर्तरि क्विप् । व्यत्ययेन ह्रस्वत्वम् । औणादिको वा डिप्रत्ययः । अह्नोतेर्वा क्रिन्प्रत्ययः । ज्ञातार उच्यन्ते । किं दुदुह्रे? शुक्रं सारं निर्मलं वा पयः उदकम् । दीप्तिर्विशेष्यते - सहस्रसां बहुनो धनस्य सनित्रीं सम्भक्त्रीं ऋषिं अर्षणिं दृष्टिम् । सनोतेः 'जनसनखन' इति विट्, 'विड्वनोः' इत्यात्वम् । तस्माद्वयमप्यनेनोपस्थानेन तां दुह्म इति ॥]
</details>



<details><summary>मूलम् (संयुक्तम्)</summary>

अ॒ग्निर्मू॒र्धा दि॒वᳵ क॒कुदित्या॑ह मू॒र्धान᳚म् [25]ए॒वैनꣳ॑ समा॒नाना᳚ङ्करो॒त्यथो॑ देवलो॒कादे॒व म॑नुष्यलो॒के प्रति॑ तिष्ठति 
</details>

<details open><summary>विश्वास-प्रस्तुतिः</summary>

अ॒ग्निर्मू॒र्धा दि॒वᳵ क॒कुदित्या॑ह।
</details>

<details><summary>मूलम्</summary>

अ॒ग्निर्मू॒र्धा दि॒वᳵ क॒कुदित्या॑ह।
</details>

<details><summary>भट्टभास्करटीका</summary>

4अग्निरिति ॥ अग्नेर्मूर्धत्वाभिधानं यजमानस्य प्राधान्यार्थमिति ।
</details>

<details open><summary>विश्वास-प्रस्तुतिः</summary>

मू॒र्धान॑मे॒वैनꣳ॑ समा॒नाना᳚ङ्करोति ।   
अथो॑ देवलो॒कादे॒व म॑नुष्यलो॒के प्रति॑ तिष्ठति ।
</details>

<details><summary>मूलम्</summary>

मू॒र्धान॑मे॒वैनꣳ॑ समा॒नाना᳚ङ्करोति ।   
अथो॑ देवलो॒कादे॒व म॑नुष्यलो॒के प्रति॑ तिष्ठति ।
</details>

<details><summary>भट्टभास्करटीका</summary>

अथो अपि च देवलोकादागत्य मनुष्यलोके प्रतिष्ठितो भवति ॥

-  (मन्त्रः) - अ॒ग्निर्मू॒र्धा दि॒वᳵ क॒कुत्पति॑ᳶ पृथि॒व्या अ॒यम् ।   
अ॒पाꣳ रेताꣳ॑सि जिन्वति ॥

  - (टीका) तृतीया - अग्निरिति गायत्री ॥ अयमग्निर्मूर्धा प्रधानभूतः दिवः द्युलोकस्य ककुत् उच्छ्रितः आत्मेत्यर्थः अर्यमात्मना दिवो मूर्धत्वेन वतत इति । अयमेव पृथिव्याः पतिः पाता; अग्निर्हि पृथिव्यात्मना वर्तते । सोयमपां रेतांसि कार्यभूतानि स्थावरजङ्गमाख्यानि माध्यमिकाग्निरूपेण जिन्वति वृष्ट्या तर्पयति । 'ऊडिदम्' इति षष्ठ्या उदात्तत्वम् । 'उदात्तयणः' इति पृथिव्याः ॥ ]
  - (अथ चतुर्थकाण्डे चतुर्थप्रपाठके चतुर्थोऽनुवाकः)।  
  कल्पः “ अग्निर्मूर्धेति तिस्रो गायत्रीः षुरस्तादुपदधात्यवेमुत्तराणि त्रीणि त्रीणि त्रिष्ठुभो दक्षिणतो जगतीः पश्वादनुष्टुभ उत्तरतो बृहतीरुष्णिहाः पङ्क्तीरक्षरपङ्क्तीरिति विषुरूपाणि छन्दाꣳसि यथावकाशमतिच्छन्दसं मध्ये द्विपदा अन्ततः ” इति।   तत्र त्रिसृषु गाबत्रीषु पर्थमां गायत्रीमाह— अग्निर्मूर्धेति।   अयमग्निरादित्यरूपेण दिवो द्युलोकस्य ककुदुच्छ्रितो मूधां शिरःस्थानीयः, पृथिव्याः पतिर्दाहपकादिकारित्वेन पालकोऽप्ययम्।   किंच, अप रेतांस्युदककायांणिस्थात्वरजङ्गमशरीराणि जाठराग्निरूपेण जिन्वति प्रीणयति।   
</details>



<details><summary>मूलम् (संयुक्तम्)</summary>

अ॒यमि॒ह प्र॑थ॒मो धा॑यि धा॒तृभि॒रित्या॑ह॒ मुख्य॑मे॒वैन॑ङ्करोत्यु॒भा वा॑मिन्द्राग्नी आहु॒वध्या॒ इत्या॒हौजो॒ बल॑मे॒वाव॑ रुन्धे॒
</details>

<details open><summary>विश्वास-प्रस्तुतिः</summary>

अ॒यमि॒ह प्र॑थ॒मो धा॑यि धा॒तृभि॒रित्या॑ह ।  
मुख्य॑मे॒वैन॑ङ्करोति ।  
</details>

<details><summary>मूलम्</summary>

अ॒यमि॒ह प्र॑थ॒मो धा॑यि धा॒तृभि॒रित्या॑ह ।  
मुख्य॑मे॒वैन॑ङ्करोति ।  
</details>

<details><summary>भट्टभास्करटीका</summary>

+++( अत्र प्रतीकं नास्ति अर्थानुसारेण मन्त्रः योजितः)+++
5पार्थीवस्याग्नेः पश्चादभिधानात् मुखमिति प्रथमत्ववचनादग्नेः मुखमिव मुखम् ॥
</details>

<details open><summary>विश्वास-प्रस्तुतिः</summary>

उ॒भा वा॑मिन्द्राग्नी आहु॒वध्या॒ इत्या॒ह ।
ओजो॒ बल॑मे॒वाव॑ रुन्धे।  
</details>

<details><summary>मूलम्</summary>

उ॒भा वा॑मिन्द्राग्नी आहु॒वध्या॒ इत्या॒ह ।
ओजो॒ बल॑मे॒वाव॑ रुन्धे।  
</details>

<details><summary>भट्टभास्करटीका</summary>

6ओजोबलात्मकत्वादिन्द्राग्न्योः ॥ +++( अत्र प्रतीकं नास्ति । अर्थानुसारेण मन्त्रः योजितः ।)+++
</details>

<details open><summary>विश्वास-प्रस्तुतिः</summary>

अ॒यन्ते᳚ योनि॑र्ऋ॒त्विय॒ इत्या॑ह ।
प॒शवो॒ वै र॒यिᳶ प॒शूने॒वाव॑ रुन्धे ।
</details>

<details><summary>मूलम्</summary>

अ॒यन्ते᳚ योनि॑र्ऋ॒त्विय॒ इत्या॑ह ।
प॒शवो॒ वै र॒यिᳶ प॒शूने॒वाव॑ रुन्धे ।
</details>

<details><summary>भट्टभास्करटीका</summary>

7पशवो वै रयिरिति ॥ 'वर्धया रयिम्' इति दर्शनात् ॥
</details>



<details><summary>मूलम् (संयुक्तम्)</summary>

ष॒ड्भिरुप॑ तिष्ठते॒ षड्वै [26]ऋ॒तव॑ ऋ॒तुष्वे॒व प्रति॑ तिष्ठति ष॒ड्भिरुत्त॑राभि॒रुप॑ तिष्ठते॒ द्वाद॑श॒ सम्प॑द्यन्ते॒ द्वाद॑श॒ मासाः᳚ सव्ँवथ्स॒रस्स॑व्ँवथ्स॒र ए॒व प्रति॑ तिष्ठति 
</details>

<details open><summary>विश्वास-प्रस्तुतिः</summary>

ष॒ड्भिरुप॑ तिष्ठते ।  
षड्वै [26]  ऋ॒तव॑ ऋ॒तुष्वे॒व प्रति॑ तिष्ठति ।
</details>

<details><summary>मूलम्</summary>

ष॒ड्भिरुप॑ तिष्ठते ।  
षड्वै [26]  ऋ॒तव॑ ऋ॒तुष्वे॒व प्रति॑ तिष्ठति ।
</details>

<details><summary>भट्टभास्करटीका</summary>

8षड्भिरिति ॥ आहवनीयमेव सर्वत्र । विशिष्टसङ्ख्यान्वयो विशिष्टफलावाप्तिहेतुरिति भावः ।
</details>

<details open><summary>विश्वास-प्रस्तुतिः</summary>

ष॒ड्भिरुत्त॑राभि॒रुप॑ तिष्ठते ।  
द्वाद॑श॒ सम्प॑द्यन्ते॒ द्वाद॑श॒ मासाः᳚ सव्ँवथ्स॒रः ।    
स॒व्ँव॒थ्स॒र ए॒व प्रति॑ तिष्ठति ।
</details>

<details><summary>मूलम्</summary>

ष॒ड्भिरुत्त॑राभि॒रुप॑ तिष्ठते ।  
द्वाद॑श॒ सम्प॑द्यन्ते॒ द्वाद॑श॒ मासाः᳚ सव्ँवथ्स॒रः ।    
स॒व्ँव॒थ्स॒र ए॒व प्रति॑ तिष्ठति ।
</details>

<details><summary>भट्टभास्करटीका</summary>

षड्भिरुत्तराभिरिति । ननु द्वादशभिरुपतिष्ठत इत्येव वाच्यं स्यात् । मैवम्, 'षट्त्वनिबन्धनफलावाप्तये षड्भिष्षड्भिरुपस्थिष्ठते । द्वादशेति तन्निबन्धनफलावाप्तिश्च भवति ॥
</details>



<details><summary>मूलम् (संयुक्तम्)</summary>

यथा॒ वै पुरु॒षोऽश्वो॒ गौर्जीर्य॑त्ये॒वम॒ग्निराहि॑तो जीर्यति सव्ँवथ्स॒रस्य॑ प॒रस्ता॑दाग्निपावमा॒नीभि॒रुप॑ तिष्ठते
</details>

<details open><summary>विश्वास-प्रस्तुतिः</summary>

यथा॒ वै पुरु॒षोऽश्वो॒ गौर्जीर्य॑त्ये॒वम॒ग्निराहि॑तो जीर्यति ।
</details>

<details><summary>मूलम्</summary>

यथा॒ वै पुरु॒षोऽश्वो॒ गौर्जीर्य॑त्ये॒वम॒ग्निराहि॑तो जीर्यति ।
</details>

<details><summary>भट्टभास्करटीका</summary>

9यथेत्यादि ॥ यथा पुरुषादयः आसादिताहारा जीर्यन्ते । एवमग्निराहितो जीर्यति ।
</details>

<details open><summary>विश्वास-प्रस्तुतिः</summary>

स॒व्ँव॒थ्स॒रस्य॑  प॒रस्ता॑दाग्निपावमा॒नीभि॒रुप॑ तिष्ठते।
</details>

<details><summary>मूलम्</summary>

स॒व्ँव॒थ्स॒रस्य॑  प॒रस्ता॑दाग्निपावमा॒नीभि॒रुप॑ तिष्ठते।
</details>

<details><summary>भट्टभास्करटीका</summary>

संवत्सरस्येत्यादि । 'अग्न आयूंषि पवसे' इत्येताभिः षड्भिः संवत्सरेर्संवत्सरे उपतिष्ठते । 'देवताद्वन्द्वे च' इत्युभयपदवृद्धिः उदात्तनिवृत्तिस्वरेण ङीप उदात्तत्वम् ॥
</details>



<details><summary>मूलम् (संयुक्तम्)</summary>

पुनर्न॒वमे॒वैन॑म॒जर॑ङ्करो॒त्यथो॑ पु॒नात्ये॒वोप॑ तिष्ठते॒ योग॑ ए॒वास्यै॒ष उप॑ तिष्ठते [27]दम॑ ए॒वास्यै॒ष उप॑ तिष्ठते या॒च्ञैवास्यै॒षोप॑ तिष्ठते॒ यथा॒ पापी॑या॒ञ्छ्रेय॑स आ॒हृत्य॑ नम॒स्यति॑ ता॒दृगे॒व तत्
</details>

<details open><summary>विश्वास-प्रस्तुतिः</summary>

पु॒न॒र्न॒वमे॒वैन॑म॒जर॑ङ्करो॒ति ।  
अथो॑ पु॒नात्ये॒वोप॑ तिष्ठते ।  
योग॑ ए॒वास्यै॒ष उप॑ तिष्ठते ।
</details>

<details><summary>मूलम्</summary>

पु॒न॒र्न॒वमे॒वैन॑म॒जर॑ङ्करो॒ति ।  
अथो॑ पु॒नात्ये॒वोप॑ तिष्ठते ।  
योग॑ ए॒वास्यै॒ष उप॑ तिष्ठते ।
</details>

<details><summary>भट्टभास्करटीका</summary>

10पुनर्नवमित्यादि ॥ आयुरादिलाभात् । अथो अपिच पुनात्येवाग्निं जरया नाभिभूयते, पवमानस्यायं महिमेति ।  
उपतिष्ठते योग एवास्यैष उपतिष्ठत इति । यत् एषोग्निः योगस्संश्लेषस्सम्पद्यते । यत्रायुरादीनि स्वयमेव सम्पद्यन्त इति उपतिष्ठत इति यत् इदमग्नेरुपस्थानम् ।
</details>

<details open><summary>विश्वास-प्रस्तुतिः</summary>

दम॑ ए॒वास्यै॒ष उप॑ तिष्ठते।
</details>

<details><summary>मूलम्</summary>

दम॑ ए॒वास्यै॒ष उप॑ तिष्ठते।
</details>

<details><summary>भट्टभास्करटीका</summary>

इदं दम एवास्यैष क्रियते । दमो निबन्ध[द्ध]स्तुतिकरपदैर्विधेयीकर्णम् । यथास्मै अभीष्टमकृत्वा स्थातुमपि न शक्नोति तथैनं दमयति । 'अग्निश्शुचिव्रततमश्शुचिर्विप्रश्शुचिः कविः' इत्यादि । उपतिष्ठत इति । उपस्थानव्याजेन स्वाभिमतानग्निं याचते 'आयूंषि पवस्व, ऊर्जमिषं चासुव, दुच्छुनां दूरे बाधस्व' इति ।
</details>

<details open><summary>विश्वास-प्रस्तुतिः</summary>

या॒च्ञैवास्यै॒षोप॑ तिष्ठते ।  
यथा॒ पापी॑या॒ञ्छ्रेय॑स आ॒हृत्य॑ नम॒स्यति॑ ता॒दृगे॒व तत् ।
</details>

<details><summary>मूलम्</summary>

या॒च्ञैवास्यै॒षोप॑ तिष्ठते ।  
यथा॒ पापी॑या॒ञ्छ्रेय॑स आ॒हृत्य॑ नम॒स्यति॑ ता॒दृगे॒व तत् ।
</details>

<details><summary>भट्टभास्करटीका</summary>

उपतिष्ठत इति । परस्पराश्रयः प्रकर्षः । यथा स्वल्पैश्वर्यो जनः प्रभूतैश्वर्याय फलादिकमुपहृत्य नमस्यति तादृगिदमुपस्थानम्; आराध्यैश्वर्यव्यापनार्थत्वात् । ततस्सुप्रसन्नः स्वामी फलेनाभिमतेन पुरुषं आराधयितारं योजयतीति । 'नमोवरिवश्चित्रङः क्यच्' ॥
</details>



<details><summary>मूलम् (संयुक्तम्)</summary>

आ॑यु॒र्दा अ॑ग्ने॒ऽस्यायु॑र्मे दे॒हीत्या॑हाऽऽयु॒र्दा ह्ये॑ष व॑र्चो॒दा अ॑ग्नेऽसि॒ वर्चो॑ मे दे॒हीत्या॑ह वर्चो॒दा ह्ये॑ष त॑नू॒पा अ॑ग्नेऽसि त॒नुव॑म्मे पा॒हीत्या॑ह [28] तनू॒पा ह्ये॑षोऽग्ने॒  यन्मे॑ त॒नुवा॑ ऊ॒नन्तन्म॒ आ पृ॒णेत्या॑ह 
</details>

<details open><summary>विश्वास-प्रस्तुतिः</summary>

आ॒यु॒र्धा अ॑ग्ने॒ऽस्यायु॑र्मे दे॒हीत्या॑ह।  
आयु॒र्दा ह्ये॑षः ।  
व॒र्चो॒दा अ॑ग्नेऽसि॒ वर्चो॑ मे दे॒हीत्या॑ह ।   
व॒र्चो॒दा ह्ये॑षः।    
त॒नू॒पा अ॑ग्नेऽसि त॒नुव॑म्मे पा॒हीत्या॑ह ।    
त॒नू॒पा ह्ये॑षः ।   
अग्ने॒ यन्मे॑ त॒नुवा॑ ऊ॒नन्तन्म॒ आ पृ॒णेत्या॑ह।
</details>

<details><summary>मूलम्</summary>

आ॒यु॒र्धा अ॑ग्ने॒ऽस्यायु॑र्मे दे॒हीत्या॑ह।  
आयु॒र्दा ह्ये॑षः ।  
व॒र्चो॒दा अ॑ग्नेऽसि॒ वर्चो॑ मे दे॒हीत्या॑ह ।   
व॒र्चो॒दा ह्ये॑षः।    
त॒नू॒पा अ॑ग्नेऽसि त॒नुव॑म्मे पा॒हीत्या॑ह ।    
त॒नू॒पा ह्ये॑षः ।   
अग्ने॒ यन्मे॑ त॒नुवा॑ ऊ॒नन्तन्म॒ आ पृ॒णेत्या॑ह।
</details>

<details><summary>भट्टभास्करटीका</summary>

11आयुर्दा इत्यादि ॥ गतम् ॥
</details>

<details open><summary>विश्वास-प्रस्तुतिः</summary>

यन्मे᳚ प्र॒जायै॑ पशू॒नामू॒नन्तन्म॒ आ पू॑र॒येति॒ वावैतदा॑ह ।   
चित्रा॑वसो स्व॒स्ति ते॑ पा॒रम॑शी॒येत्या॑ह।
</details>

<details><summary>मूलम्</summary>

यन्मे᳚ प्र॒जायै॑ पशू॒नामू॒नन्तन्म॒ आ पू॑र॒येति॒ वावैतदा॑ह ।   
चित्रा॑वसो स्व॒स्ति ते॑ पा॒रम॑शी॒येत्या॑ह।
</details>

<details><summary>भट्टभास्करटीका</summary>

12यन्मे प्रजाया इत्यादि ॥ तनुवत्प्रवानत्वात् प्रजाश्च पशवश्च तनुशब्देनोच्यन्त इति दर्शयति ।  
आ पूरयेति । पृणतिरापूरणकर्मेत्याचष्टे ॥
</details>



<details><summary>मूलम् (संयुक्तम्)</summary>

रात्रि॒र्वै चि॒त्राव॑सु॒रव्यु॑ष्ट्यै॒ वा
ए॒तस्यै॑ पु॒रा ब्रा᳚ह्म॒णा अ॑भैषु॒र्व्यु॑ष्टिमे॒वाव॑ रुन्धे 
</details>

<details open><summary>विश्वास-प्रस्तुतिः</summary>

रात्रि॒र्वै चि॒त्राव॑सु॒रव्यु॑ष्ट्यै॒ वा ।  
ए॒तस्यै॑ पु॒रा ब्रा᳚ह्म॒णा अ॑भैषुः ।

व्यु॑ष्टिमे॒वाव॑ रुन्धे।  
</details>

<details><summary>मूलम्</summary>

रात्रि॒र्वै चि॒त्राव॑सु॒रव्यु॑ष्ट्यै॒ वा ।  
ए॒तस्यै॑ पु॒रा ब्रा᳚ह्म॒णा अ॑भैषुः ।

व्यु॑ष्टिमे॒वाव॑ रुन्धे।  
</details>

<details><summary>भट्टभास्करटीका</summary>

13रात्रिर्वा इति ॥ चित्रा नानारूपा वसवो वस्तारो यस्यामिति चित्रा अप्येकरूपा वसन्त्यस्यां इत्य[इति वा]र्थः । अव्युष्ट्यै वा इत्यादि । रात्रेरवसानं व्युष्टिः एतस्या रात्रेरव्युष्ट्यै अभैषुः । यद्वा - अव्युष्ट्यै व्याप्तिरहिताया रात्रेरभैषुः अव्युष्ट्याशङ्कया अभैशुरिति यावत् । छान्दसोन्तोदात्तत्वाभावः । तस्मात् स्वस्ति ते पारमशीयेति प्राथनया व्युष्टिमवरुन्धे । 'तादौ च' इति गतेः प्रकृतिस्वरत्वम्, 'उदात्तस्वरितयोर्यणः' इत्युकारः स्वर्यते ॥
</details>



<details><summary>मूलम् (संयुक्तम्)</summary>

इन्धा॑नास्त्वा श॒तम् [29]हिमा॒ इत्या॑ह श॒तायु॒ᳶ पुरु॑षश्श॒तेन्द्रि॑य॒ आयु॑ष्ये॒वेन्द्रि॒ये प्रति॑ तिष्ठत्ये॒षा वै सू॒र्मी कर्ण॑कावत्ये॒तया॑ ह स्म॒ वै दे॒वा असु॑राणाꣳ शतत॒र्हाꣳ स्तृꣳ॑हन्ति॒ यदे॒तया॑ स॒मिध॑मा॒दधा॑ति॒ वज्र॑मे॒वैतच्छ॑त॒घ्नीय्ँयज॑मानो॒ भ्रातृ॑व्याय॒ प्रह॑रति॒ स्तृत्या॒ अछ॑म्बट्कार॒ꣳ॒ सन्त्वम॑ग्ने॒ सूर्य॑स्य॒ वर्च॑सा गथा॒ इत्या॑ह 
</details>

<details open><summary>विश्वास-प्रस्तुतिः</summary>

इन्धा॑नास्त्वा श॒तम् [29] हिमा॒ इत्या॑ह ।
 +++(अत्र इन्धाना इत्यारभ्य मन्त्रः निर्दिष्टः । इन्धाना इत्ययं अत्रैव सम्बध्यते वा  नवेति परिशीलनीयम्)+++   

श॒तायु॒ᳶ पुरु॑षश्श॒तेन्द्रि॑य॒ आयु॑ष्ये॒वेन्द्रि॒ये प्रति॑ तिष्ठति ।
</details>

<details><summary>मूलम्</summary>

इन्धा॑नास्त्वा श॒तम् [29] हिमा॒ इत्या॑ह ।
 +++(अत्र इन्धाना इत्यारभ्य मन्त्रः निर्दिष्टः । इन्धाना इत्ययं अत्रैव सम्बध्यते वा  नवेति परिशीलनीयम्)+++   

श॒तायु॒ᳶ पुरु॑षश्श॒तेन्द्रि॑य॒ आयु॑ष्ये॒वेन्द्रि॒ये प्रति॑ तिष्ठति ।
</details>

<details><summary>भट्टभास्करटीका</summary>

14शतायुरिति ॥ शतवर्षश्शतवीर्यः पुरुषः । हिमशब्देन संवत्सराभिधानं व्याख्यातम् । आयुषि इन्द्रिये च प्रतिष्ठितो भवति अनया समिधमाधाय ।
</details>

<details open><summary>विश्वास-प्रस्तुतिः</summary>

ए॒षा वै सू॒र्मी कर्ण॑कावती ...
</details>

<details><summary>मूलम्</summary>

ए॒षा वै सू॒र्मी कर्ण॑कावती ...
</details>

<details><summary>भट्टभास्करटीका</summary>

एषा वा इत्यादि । ज्वलन्ती लोहमयी स्थूणा सूर्मी । गौरादित्वान्ङीष् । कर्णकावती अन्तस्सुषिरवती अन्तर्बहिश्च ज्वलन्तीत्यर्थः । सांहितिकं दीर्घत्वम् । तत्सदृशा ऋगित्यर्थः ।
</details>

<details open><summary>विश्वास-प्रस्तुतिः</summary>

ए॒तया॑ ह स्म॒ वै दे॒वा असु॑राणाꣳ शतत॒र्हाꣳ स्तृꣳ॑हन्ति ।
</details>

<details><summary>मूलम्</summary>

ए॒तया॑ ह स्म॒ वै दे॒वा असु॑राणाꣳ शतत॒र्हाꣳ स्तृꣳ॑हन्ति ।
</details>

<details><summary>भट्टभास्करटीका</summary>

एतयेत्यादि । असुराणां मध्ये शततर्हान् अनेकप्रहारेण शतस्य हन्तॄन् तृंहन्ति घ्नन्ति स्म एतयर्चा । तृह हिंसायाम् रौधादिकः, 'लट् स्मे' इति लट् ।
</details>

<details open><summary>विश्वास-प्रस्तुतिः</summary>

यदे॒तया॑ स॒मिध॑मा॒दधा॑ति ।  
वज्र॑मे॒व एतच्छ॑त॒घ्नीय्ँयज॑मानो॒ भ्रातृ॑व्याय॒ प्रह॑रति स्तृत्या॒ अछ॑म्बट्कारम् ।  
सन्त्वम॑ग्ने॒ सूर्य॑स्य॒ वर्च॑सा गथा॒ इत्या॑ह।
</details>

<details><summary>मूलम्</summary>

यदे॒तया॑ स॒मिध॑मा॒दधा॑ति ।  
वज्र॑मे॒व एतच्छ॑त॒घ्नीय्ँयज॑मानो॒ भ्रातृ॑व्याय॒ प्रह॑रति स्तृत्या॒ अछ॑म्बट्कारम् ।  
सन्त्वम॑ग्ने॒ सूर्य॑स्य॒ वर्च॑सा गथा॒ इत्या॑ह।
</details>

<details><summary>भट्टभास्करटीका</summary>

तस्मादेतयर्चा समिधमादधानो वज्रं शतघ्न्याख्यं इन्द्रायुधसदृशीं शतघ्नीं पूर्वोक्तां सूर्मिमेव भ्रातृव्याय प्रहिणोति । तच्च स्तृत्यै विनाशाय भ्रातृव्याणां भवति । अछम्बट्कारं अनार्तत्वाय चात्मनः ॥
</details>

<details open><summary>विश्वास-प्रस्तुतिः</summary>

ए॒तत्त्वमसी॒दम॒हम्भू॑यास॒मिति॒ वावैतदा॑ह ।
</details>

<details><summary>मूलम्</summary>

ए॒तत्त्वमसी॒दम॒हम्भू॑यास॒मिति॒ वावैतदा॑ह ।
</details>

<details><summary>भट्टभास्करटीका</summary>

15एतदित्यादि ॥ एतादृशस्त्वमसि एतादृशोहं भूयासमिति एतन्मन्त्रप्रतिपाद्यमित्यर्थः । इदं चास्त्विति लोपविषयत्वात् 'चादिलोपे विभाषा' इत्यसीत्याख्यातं न निहन्यते ॥
</details>

<details open><summary>विश्वास-प्रस्तुतिः</summary>

त्वम॑ग्ने॒ सूर्य॑वर्चा अ॒सीत्या॑हा॒ऽऽशिष॑मे॒वैतामा शा᳚स्ते ॥ [30]
</details>

<details><summary>मूलम्</summary>

त्वम॑ग्ने॒ सूर्य॑वर्चा अ॒सीत्या॑हा॒ऽऽशिष॑मे॒वैतामा शा᳚स्ते ॥ [30]
</details>

<details><summary>भट्टभास्करटीका</summary>

16त्वमग्न इत्यादि ॥ यथा त्वं सूर्यतुल्यतेजाः एवं मामपि तादृशेन तेजसा आयुषा प्रजया च संसृजेत्येवमाशिषमनेनाशास्ते ॥

इति पञ्चमे सप्तमोनुवाकः ॥  
</details>
