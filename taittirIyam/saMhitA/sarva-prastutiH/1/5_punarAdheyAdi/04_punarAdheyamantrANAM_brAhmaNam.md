+++
title = "०४ पुनराधेयमन्त्राणां ब्राह्मणम्"

+++

अग्निर्ऋषिः

<details open><summary>विश्वास-प्रस्तुतिः</summary>

भूमि॑र्भू॒म्ना द्यौर्व॑रि॒णेत्या॑हा॒ऽऽशिषै॒वैन॒मा ध॑त्ते ।
</details>

<details><summary>मूलम्</summary>

भूमि॑र्भू॒म्ना द्यौर्व॑रि॒णेत्या॑हा॒ऽऽशिषै॒वैन॒मा ध॑त्ते ।
</details>

<details><summary>भट्टभास्करटीका</summary>

1अथ सर्पराज्ञ्यादीनां मन्त्राणां ब्राह्मणं - भूमिरित्यादि ॥ आशिषा अन्नाद्यं प्राप्तुमिच्छया ॥
</details>



<details><summary>मूलम् (संयुक्तम्)</summary>

स॒र्पा वै जीर्य॑न्तोऽमन्यन्त स ए॒तङ्क॑स॒र्णीर॑ᳵ काद्रवे॒यो मन्त्र॑मपश्य॒त्ततो॒ वै ते जी॒र्णास्त॒नूरपा᳚घ्नत
</details>

<details open><summary>विश्वास-प्रस्तुतिः</summary>

स॒र्पा वै जीर्य॑न्तोऽमन्यन्त ।
</details>

<details><summary>मूलम्</summary>

स॒र्पा वै जीर्य॑न्तोऽमन्यन्त ।
</details>

<details><summary>भट्टभास्करटीका</summary>

2सर्पा वा इत्यादि ॥ धिक् जरा प्राप्यतेऽस्माभिरिति सविषादां मतिमकुर्वत सर्पाः ।
</details>

<details open><summary>विश्वास-प्रस्तुतिः</summary>

स ए॒तङ्क॑स॒र्णीर॑ᳵ काद्रवे॒यो मन्त्र॑मपश्यत् ।
</details>

<details><summary>मूलम्</summary>

स ए॒तङ्क॑स॒र्णीर॑ᳵ काद्रवे॒यो मन्त्र॑मपश्यत् ।
</details>

<details><summary>भट्टभास्करटीका</summary>

अथ तेषु कसर्णीरो नाम कश्चित्कद्रूपुत्रः स एतं भूमिर्भूम्नेत्यादिकं सर्पराज्ञ्याख्यं मन्त्रमपश्यत् । 'स्त्रीभ्यो ढक्' इति ढक् । ततस्सर्पा एतेनाग्निमादधतेति सामर्थ्याद्गम्यते ।
</details>

<details open><summary>विश्वास-प्रस्तुतिः</summary>

ततो॒ वै ते जी॒र्णास्त॒नूरपा᳚घ्नत।
</details>

<details><summary>मूलम्</summary>

ततो॒ वै ते जी॒र्णास्त॒नूरपा᳚घ्नत।
</details>

<details><summary>भट्टभास्करटीका</summary>

ततश्च जीर्णास्तनूरपहत्याभिनवा अलभन्तेत्यर्थः ।
</details>

<details open><summary>विश्वास-प्रस्तुतिः</summary>

सर्परा॒ज्ञिया॑ ऋ॒ग्भिर्गार्ह॑पत्य॒मा द॑धाति ।
</details>

<details><summary>मूलम्</summary>

सर्परा॒ज्ञिया॑ ऋ॒ग्भिर्गार्ह॑पत्य॒मा द॑धाति ।
</details>

<details><summary>भट्टभास्करटीका</summary>

सर्पराज्ञिया इत्यादि । गतम् ।  पृथिवी सर्पराज्ञी । यथोक्तम् - 'इयं वै सर्पतो राज्ञी' इति । तस्या ऋग्भिः भूमिर्भूम्नेत्यादिभिः । 'अपोद्धृत्य घर्मशिर एतस्य सर्पराज्ञी रोप्य गार्हपत्यमेव सर्वाभिराददीत' इत्याचार्याः । राजनशीला राज्ञी । 'कनिन्युवृष' इति कनिन्प्रत्ययः, 'ऋन्नेभ्यः' इति ङीप् । सर्पाणां राज्ञी स्वामिनी सर्पराज्ञी । 'समासस्य' इत्यन्तोदात्तत्वम् । 'उदात्तयणः' इत्येतद्बाधित्वा व्यत्ययेन । उदात्तस्वरितयोर्यणः' इति विभक्तिस्त्वर्यते ।
</details>

<details open><summary>विश्वास-प्रस्तुतिः</summary>

पु॒न॒र्न॒वमे॒वैन॑म॒जर॑ङ्कृ॒त्वाऽऽध॑त्ते ।
</details>

<details><summary>मूलम्</summary>

पु॒न॒र्न॒वमे॒वैन॑म॒जर॑ङ्कृ॒त्वाऽऽध॑त्ते ।
</details>

<details><summary>भट्टभास्करटीका</summary>

पुनर्नवमित्यादि । गतम् ।
</details>



<details><summary>मूलम् (संयुक्तम्)</summary>

अथो॑ पू॒तमे॒व पृ॑थि॒वीम॒न्नाद्य॒न्नोपा॑नम॒थ्सैतं [13]मन्त्र॑मपश्य॒त्ततो॒ वै ताम॒न्नाद्य॒मुपा॑नम॒द्यथ्स॑र्परा॒ज्ञिया॑ ऋ॒ग्भिर्गार्ह॑पत्यमा॒दधा᳚त्य॒न्नाद्य॒स्याव॑रुद्ध्या॒ अथो॑ अ॒स्यामे॒वैन॒म्प्रति॑ष्ठित॒मा ध॑त्ते॒ यत्त्वा᳚ क्रु॒द्धᳶ प॑रो॒वपेत्या॒हाप॑ह्नुत ए॒वास्मै॒ तत्पुन॒स्त्वोद्दी॑पयाम॒सीत्या॑ह॒ समि॑न्ध ए॒वैन॒य्ँयत्ते॑ म॒न्युप॑रोप्त॒स्येत्या॑ह दे॒वता॑भिरे॒व [14] ए॒न॒ꣳ॒ सम्भ॑रति
</details>

<details open><summary>विश्वास-प्रस्तुतिः</summary>

अथो॑ पू॒तमे॒व  +++(आधत्ते)+++ ।
</details>

<details><summary>मूलम्</summary>

अथो॑ पू॒तमे॒व  +++(आधत्ते)+++ ।
</details>

<details><summary>भट्टभास्करटीका</summary>

अथो अपिच पूतमेवाधत्ते । येनायमृद्धिहेतुर्भवति इत्यादि हेतुश्च न भवति ।
</details>

<details open><summary>विश्वास-प्रस्तुतिः</summary>

पृ॑थि॒वीम॒न्नाद्य॒म् नोपा॑नमत्  ।  
सैतं मन्त्र॑मपश्यत् ।  
ततो॒ वै ताम॒न्नाद्य॒मुपा॑नम॒द्  यथ्स॑र्परा॒ज्ञिया॑ ऋ॒ग्भिर्गार्ह॑पत्यमा॒दधा᳚ति  ..  
अ॒न्नाद्य॒स्याव॑रुद्ध्यै ।
</details>

<details><summary>मूलम्</summary>

पृ॑थि॒वीम॒न्नाद्य॒म् नोपा॑नमत्  ।  
सैतं मन्त्र॑मपश्यत् ।  
ततो॒ वै ताम॒न्नाद्य॒मुपा॑नम॒द्  यथ्स॑र्परा॒ज्ञिया॑ ऋ॒ग्भिर्गार्ह॑पत्यमा॒दधा᳚ति  ..  
अ॒न्नाद्य॒स्याव॑रुद्ध्यै ।
</details>

<details><summary>भट्टभास्करटीका</summary>

पृथिवीमित्यादि । गतम् । 'अन्नाद्यायादधे' इति मन्त्रपदम् ।  +++( अत्र भाष्योक्तमन्त्रः न दृश्यते । स कथं सम्पादनीयम्  इति विचारणीयम्)+++
</details>

<details open><summary>विश्वास-प्रस्तुतिः</summary>

अथो॑ अ॒स्यामे॒वैन॒म्प्रति॑ष्ठित॒मा ध॑त्ते ।
</details>

<details><summary>मूलम्</summary>

अथो॑ अ॒स्यामे॒वैन॒म्प्रति॑ष्ठित॒मा ध॑त्ते ।
</details>

<details><summary>भट्टभास्करटीका</summary>

अथो अपिच अस्यां पृथिव्यां प्रतिष्ठितमाधत्ते । 'उपस्थे ते देवि' इति मन्त्रपदम् । +++(इदं कुत्र वर्तते मूले इति न स्पष्टम् )+++
</details>

<details open><summary>विश्वास-प्रस्तुतिः</summary>

यत्त्वा᳚ क्रु॒द्धᳶ प॑रो॒वपेत्या॒हाप॑ह्नुत ए॒वास्मै॒ तत् ।
</details>

<details><summary>मूलम्</summary>

यत्त्वा᳚ क्रु॒द्धᳶ प॑रो॒वपेत्या॒हाप॑ह्नुत ए॒वास्मै॒ तत् ।
</details>

<details><summary>भट्टभास्करटीका</summary>

यत्त्वेति । आत्मीयमुद्वासनात्मकं दुष्कृतमस्मा अग्नयेपह्नुते अपनय[पलप]ति 'सुकल्पमग्ने तत्' इति प्रच्छादयति । तद्दुष्कृतमपि त्वत्प्रसादात् सुकृतमेव भवतीति ।
</details>

<details open><summary>विश्वास-प्रस्तुतिः</summary>

पुन॒स्त्वोद्दी॑पयाम॒सीत्या॑ह ।  
समि॑न्ध ए॒वैन॒य्ँयत् ते॑  म॒न्युप॑रोप्त॒स्येत्या॑ह ।  
दे॒वता॑भिरे॒वैन॒ꣳ॒ सम्भ॑रति ।
</details>

<details><summary>मूलम्</summary>

पुन॒स्त्वोद्दी॑पयाम॒सीत्या॑ह ।  
समि॑न्ध ए॒वैन॒य्ँयत् ते॑  म॒न्युप॑रोप्त॒स्येत्या॑ह ।  
दे॒वता॑भिरे॒वैन॒ꣳ॒ सम्भ॑रति ।
</details>

<details><summary>भट्टभास्करटीका</summary>

पुनस्त्वेत्यादि । गतम् ॥
</details>



<details><summary>मूलम् (संयुक्तम्)</summary>

वि वा ए॒तस्य॑ य॒ज्ञश्छि॑द्यते॒ यो᳚ऽग्निमु॑द्वा॒सय॑ते॒ बृह॒स्पति॑वत्य॒र्चोप॑ तिष्ठते॒ ब्रह्म॒ वै दे॒वाना॒म्बृह॒स्पति॒र्ब्रह्म॑णै॒व य॒ज्ञꣳ सन्द॑धाति॒ विच्छि॑न्नय्ँय॒ज्ञꣳ समि॒मन्द॑धा॒त्वित्या॑ह॒ सन्त॑त्यै॒ विश्वे॑ दे॒वा इ॒ह मा॑दयन्ता॒मित्या॑ह स॒न्तत्यै॒व य॒ज्ञन्दे॒वेभ्योऽनु॑ दिशति स॒प्त ते॑ अग्ने स॒मिध॑स्स॒प्त जि॒ह्वाः [15]इत्या॑ह स॒प्तस॑प्त॒ वै स॑प्त॒धाऽग्नेᳶ प्रि॒यास्त॒नुव॒स्ता ए॒वाव॑ रुन्धे॒ पुन॑रू॒र्जा स॒ह र॒य्येत्य॒भित॑ᳶ पुरो॒डाश॒माहु॑ती जुहोति॒ यज॑मानमे॒वोर्जा च॑ र॒य्या चो॑भ॒यत॒ᳶ परि॑ गृह्णाति 
</details>

<details open><summary>विश्वास-प्रस्तुतिः</summary>

वि वा ए॒तस्य॑ य॒ज्ञश्छि॑द्यते ।  
यो᳚ऽग्निमु॑द्वा॒सय॑ते॒ बृह॒स्पति॑वत्य॒र्चोप॑ तिष्ठते ।   
ब्रह्म॒ वै दे॒वाना॒म्बृह॒स्पतिः॑ , ब्रह्म॑णै॒व य॒ज्ञꣳ सन्द॑धाति ।  
</details>

<details><summary>मूलम्</summary>

वि वा ए॒तस्य॑ य॒ज्ञश्छि॑द्यते ।  
यो᳚ऽग्निमु॑द्वा॒सय॑ते॒ बृह॒स्पति॑वत्य॒र्चोप॑ तिष्ठते ।   
ब्रह्म॒ वै दे॒वाना॒म्बृह॒स्पतिः॑ , ब्रह्म॑णै॒व य॒ज्ञꣳ सन्द॑धाति ।  
</details>

<details><summary>भट्टभास्करटीका</summary>

3वि वा एतस्येत्यादि ॥ 'मनो ज्योतिः' इत्येषा बृहस्पतिवती ऋक् । 'छन्दसीरः' इति मतुपो वत्वम् । बृहस्पतिशब्दस्याद्युदात्तत्वम् ।
</details>

<details open><summary>विश्वास-प्रस्तुतिः</summary>

विच्छि॑न्नय्ँय॒ज्ञꣳ समि॒मन्द॑धा॒त्वित्या॑ह॒ सन्त॑त्यै ।  
विश्वे॑ दे॒वा इ॒ह मा॑दयन्ता॒मित्या॑ह ।  
स॒न्तत्यै॒व य॒ज्ञन्दे॒वेभ्योऽनु॑ दिशति ।
</details>

<details><summary>मूलम्</summary>

विच्छि॑न्नय्ँय॒ज्ञꣳ समि॒मन्द॑धा॒त्वित्या॑ह॒ सन्त॑त्यै ।  
विश्वे॑ दे॒वा इ॒ह मा॑दयन्ता॒मित्या॑ह ।  
स॒न्तत्यै॒व य॒ज्ञन्दे॒वेभ्योऽनु॑ दिशति ।
</details>

<details><summary>भट्टभास्करटीका</summary>

विश्वे देवा इति । विच्छिन्नयज्ञं सन्तत्यैव सन्धाय सन्ततमिहेति देवेभ्योनुदिशति ज्ञापयति ।
</details>

<details open><summary>विश्वास-प्रस्तुतिः</summary>

स॒प्त ते॑ अग्ने स॒मिध॑स्स॒प्त जि॒ह्वा इत्या॑ह ।  
स॒प्तस॑प्त॒ वै स॑प्त॒धाऽग्नेᳶ प्रि॒यास्त॒नुव॒स्ता ए॒वाव॑ रुन्धे ।
</details>

<details><summary>मूलम्</summary>

स॒प्त ते॑ अग्ने स॒मिध॑स्स॒प्त जि॒ह्वा इत्या॑ह ।  
स॒प्तस॑प्त॒ वै स॑प्त॒धाऽग्नेᳶ प्रि॒यास्त॒नुव॒स्ता ए॒वाव॑ रुन्धे ।
</details>

<details><summary>भट्टभास्करटीका</summary>

सप्त त इति । समिदादयस्सप्तसप्त प्रत्येकं सप्तसङ्ख्याः सप्तधा सर्वा अपि सप्तधा भिन्नाः अग्नेः प्रियास्तनुवः तनुवत् मूर्तिरिव प्रधानभूताः अग्नेस्तास्सर्वाः अवरुन्धे स्वाभिमतसाधनतया लभते ।
</details>

<details open><summary>विश्वास-प्रस्तुतिः</summary>

पुन॑रू॒र्जा  +++(निवर्तस्व)+++ ।  
स॒ह र॒य्या +++(निवर्तस्व)+++ ।  
इत्य॒भित॑ᳶ पुरो॒डाश॒माहु॑ती जुहोति।
</details>

<details><summary>मूलम्</summary>

पुन॑रू॒र्जा  +++(निवर्तस्व)+++ ।  
स॒ह र॒य्या +++(निवर्तस्व)+++ ।  
इत्य॒भित॑ᳶ पुरो॒डाश॒माहु॑ती जुहोति।
</details>

<details><summary>भट्टभास्करटीका</summary>

पुनरूर्जेति । 'पुनरूर्जा निवर्तस्व' 'सह रय्या नि वर्तस्व' इति मन्त्राभ्यामभितः पुरोडाशमाहुती जुहोति पुरस्तादुर्परिष्टाच्च । 'अभितःपरितः' इति द्वितीया ।
</details>

<details open><summary>विश्वास-प्रस्तुतिः</summary>

यज॑मानमे॒वोर्जा च॑ र॒य्या चो॑भ॒यत॒ᳶ परि॑ गृह्णाति ।
</details>

<details><summary>मूलम्</summary>

यज॑मानमे॒वोर्जा च॑ र॒य्या चो॑भ॒यत॒ᳶ परि॑ गृह्णाति ।
</details>

<details><summary>भट्टभास्करटीका</summary>

यजमानमेवेत्यादि । 'सावेकाचः' इत्येकत्रोदात्तत्वम् । 'उदात्तयणः' इतीतरत्र ॥
</details>



<details><summary>मूलम् (संयुक्तम्)</summary>

आदि॒त्या वा अ॒स्माल्लो॒काद॒मुल्ँलो॒कमा॑य॒न्ते॑ऽमुष्मि॑ल्ँलो॒के व्य॑तृष्य॒न्त इ॒मल्ँलो॒कम्पुन॑रभ्य॒वेत्या॒ग्निमा॒धायै॒तान् होमा॑नजुहवु॒स्त आ᳚र्ध्नुव॒न्ते सु॑व॒र्गल्ँल्लो॒कमा॑य॒न्॒यᳶ प॑रा॒चीन॑म्पुनरा॒धेया॑द॒ग्निमा॒दधी॑त॒ स ए॒तान् होमा᳚ञ्जुहुया॒द्यामे॒वाऽऽदि॒त्या ऋद्धि॒मार्ध्नु॑व॒न्तामे॒वर्ध्नो॑ति ॥
</details>

<details open><summary>विश्वास-प्रस्तुतिः</summary>

आदि॒त्या वा अ॒स्माल्लो॒काद॒मुल्ँलो॒कमा॑यन् ।  
ते अ॑मुष्मि॑ल्ँलो॒के व्य॑तृष्यन् ।  


4आदित्या इत्यादि ॥ भूलोकाद्द्योलोकं गताः ऋद्ध्यर्थं कृतपुनराधानाः आदित्याः । तत्र च ते व्यतृष्यन् भूयोपि ऋद्ध्यभावेन विविधं तृष्यन्तोभवन् । तृषा पिपासायां दैवादिकः ।
</details>

<details><summary>मूलम्</summary>

आदि॒त्या वा अ॒स्माल्लो॒काद॒मुल्ँलो॒कमा॑यन् ।  
ते अ॑मुष्मि॑ल्ँलो॒के व्य॑तृष्यन् ।  


4आदित्या इत्यादि ॥ भूलोकाद्द्योलोकं गताः ऋद्ध्यर्थं कृतपुनराधानाः आदित्याः । तत्र च ते व्यतृष्यन् भूयोपि ऋद्ध्यभावेन विविधं तृष्यन्तोभवन् । तृषा पिपासायां दैवादिकः ।
</details>

<details open><summary>विश्वास-प्रस्तुतिः</summary>

त इ॒मल्ँलो॒कम्पुन॑रभ्य॒वेत्या॒ग्निमा॒धायै॒तान् होमा॑नजुहवुः।  
त आ᳚र्ध्नुवन् ।   
ते सु॑व॒र्गल्ँल्लो॒कमा॑यन् ।
</details>

<details><summary>मूलम्</summary>

त इ॒मल्ँलो॒कम्पुन॑रभ्य॒वेत्या॒ग्निमा॒धायै॒तान् होमा॑नजुहवुः।  
त आ᳚र्ध्नुवन् ।   
ते सु॑व॒र्गल्ँल्लो॒कमा॑यन् ।
</details>

<details><summary>भट्टभास्करटीका</summary>

ततस्ते पुनरपि इममेव लोकमभ्यवेत्य अभ्यावृत्य तृतीयमग्निमाधाय एतान् 'लेकः' इत्यादीन् होमानजुहवुः ऋद्धाः स्वगं गताः ।
</details>

<details open><summary>विश्वास-प्रस्तुतिः</summary>

यᳶ प॑रा॒चीन॑म्पुनरा॒धेया॑द॒ग्निमा॒दधी॑त ...   
स ए॒तान् होमा᳚ञ्जुहुयात् ।
</details>

<details><summary>मूलम्</summary>

यᳶ प॑रा॒चीन॑म्पुनरा॒धेया॑द॒ग्निमा॒दधी॑त ...   
स ए॒तान् होमा᳚ञ्जुहुयात् ।
</details>

<details><summary>भट्टभास्करटीका</summary>

य इत्यादि । पराचीनं पुनराधेयात् पुनराधेयानन्तरं तृतीयमित्यर्थः ।
</details>

<details open><summary>विश्वास-प्रस्तुतिः</summary>

यामे॒वाऽऽदि॒त्या ऋद्धि॒मार्ध्नु॑व॒न्तामे॒वर्ध्नो॑ति ॥ [16]
</details>

<details><summary>मूलम्</summary>

यामे॒वाऽऽदि॒त्या ऋद्धि॒मार्ध्नु॑व॒न्तामे॒वर्ध्नो॑ति ॥ [16]
</details>

<details><summary>भट्टभास्करटीका</summary>

यामित्यादि । अयमृध्नोतिः ऋद्धौ च वर्तते यथा ऋध्नुवन्तीति । ऋद्धिकर्मिकायां च प्राप्तौ ऋद्धिमार्ध्नुवन्निति । तत्र पोषं पुष्णातीतिवत्प्राप्तिमात्रप्रवृत्तिर्द्वितीयो द्रष्टव्यः ॥

इति पञ्चमे चतुर्थोनुवाकः ॥
</details>

