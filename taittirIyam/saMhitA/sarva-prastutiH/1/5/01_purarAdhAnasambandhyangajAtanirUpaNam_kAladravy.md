+++
title = "०१ पुरराधानसम्बन्ध्यङ्गजातनिरूपणम् ,कालद्रव्यविधिः"

+++

अग्निर्ऋषिः

<details><summary>भट्टभास्करटीका</summary>

प्रस्तावना

अथ अतः परं पुनराधेयब्राह्मणं समन्त्रकं चत्वारोऽनुवाकाः । तत्र केवलाग्नेयतामस्य प्रतिपादयिष्यन्तदर्थमर्थवादान् प्रस्तौति - देवासुरा इत्यादि ॥  
'कृत्तिकास्वग्निमा दधीत' इत्याद्याधानकाण्डं भविष्यति; तदेतस्मादनुवाकादधस्तान्निवेशयितव्यमिति वक्ष्यते । कर्मक्रमानुरोधादित्थमिदं ज्ञातव्यम्; यथाम्नातमेव त्वध्येतव्यमिति । तत्र 'कर्मचोदना ब्राह्मणानि' । ब्राह्मणं नाम कर्मणस्तन्मन्त्राणां च व्याख्यानग्रन्थः 'ब्राह्मणशेषोर्थवादः' । 'निन्दा प्रशंसा परकृतिः पुराकल्पश्च' इति । ब्राह्मणं च द्विधा कर्मब्राह्मणं कल्पब्राह्मणं चेति । तत्र कर्मब्राह्मणं यत्केवलानि कर्माणि विधत्ते मन्त्रान्विनियुङ्क्ते, न प्रशंसति न निन्दति च, यथा - 'अनुमत्यै पुरोडाशम्' इत्यादि सांहितिकम् । अतोऽन्यानि कल्पब्राह्मणानि, यथेदमेव 'देवासुरास्संयत्ता आसन् ते देवा विजयमुपयन्तः' इत्यादि । आहुश्च -  
क्वचिद्विधिः प्रशंसा च केषु चिद्विधिरेव च ।    
केषु चिद्विधिरेव स्यादेवं निन्दानिषेधयोः ॥ इति ॥    
तत्र परकृतयः मनुष्यकृतयः, यथा - 'विश्वरूपो वै त्वाष्ट्रः' इत्यादयः । पुराकल्पाः प्रजापत्यादिकृतयः, यथा - 'प्रजापतिः प्रजा असृजत' इत्यादयः । सर्वाण्येतानि कल्पब्राह्मणानि । अथ ब्राह्मणानुब्राह्मणानि यथा - 'अनुमत्यै पुरोडाशमष्टाकपार्लं निर्वपति । ये प्रत्यञ्चश्शम्याः' इत्यादीनि ॥

</details>



<details><summary>मूलम् (संयुक्तम्)</summary>

दे॒वा॒सु॒रास्सय्ँय॑त्ता आस॒न्ते दे॒वा वि॑ज॒यमु॑प॒यन्तो॒ऽग्नौ वा॒मव्ँवसु॒ सन्न्य॑दधत
</details>

<details open><summary>विश्वास-प्रस्तुतिः</summary>

दे॒वा॒सु॒रास्सय्ँय॑त्ता आसन् ।  
</details>

<details><summary>मूलम्</summary>

दे॒वा॒सु॒रास्सय्ँय॑त्ता आसन् ।  
</details>

<details><summary>भट्टभास्करटीका</summary>

1देवाश्चासुराश्च संयत्ताः सङ्ग्रामार्थमुद्युक्ताः आसन् अभवन् । यती प्रयत्ने, 'श्वीदितो निष्ठायाम्' इतीट्प्रतिषेधः, सम्यग्यत्ता इति कर्तरि निष्ठा, तेन प्रादिसमासे अव्ययपूर्वपदप्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

ते दे॒वा वि॑ज॒यमु॑प॒यन्तो॒ऽग्नौ वा॒मव्ँवसु॒ सन्न्य॑दधत ।
</details>

<details><summary>मूलम्</summary>

ते दे॒वा वि॑ज॒यमु॑प॒यन्तो॒ऽग्नौ वा॒मव्ँवसु॒ सन्न्य॑दधत ।
</details>

<details><summary>भट्टभास्करटीका</summary>

क्वचित् ते देवा विजयमुपयन्तः असुरान्विजयमानाः तेभ्यः पराजयमानेभ्योसुरेभ्यो यद्वामं वसु वननीयं वरिष्ठं वसु धनं समासादितवन्तः तत् सर्वमग्नौ न्यदधत सम्यक् सम्भूय निभृतं निहितवन्तः ।
</details>



<details><summary>मूलम् (संयुक्तम्)</summary>

इदमु॑ नो भविष्यति॒ यदि॑ नो जे॒ष्यन्तीति॒ तद॒ग्निर्न्य॑कामयत॒ तेनापा᳚क्रामत् 
</details>

<details open><summary>विश्वास-प्रस्तुतिः</summary>

इ॒दमु॑ नो भविष्यति॒ यदि॑ नो जे॒ष्यन्तीति॑  ।  
</details>

<details><summary>मूलम्</summary>

इ॒दमु॑ नो भविष्यति॒ यदि॑ नो जे॒ष्यन्तीति॑  ।  
</details>

<details><summary>भट्टभास्करटीका</summary>

कथं मन्यमाना इत्याह - इदमु न इति । इदं तावदस्माकमेव भविष्यति यद्यपि पुनरस्मानसुरा जेष्यन्तीति मन्यमाना अयमस्माकमग्निरस्माकमास्त इति तत्र संन्यदधतेति ।  
</details>

<details open><summary>विश्वास-प्रस्तुतिः</summary>

तद॒ग्निर्न्य॑कामयत ।  
</details>

<details><summary>मूलम्</summary>

तद॒ग्निर्न्य॑कामयत ।  
</details>

<details><summary>भट्टभास्करटीका</summary>

तद्देवैरात्मनि निहितं वस्वग्निर्न्यकामयत आत्मसात्कर्तुमैच्छत् ।   
</details>

<details open><summary>विश्वास-प्रस्तुतिः</summary>

तेनापा᳚क्रामत् ।  
</details>

<details><summary>मूलम्</summary>

तेनापा᳚क्रामत् ।  
</details>

<details><summary>भट्टभास्करटीका</summary>

ततस्स कामयमानस्तेन वसुना सहापाक्रामत् देवसकाशात्पलायत ।
</details>



<details><summary>मूलम् (संयुक्तम्)</summary>

तद्दे॒वा वि॒जित्या॑व॒रुरु॑थ्समाना॒ अन्वा॑य॒न्तद॑स्य॒ सह॒साऽदि॑थ्सन्त  सो॑ऽरोदी॒द्यदरो॑दी॒त्तद्रु॒द्रस्य॑ रुद्र॒त्वम् 
</details>

<details open><summary>विश्वास-प्रस्तुतिः</summary>

तद्दे॒वा वि॒जित्या॑व॒रुरु॑थ्समाना॒ अन्वा॑यन् ।  
</details>

<details><summary>मूलम्</summary>

तद्दे॒वा वि॒जित्या॑व॒रुरु॑थ्समाना॒ अन्वा॑यन् ।  
</details>

<details><summary>भट्टभास्करटीका</summary>

अथ देवा असुरान्विजित्य तद्वामं वस्ववरुरुत्समानाः आत्मसात्कर्तुमिच्छन्तः अग्निमन्वायन् अन्वगच्छन् ।
</details>

<details open><summary>विश्वास-प्रस्तुतिः</summary>

तद॑स्य॒ सह॒साऽदि॑थ्सन्त ।  
</details>

<details><summary>मूलम्</summary>

तद॑स्य॒ सह॒साऽदि॑थ्सन्त ।  
</details>

<details><summary>भट्टभास्करटीका</summary>

अनुगम्य च तद्वसु अस्याग्नेस्सकाशात् सहसा बलेन विनैवानुज्ञया आदित्सन्त आदातुमैच्छन् ।
</details>

<details open><summary>विश्वास-प्रस्तुतिः</summary>

सो॑ऽरोदी॒द्यदरो॑दी॒त्तद्रु॒द्रस्य॑ रुद्र॒त्वम् ।
</details>

<details><summary>मूलम्</summary>

सो॑ऽरोदी॒द्यदरो॑दी॒त्तद्रु॒द्रस्य॑ रुद्र॒त्वम् ।
</details>

<details><summary>भट्टभास्करटीका</summary>

ततःप्रभृत्यग्निं रुद्रमाचक्षते रोदनेन निमित्तेन । 'रोदेर्णिलुक्च' इति ण्यन्ताद्विधीयमानो रक्प्रत्ययो बाहुलकात्केवलादपि भवति ।
</details>



<details><summary>मूलम् (संयुक्तम्)</summary>

यदश्र्वशी॑यत॒ तद् [1]र॒ज॒तꣳ हिर॑ण्यमभव॒त्तस्मा᳚द्रज॒तꣳ हिर॑ण्यमदख्षि॒ण्यम॑श्रु॒जꣳ हि 
</details>

<details open><summary>विश्वास-प्रस्तुतिः</summary>

यदश्र्वशी॑यत॒ तद्  र॒ज॒तꣳ हिर॑ण्यमभवत् ।  
</details>

<details><summary>मूलम्</summary>

यदश्र्वशी॑यत॒ तद्  र॒ज॒तꣳ हिर॑ण्यमभवत् ।  
</details>

<details><summary>भट्टभास्करटीका</summary>

तस्य रुदतो यदश्रु नेत्रजलमशीयत न्यपतत् रजतं रूप्यं हिरण्यमभवत्, हितरमणीयं वा । यद्वा - रूप्यस्वर्णयोर्हिरण्यामिति वर्तते (भवति) ।
</details>

<details open><summary>विश्वास-प्रस्तुतिः</summary>

तस्मा᳚द्रज॒तꣳ हिर॑ण्यमदख्षि॒ण्यम॑श्रु॒जꣳ  हि ।
</details>

<details><summary>मूलम्</summary>

तस्मा᳚द्रज॒तꣳ हिर॑ण्यमदख्षि॒ण्यम॑श्रु॒जꣳ  हि ।
</details>

<details><summary>भट्टभास्करटीका</summary>

तदिदानीं रजतेन विशेष्यते - हिरण्यशब्दाभिधानं तु प्रशंसार्थम् । तस्माद्रजतमदक्षिण्यं अदक्षिणार्हं अश्रुजम् । हीति हेतौ । हिरण्यमप्यदक्षिणार्हमिति प्रतिपादनार्थं पुनरपि हिरण्यग्रहणम् । 'कडङ्करदक्षि- णाछ्व च' इति यत्प्रत्ययः, 'ययतोश्चातदर्थे' इत्युत्तरपदान्तोदात्तत्वम् ।
</details>



<details><summary>मूलम् (संयुक्तम्)</summary>

यो ब॒र्॒हिषि॒ ददा॑ति पु॒राऽस्य॑ सव्ँवथ्स॒राद्गृ॒हे रु॑दन्ति तस्मा᳚द्ब॒र्॒हिषि॒ न देयम् 
</details>

<details open><summary>विश्वास-प्रस्तुतिः</summary>

यो ब॒र्हिषि॒ ददा॑ति पु॒राऽस्य॑ सव्ँवथ्स॒राद्गृ॒हे रु॑दन्ति ।  
</details>

<details><summary>मूलम्</summary>

यो ब॒र्हिषि॒ ददा॑ति पु॒राऽस्य॑ सव्ँवथ्स॒राद्गृ॒हे रु॑दन्ति ।  
</details>

<details><summary>भट्टभास्करटीका</summary>

तस्मात्, बर्हिषि यज्ञे यो रजतं ददाति अस्य गृहे पुरा संवत्सरात् संवत्सरसमाप्तेः रुदन्ति रोदननिमित्तान्युत्पत्स्यन्ते । 'यावत्पुरानिपातयोर्लट्' । यद्वा - 'सप्तमीपञ्चम्यौ कारकमध्ये' इति पञ्चमी ।
</details>

<details open><summary>विश्वास-प्रस्तुतिः</summary>

तस्मा᳚द्ब॒र्॒हिषि॒ न देयम् ।
</details>

<details><summary>मूलम्</summary>

तस्मा᳚द्ब॒र्॒हिषि॒ न देयम् ।
</details>

<details><summary>भट्टभास्करटीका</summary>

तस्मात् बर्हिषि रजतं न दद्यादिति । इदं प्रास्सङ्गिकमुक्तम् ॥
</details>



<details><summary>मूलम् (संयुक्तम्)</summary>

सो᳚ऽग्निर॑ब्रवीद्भा॒ग्य॑सा॒न्यथ॑ व इ॒दमिति॑ पुनरा॒धेय॑न्ते॒ केव॑ल॒मित्य॑ब्रुवन् 
</details>

<details open><summary>विश्वास-प्रस्तुतिः</summary>

सो᳚ऽग्निर॑ब्रवीत् ।  
</details>

<details><summary>मूलम्</summary>

सो᳚ऽग्निर॑ब्रवीत् ।  
</details>

<details><summary>भट्टभास्करटीका</summary>

2अथ सः कृतरोदनोग्निः तद्वस्वप्रयच्छन्नेवाब्रवीत् ।  
</details>

<details open><summary>विश्वास-प्रस्तुतिः</summary>

भा॒ग्य॑सानि ।
</details>

<details><summary>मूलम्</summary>

भा॒ग्य॑सानि ।
</details>

<details><summary>भट्टभास्करटीका</summary>

भागी भागवान् असानि भवानि मह्यं भागो युष्माभिर्देयः,
</details>

<details open><summary>विश्वास-प्रस्तुतिः</summary>

अथ॑ व इ॒दमिति॑  पुनरा॒धेय॑म् ।
</details>

<details><summary>मूलम्</summary>

अथ॑ व इ॒दमिति॑  पुनरा॒धेय॑म् ।
</details>

<details><summary>भट्टभास्करटीका</summary>

अथ तथाकृते इदं मयि निहितं वसु वः युष्माकमेव भविष्यति अहं दास्यामीति ।
</details>

<details open><summary>विश्वास-प्रस्तुतिः</summary>

ते॒ केव॑ल॒मित्य॑ब्रुवन् ।
</details>

<details><summary>मूलम्</summary>

ते॒ केव॑ल॒मित्य॑ब्रुवन् ।
</details>

<details><summary>भट्टभास्करटीका</summary>

तच्छ्रुश्रुवांसो देवा अब्रुवन् पुनराधेयं ते तवैव केवलमस्ति नान्यः कश्चिदत्र भागीति । पुनः आधानानन्तरमग्निराधीयते तस्मिन्निति पुनराधेयं कर्म अग्न्याधेयस्यैव उत्तराततिः ऋद्धिकामिभिः कर्तव्या । अधिकरणे कृत्यः ।
</details>



<details><summary>मूलम् (संयुक्तम्)</summary>

ऋ॒ध्नव॒त्खलु॒ स इत्य॑ब्रवी॒द्यो म॑द्देव॒त्य॑म॒ग्निमा॒दधा॑ता॒ इति 
</details>

<details open><summary>विश्वास-प्रस्तुतिः</summary>

ऋ॒ध्नव॒त्खलु॒ स इत्य॑ब्रवीत् ।
</details>

<details><summary>मूलम्</summary>

ऋ॒ध्नव॒त्खलु॒ स इत्य॑ब्रवीत् ।
</details>

<details><summary>भट्टभास्करटीका</summary>

अथाग्निरब्रवीत् ऋध्नवत् ऋध्नुयात् खलु सः।
</details>

<details open><summary>विश्वास-प्रस्तुतिः</summary>

यो म॑द्देव॒त्य॑म॒ग्निमा॒दधा॑ता॒ इति॑ ।
</details>

<details><summary>मूलम्</summary>

यो म॑द्देव॒त्य॑म॒ग्निमा॒दधा॑ता॒ इति॑ ।
</details>

<details><summary>भट्टभास्करटीका</summary>

कः इत्थं यो मद्देवत्यं मदेकदेवत्यमग्निमादधातै आदधीतेति द्वितीयामग्न्याधेयततिं करोतीत्यर्थः । एवमाधातुरभ्युदयमाशास्ते [सै] इति । ऋध्नोतेर्लेटि 'लेटोडाटौ इत्यडागमः । 'देवतान्तात्तादर्थ्ये यत्' । दधातेर्लेटि 'वैतोन्यत्र' इत्यैकारः । तच्च तथा देवैः प्रतिश्रुतमिति गम्यते । तस्मात् पुनराधेयं कर्तव्यमिति विधिश्चानुमीयते ।
</details>



<details><summary>मूलम् (संयुक्तम्)</summary>

तम्पू॒षाऽऽध॑त्त॒ तेन॑ [2]पू॒षाऽऽर्ध्नो॒त्तस्मा᳚त्पौ॒ष्णाᳶ प॒शव॑ उच्यन्ते तन्त्वष्टाऽऽध॑त्त॒ तेन॒ त्वष्टा᳚ऽऽर्ध्नो॒त्तस्मा᳚त्त्वा॒ष्ट्राᳶ प॒शव॑ उच्यन्ते तम्मनु॒राऽध॑त्त॒ तेन॒ मनु॑रार्ध्नो॒त्तस्मा᳚न्मान॒व्य॑ᳶ प्र॒जा उ॑च्यन्ते तन्धा॒ताऽऽध॑त्त॒ तेन॑ धा॒ताऽऽर्ध्नो᳚त् सव्ँवथ्स॒रो वै धा॒ता तस्मा᳚त् सव्ँवथ्स॒रम्प्र॒जाᳶ प॒शवोऽनु॒ प्र जा॑यन्ते । 
</details>

<details open><summary>विश्वास-प्रस्तुतिः</summary>

तम्पू॒षाऽऽध॑त्त ।  
तेन॑ पू॒षाऽर्ध्नो᳚त् ।  
तस्मा᳚त्पौ॒ष्णाᳶ प॒शव॑ उच्यन्ते।   
तन्त्वष्टाऽऽध॑त्त ।  
तेन॒ त्वष्टा᳚ऽऽर्ध्नोत् ।  
तस्मा᳚त्त्वा॒ष्ट्राᳶ प॒शव॑ उच्यन्ते ।  
तम्मनु॒राऽध॑त्त ।  
तेन॒ मनु॑रार्ध्नोत् ।   
तस्मा᳚न्मान॒व्य॑ᳶ प्र॒जा उ॑च्यन्ते ।  
तन्धा॒ताऽऽध॑त्त ।  
तेन॑ धा॒ताऽऽर्ध्नो᳚त् ।
</details>

<details><summary>मूलम्</summary>

तम्पू॒षाऽऽध॑त्त ।  
तेन॑ पू॒षाऽर्ध्नो᳚त् ।  
तस्मा᳚त्पौ॒ष्णाᳶ प॒शव॑ उच्यन्ते।   
तन्त्वष्टाऽऽध॑त्त ।  
तेन॒ त्वष्टा᳚ऽऽर्ध्नोत् ।  
तस्मा᳚त्त्वा॒ष्ट्राᳶ प॒शव॑ उच्यन्ते ।  
तम्मनु॒राऽध॑त्त ।  
तेन॒ मनु॑रार्ध्नोत् ।   
तस्मा᳚न्मान॒व्य॑ᳶ प्र॒जा उ॑च्यन्ते ।  
तन्धा॒ताऽऽध॑त्त ।  
तेन॑ धा॒ताऽऽर्ध्नो᳚त् ।
</details>

<details><summary>भट्टभास्करटीका</summary>

अनन्तरं च ऋद्धिकामाः पूषादयः तादृशेन पुनराधेयेन ऋद्धिं प्राप्ता इति दर्शयति - पूषेत्यादि । गतम् । पूष्णः स्वभूताः पौष्णाः पशवः ।
</details>

<details open><summary>विश्वास-प्रस्तुतिः</summary>

सव्ँवथ्स॒रो वै धा॒ता ।  
तस्मा᳚त् सव्ँवथ्स॒रम्प्र॒जाᳶ प॒शवोऽनु॒ प्र जा॑यन्ते ।
</details>

<details><summary>मूलम्</summary>

सव्ँवथ्स॒रो वै धा॒ता ।  
तस्मा᳚त् सव्ँवथ्स॒रम्प्र॒जाᳶ प॒शवोऽनु॒ प्र जा॑यन्ते ।
</details>

<details><summary>भट्टभास्करटीका</summary>

संवत्सरमिति । प्रजाः पशवश्च संवत्सरमनु प्रजायन्ते । लक्षणादिना अनोः कर्मप्रवचनीयत्वम् ॥
</details>



<details><summary>मूलम् (संयुक्तम्)</summary>

य ए॒वम्पु॑नरा॒धेय॒स्यर्द्धि॒व्ँवेद॑ [3]ऋ॒ध्नोत्ये॒व यो᳚ऽस्यै॒वम्ब॒न्धुता॒व्ँवेद॒ बन्धु॑मान्भवति
</details>

<details open><summary>विश्वास-प्रस्तुतिः</summary>

य ए॒वम्पु॑नरा॒धेय॒स्यर्द्धि॒व्ँवेद॑  ऋ॒ध्नोत्ये॒व ।  

यो᳚ऽस्यै॒वम्ब॒न्धुता॒व्ँवेद॒ बन्धु॑मान्भवति ।
</details>

<details><summary>मूलम्</summary>

य ए॒वम्पु॑नरा॒धेय॒स्यर्द्धि॒व्ँवेद॑  ऋ॒ध्नोत्ये॒व ।  

यो᳚ऽस्यै॒वम्ब॒न्धुता॒व्ँवेद॒ बन्धु॑मान्भवति ।
</details>

<details><summary>भट्टभास्करटीका</summary>

3य एवमित्यादि ॥ गतम् । बन्धुतां बन्धुसमूहं पूषादीनाम् । 'ग्रामजनबन्धुसहायेभ्यस्तल्' ॥
</details>

<details open><summary>विश्वास-प्रस्तुतिः</summary>

भाग॒धेय॒व्ँवा अ॒ग्निराहि॑त इ॒च्छमा॑नᳶ प्र॒जाम्प॒शून् यज॑मान॒स्योप॑ दोद्राव ।
</details>

<details><summary>मूलम्</summary>

भाग॒धेय॒व्ँवा अ॒ग्निराहि॑त इ॒च्छमा॑नᳶ प्र॒जाम्प॒शून् यज॑मान॒स्योप॑ दोद्राव ।
</details>

<details><summary>भट्टभास्करटीका</summary>

4भागधेयं वा इत्यादि ॥ गतम् । आत्मन एवासाधारणं भागमिच्छन् प्रजां पशूंश्च यजमानस्योपदोद्राव भृशमुपद्रुतान् करोति स्म । द्रवतेर्यङ्लुगन्ताच्छान्दसो लिट् ।
</details>



<details><summary>मूलम् (संयुक्तम्)</summary>

उ॒द्वास्य॒ पुन॒रा द॑धीत भाग॒धेये॑नै॒वैन॒ꣳ॒ सम॑र्धय॒त्यथो॒ शान्ति॑रे॒वास्यै॒षा 
</details>

<details open><summary>विश्वास-प्रस्तुतिः</summary>

उ॒द्वास्य॒ पुन॒रा द॑धीत ।
</details>

<details><summary>मूलम्</summary>

उ॒द्वास्य॒ पुन॒रा द॑धीत ।
</details>

<details><summary>भट्टभास्करटीका</summary>

तस्मादुद्वास्याग्निं पुनरादधीत ।
</details>

<details open><summary>विश्वास-प्रस्तुतिः</summary>

भा॒ग॒धेये॑नै॒वैन॒ꣳ॒ सम॑र्धयति ।  +++(समर्थयति इति भाष्ये पाठः विचारणीयः)+++
</details>

<details><summary>मूलम्</summary>

भा॒ग॒धेये॑नै॒वैन॒ꣳ॒ सम॑र्धयति ।  +++(समर्थयति इति भाष्ये पाठः विचारणीयः)+++
</details>

<details><summary>भट्टभास्करटीका</summary>

भागधेयेनाभीप्सितेन एनमग्निं समर्थयति सुप्रीतं करोति ।  
</details>

<details open><summary>विश्वास-प्रस्तुतिः</summary>

अथो॒ शान्ति॑रे॒वास्यै॒षा ।
</details>

<details><summary>मूलम्</summary>

अथो॒ शान्ति॑रे॒वास्यै॒षा ।
</details>

<details><summary>भट्टभास्करटीका</summary>

अथो आपि च शान्तिरेवैषास्य येनोपद्रवकारी न भवति उद्वासन्येष्ट्येष्ट्वाग्नीन् परोप्य पुनरग्न्यगारं यज्ञपात्राणि च संस्कृत्यान्यानि वा कृत्वा पुनरादधीताग्नीनग्न्याधेयकल्पेनेति ॥
</details>



<details><summary>मूलम् (संयुक्तम्)</summary>

पुन॑र्वस्वो॒रा द॑धीतै॒तद्वै पु॑नरा॒धेय॑स्य॒ नख्ष॑त्र॒य्ँयत्पुन॑र्वसू॒ स्वाया॑मे॒वैन॑न्दे॒वता॑यामा॒धाय॑ ब्रह्मवर्च॒सी भ॑वति 
</details>

<details open><summary>विश्वास-प्रस्तुतिः</summary>

पुन॑र्वस्वो॒रा द॑धीत ।  
ए॒तद्वै पु॑नरा॒धेय॑स्य॒ नख्ष॑त्र॒य्ँयत्पुन॑र्वसू॒ स्वाया॑मे॒व ।  
एन॑न्दे॒वता॑यामा॒धाय॑ ब्रह्मवर्च॒सी भ॑वति ।
</details>

<details><summary>मूलम्</summary>

पुन॑र्वस्वो॒रा द॑धीत ।  
ए॒तद्वै पु॑नरा॒धेय॑स्य॒ नख्ष॑त्र॒य्ँयत्पुन॑र्वसू॒ स्वाया॑मे॒व ।  
एन॑न्दे॒वता॑यामा॒धाय॑ ब्रह्मवर्च॒सी भ॑वति ।
</details>

<details><summary>भट्टभास्करटीका</summary>

5पुनर्वस्वोरिति ॥ पुनरावर्तते वामं वस्वेतयोरिति पुनर्वसू देवतायाम् । ब्रह्मवर्चसी ब्राह्मणस्येयमेव ऋद्ध्यिरिति ॥
</details>



<details><summary>मूलम् (संयुक्तम्)</summary>

द॒र्भैरा द॑धा॒त्यया॑तयामत्वाय द॒र्भैरा द॑धात्य॒द्भ्य ए॒वैन॒मोष॑धीभ्योऽव॒रुध्याऽऽध॑त्ते
</details>

<details open><summary>विश्वास-प्रस्तुतिः</summary>

द॒र्भैरा द॑धा॒ति अया॑तयामत्वाय ।  
द॒र्भैरा द॑धात्य॒द्भ्य ए॒वैन॒मोष॑धीभ्योऽव॒रुध्याऽऽध॑त्ते ।
</details>

<details><summary>मूलम्</summary>

द॒र्भैरा द॑धा॒ति अया॑तयामत्वाय ।  
द॒र्भैरा द॑धात्य॒द्भ्य ए॒वैन॒मोष॑धीभ्योऽव॒रुध्याऽऽध॑त्ते ।
</details>

<details><summary>भट्टभास्करटीका</summary>

6दर्भैरिति ॥ न प्रणयनीयेनेध्मेन । अयातयामत्वाय अपुनरुक्तत्वाय । किञ्च - दर्भैराधानमद्भ्यश्चौषधीभ्यश्चाग्नेरेवावरुद्ध्यै भवति ॥
</details>



<details><summary>मूलम् (संयुक्तम्)</summary>

पञ्च॑कपालᳶ पुरो॒डाशो॑ भवति
पञ्च॒ वा ऋ॒तव॑ ऋ॒तुभ्य॑ ए॒वैन॑मव॒रुध्याऽऽध॑त्ते ॥ [4]
</details>

<details open><summary>विश्वास-प्रस्तुतिः</summary>

पञ्च॑कपालᳶ पुरो॒डाशो॑ भवति ।  
</details>

<details><summary>मूलम्</summary>

पञ्च॑कपालᳶ पुरो॒डाशो॑ भवति ।  
</details>

<details><summary>भट्टभास्करटीका</summary>

7पञ्चकपाल इत्यष्टाकपालस्य स्थाने ॥ पञ्चसु कपालेषु संस्कृत इति तद्धितार्थे द्विगुः, 'द्विगोः' इति लुक्, 'इगन्तकाल' इति पूर्वपदप्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

पञ्च॒ वा ऋ॒तव॑ ऋ॒तुभ्य॑ ए॒वैन॑मव॒रुध्याऽऽध॑त्ते ॥
</details>

<details><summary>मूलम्</summary>

पञ्च॒ वा ऋ॒तव॑ ऋ॒तुभ्य॑ ए॒वैन॑मव॒रुध्याऽऽध॑त्ते ॥
</details>

<details><summary>भट्टभास्करटीका</summary>

पञ्च वा इति ॥ हेमन्तशिशिरयोरेकत्वाभिप्रायमिदम, 'हेमन्तशिशिरावृतूनाम्' इति सहनिर्देशात् ॥

इति पञ्चमे प्रथमोनुवाकः ॥  
</details>
