+++
title = "१० द्रापे॒ अन्ध॑सस्पते॒"

+++
<details><summary>विस्तारः (द्रष्टुं नोद्यम्)</summary>

१ आस्तारपङ्क्तिः, २,११-१२ अनुष्टुप्, १-६ जगती,   
७-९ त्रिष्टुप्,१० यवमध्या महाबृहती ।  
अग्निर्ऋषिः
</details>

<details><summary>सायण-टीका</summary>

(अथ चतुर्थाष्टके पञ्चमप्रपाठके दशमोऽनुवाकः)।  
द्वितीयमारभ्य नवमान्तेष्वनुवाकेषु विविधानि यजूंष्य् उभयतो-नमस्काराण्य्  
अन्यतरतो-नमस्काराणि चोक्तानि।  
अथ दशमेऽनुवाक ऋग्-रूपा मन्त्रा उच्यन्यते।  
तत्र प्रथमामृचमाह— द्रापे अन्धसस्पत इति।
</details>


<details open><summary>विश्वास-प्रस्तुतिः - ऋक्</summary>

+++(सोमवद्)+++ द्रापे॒ अन्ध॑सस्-पते॒  
दरि॑द्र॒न् नील॑लोहित ।   
ए॒षाम् पुरु॑षाणाम्, ए॒षाम् प॑शू॒नाम्  
**मा भेर् मा ऽरो॒**+++(←गतौ)+++ **मो** ए॑षा॒ङ् किञ्च॒न+**अम॑मत्**+++(←रुग्णम् अभूत्)+++ ।
</details>

<details><summary>Keith</summary>

O chaser, lord of the Soma plants,  
O waster, red and blue,  
Frighten not nor injure  
(Any) of these people, of these cattle;  
Be not one of these injured.
</details>


<details><summary>मूलम्</summary>

द्रापे॒ अन्ध॑सस्पते॒ दरि॑द्र॒न्नील॑लोहित ।   
ए॒षाम्पुरु॑षाणामे॒षाम्प॑शू॒नाम्मा भेर्मारो॒ मो ए॑षा॒ङ्किञ्च॒नाम॑मत् ।   
</details>

<details><summary>सायण-टीका</summary>

द्रापयति कुत्सितां गतिं प्रापयतीति **द्रापिः**।  
पापिनो नरकप्रदानेन क्लेशयतीत्यर्थः।  
अन्धोऽन्नं तस्य पतिः पालकः भक्तानामन्नं पालयतीत्यर्थः।  
**दरिद्रद्** अकिंचनः स्षयं विरक्तः केवल इत्यर्थः।  
“एकमेवाद्वितीयं ब्रह्म नेह नानाऽस्ति किंचन” इति श्रुतेः।  
कण्ठे नीलोऽन्यत्र लोहित इति नीललोहितः।  
एतैः शब्दै संबोध्यमान हे रुद्रैषामस्मदीयानां पुरुषाणां पुत्रापौत्रादीनामेषामस्मदीयानां पशूनां गोमहिष्यादीनां च समूहं  
**मा भेर्** माभीषय।  
एषामुक्तानां सर्वेषां मध्ये किंचनैकमपि वस्तु **माऽरो** मा गच्छतु।  
भा विनश्यत्वित्यर्थः।  
**मो आममन्** मैव रुग्णम् अभूत्।  
</details>

<details open><summary>विश्वास-प्रस्तुतिः - ऋक्</summary>

या ते॑ रुद्र शि॒वा त॒नूश्  
शि॒वा वि॒श्वाह॑+++(←अहो)+++-भेषजी ।   
शि॒वा रु॒द्रस्य॑ भेष॒जी  
तया॑ नो **मृड** जी॒वसे᳚ ।   
</details>

<details><summary>Keith</summary>

That auspicious form of thine, O Rudra,  
Auspicious and ever healing,  
Auspicious and healing (form of) Rudra,  
With that show mercy on us for life.

</details>


<details><summary>मूलम्</summary>

या ते॑ रुद्र शि॒वा त॒नूश्शि॒वा वि॒श्वाह॑भेषजी ।   
शि॒वा रु॒द्रस्य॑ भेष॒जी तया॑ नो मृड जी॒वसे᳚ ।   
</details>

<details><summary>सायण-टीका</summary>

अथ द्वितीयामाह— या ते रुद्रेति।  
हे रुद्र ते त्वदीया शिवा शान्ता तन्र्या विद्यते तया तन्वा नोऽस्माञ्जीवसे जीवयितुं मृड सुखय।  
कथं तन्वा, शिवत्वं, तदुच्यतेय स्मादेवं विश्वाहमेषजी सर्वेष्वहःसु रोगदारिद्यादेरौषधवाद्विनाशहेतुस्तस्माच्छिवा।      २१३६ किंच, यस्माद्रुद्रस्य तादात्म्यप्राप्तये भेषज्यौषधरूपा ज्ञानप्रदानेन जन्ममरणादिदुःखं निवारयति तस्मादप्येषा शिवा ।  
</details>

<details open><summary>विश्वास-प्रस्तुतिः - ऋक्</summary>

इ॒माꣳ रु॒द्राय॑ त॒वसे॑ कप॒र्दिने᳚  
ख्ष॒यद्-वी॑राय॒+++(←बहुव्रीहिः)+++ **प्र भ॑रामहे** म॒तिम् ।   
यथा॑ न॒श् **शम् अस॑द्** द्वि॒पदे॒ चतु॑ष्पदे॒  
विश्व॑म् पु॒ष्टङ् ग्रा॒मे॑ अस्मि॒न्न्  अना॑तुरम् ।   
</details>

<details><summary>Keith</summary>

This prayer we offer up to the impetuous Rudra, With plaited hair, destroyer of men,  
That health be for our bipeds and quadrupeds,  
And that all in this village be prosperous [1] and free from ill.
</details>

<details><summary>मूलम्</summary>

इ॒माꣳ रु॒द्राय॑ त॒वसे॑ कप॒र्दिने᳚ ख्ष॒यद्वी॑राय॒ प्र भ॑रामहे म॒तिम् ।   
यथा॑ न॒श्शमस॑द्द्वि॒पदे॒ चतु॑ष्पदे॒ विश्व॑म्पु॒ष्टङ्ग्रा॒मे॑ अ॒स्मिन्न् [21]  अना॑तुरम् ।   
</details>

<details><summary>सायण-टीका</summary>

अथ तृतीयामाह— इमाꣳ रुद्रायेति।  
यथा येन प्रकारेण नोऽस्मदीयाय द्विपदे पुत्रपौत्रादिरूपाया मनुष्याय चतुष्पदे गोमहिष्यादिरूपाय पशवे च शमसत्सुखं स्यात्।  
किंचस्मिन्ग्रामे विश्वं सर्वं प्राणिजातं पुष्टं सुखपूर्णमनातुरमुपद्रवरहितं च यथा भवति तथा मयं रुद्राय रुद्रार्थ इमां मतिं पूजाध्यानादिविषयां बुद्धिं प्रभरामहे प्रकर्षेण पोषयामः।  
कीदृशाय रुद्राय, तवसे बलयुक्तायास्मदषेक्षितं कर्तुं समर्थायेत्यर्थः।  
कपर्दिने जटाबन्धयुक्ताय तापसवेषायेत्यर्थः क्षयद्वीराय क्षीयमाणप्रतिपक्षपुरुषायान्यथाभानरूपपापविनाशहेतव इत्यर्थः।  
</details>

<details open><summary>विश्वास-प्रस्तुतिः - ऋक्</summary>

**मृ॒डा** नो॑ रु॒द्रोत नो॒ **मय॑स् कृधि**  
ख्ष॒यद्-वी॑राय॒ **नम॑सा विधेम** ते ।   
यच् छञ् च॒ योश् च॒ मनु॑र् **आय॒जे** पि॒ता  
तद् **अ॑श्याम॒** तव॑ रुद्र॒ **प्रणी॑तौ** ।  
</details>

<details><summary>Keith</summary>

Be merciful to us, O Rudra, and give us delight; With honour let us worship thee, destroyer of men;  
The health and wealth which father Manu won by sacrifice,  
May we attain that, O Rudra, under thy leadership.
</details>

<details><summary>मूलम्</summary>

मृ॒डा नो॑ रु॒द्रोत नो॒ मय॑स्कृधि ख्ष॒यद्वी॑राय॒ नम॑सा विधेम ते ।   
यच्छञ्च॒ योश्च॒ मनु॑राय॒जे पि॒ता तद॑श्याम॒ तव॑ रुद्र॒ प्रणी॑तौ ।  
</details>

<details><summary>सायण-टीका</summary>

अथ चतुर्थमाह– मृडा नो रुद्रोतेति।  
हे रुद्र नोऽस्मान्मृडयेह लोके सुखय।  
उतापि च नोऽस्माकं परलोकेऽपि मयः सुखं कृधि कुरु।  
क्षयद्वीराय क्षपितास्मदीयपापाय ते तुभ्यं नमसा नमस्कारेण विधेम परिचरेम।  
पिता पालको मनुः प्रजापतिः शं च सुखं च योश्च दुःखपृथग्भावं च यदायजे यत्किंचित्संपादितवांस्तत्सर्वं वयं हे रुद्र तव प्रणीतौ प्रणये स्नेहातिशये सत्यश्याम प्राप्नुयाम।  
</details>

<details open><summary>विश्वास-प्रस्तुतिः - ऋक्</summary>

मा नो॑ म॒हान्त॑म् उ॒त मा नो॑ अर्भ॒कम्  
मा न॒ उख्ष॑न्तम्+++(=प्रोक्षन्तं → युवानम्)+++ उ॒त मा न॑ उख्षि॒तम् ।   
**मा** नो॑ **वधीᳶ** पि॒तर॒म् मोत मा॒तर॑म्  
प्रि॒या **मा** न॑स् त॒नुवो रुद्र **री॒रि॒षः॒** ।  
</details>

<details><summary>Keith</summary>

Neither our great, nor our small,  
Our waxing or what has waxed,  
Do thou slay, nor father nor mother;  
Injure not, O Rudra, our dear bodies [2].
</details>


<details><summary>मूलम्</summary>

मा नो॑ म॒हान्त॑मु॒त मा नो॑ अर्भ॒कम्मा न॒ उख्ष॑न्तमु॒त मा न॑ उख्षि॒तम् ।   
मा नो॑ वधीᳶ पि॒तर॒म्मोत मा॒तर॑म्प्रि॒या मा न॑स्त॒नुवः॑ [22]  रु॒द्र॒ री॒रि॒षः॒ ।  
</details>

<details><summary>सायण-टीका</summary>

अथ पञ्चमीमाह— मा नो महान्तभिति।  
हे रुद्र नोऽस्मदीयं महान्तं स्थविरं पुरुषं मा रीरिषो मा हिंसीः।  
उतापि च नोऽस्मदीयमर्भकं बालं मा रीरिषः।  
किंच नोऽस्मदीयम् **उक्षन्तं** सेचन-समर्थं युवानं पुरुषं मा रीरिषः।  
उतापि च नोऽस्मदीयमुक्षितं गर्भस्थं पुरुषं मा रीरिषः।  
नोऽस्मदीयं पितरं मा वधीः।  
उतापि च मातरं मा वधीः।  
नोऽस्मदीयाः प्रियाश्च तनुवः शरीराणि मा रीरिषः
</details>

<details open><summary>विश्वास-प्रस्तुतिः - ऋक्</summary>

मा न॑स् तो॒के+++(=अपत्यमात्रे)+++ तन॑ये॒ मा न॒ आयु॑षि॒  
मा नो॒ गोषु॒ **मा** नो॒ अश्वे॑षु **रीरिषः** ।   
वी॒रान् **मा** नो॑ रुद्र **भामि॒तो+++(=क्रुद्धः)+++ व॑धीर्**  
**ह॒विष्म॑न्तो॒ नम॑सा विधेम** ते ।   
</details>

<details><summary>Keith</summary>

Harm us not in our children, our descendants, our life; Harm us not in our cattle, in our horses;  
Smite not in anger our heroes, O Rudra;  
With oblations lot us serve thee with honour.
</details>


<details><summary>मूलम्</summary>

मा न॑स्तो॒के तन॑ये॒ मा न॒ आयु॑षि॒ मा नो॒ गोषु॒ मा नो॒ अश्वे॑षु रीरिषः ।   
वी॒रान्मा नो॑ रुद्र भामि॒तो व॑धीर्ह॒विष्म॑न्तो॒ नम॑सा विधेम ते ।   
</details>

<details><summary>सायण-टीका</summary>

अथ षष्ठीमाह— मा नस्तोक इति।  
हे रुद्र नोऽस्मदीये तोकेऽपत्यमात्रे तनये विशेषतः पुत्रे मा रीरिषो हिंसां मा कुरु।  
नोऽस्मदीय आयुषि मा रीरिषः नोऽस्मदीयेषु गोषु मा रीरिषः।  
नोऽस्मदीयेष्वश्वेषु मा रीरिषः।  
**भामितः** क्रुद्धः सन्नोऽस्मदीयान्वीरान्भृत्यान्मा वधीः।  
वयं हविष्मन्तो हविर्युक्तास्ते तुभ्यं नमसा नमस्कारेण विधेम परिचरेम।  
</details>

<details open><summary>विश्वास-प्रस्तुतिः - ऋक्</summary>

**आ॒रात्**+++(=दूरं)+++ ते॑ गो॒-घ्न+++(य्)+++ उ॒त पू॑रुष॒-घ्ने +++(घोर-शरीरे)+++  
ख्ष॒यद्-वी॑राय **सु॒म्नम्** अ॒स्मे+++(=अस्मत्-कृते)+++ ते॑ **अस्तु** ।   
**रख्षा॑** च नो॒ **अधि॑** च देव **ब्रू॒ह्य्**  
अधा॑ च न॒श् **शर्म॑ यच्छ** द्वि॒-बर्हाः᳚+++(=दृढ)+++ ।   
</details>

<details><summary>Keith</summary>

From afar to thee, slayer of cows, and slayer of men,  
Destroyer of heroes, be goodwill for us;  
Guard us and accord us aid  
And grant us protection in abundance.
</details>

<details><summary>मूलम्</summary>

आ॒रात्ते॑ गो॒घ्न उ॒त पू॑रुष॒घ्ने ख्ष॒यद्वी॑राय सु॒म्नम॒स्मे ते॑ अस्तु ।   
रख्षा॑ च नो॒ अधि॑ च देव ब्रू॒ह्यधा॑ च न॒श्शर्म॑ यच्छ द्वि॒बर्हाः᳚ ।   
</details>

<details><summary>सायण-टीका</summary>

अथ सप्तमीमाह–  २१३७ आरत्ते गोघ्न इति।  
**गोघ्ने** गोघ्नस्य **पुरुषघ्ने** पुत्रपौत्रादिषुरुषघ्नस्य  
**क्षयद्वीराय** क्षपितभृत्यस्य **ते** तवोग्ररूपम्  
**आराद् अस्तु** दूरे तिष्ठतु।  
यत्तु **सुम्नं** त्वदीयं सुखकरं रूपं तदस्ये अस्मास्वस्तु।  
घोराऽन्या शिवाऽन्येति यच्छरीरद्वयमुक्तं तयोर्द्वयोर्मध्ये यद्घोरं शरीरं तददूरे गच्छतु।  
शिवं शरीरमत्राऽऽगच्छात्वित्यर्थः।  
किंच नोऽस्मान्रक्ष सर्वतः पालय।  
किंच हे देवाधिब्रूह्यस्मानितरेभ्यो यजमानेन्योऽधिकान्देवेषु ब्रूहि।  
अध चापि च **द्विबर्हा** द्वयोर्लोकयोर्वर्धयिता त्वं शर्म यच्छसुखं देहि।  
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/02/033/11_stuhi_shrutaM.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/02/033/11_stuhi_shrutaM.md"  newLevelForH1="5" includeTitle="false"> </div>


<details open><summary>विश्वास-प्रस्तुतिः - ऋक्</summary>

**परि॑** णो रु॒द्रस्य॑ हे॒तिर् **वृ॑णक्तु॒**  
परि॑ +++(क्रोध-)+++त्वे॒षस्य॑ दुर्म॒तिर् अ॑घा॒योः +++(वृणक्तु)+++ ।   
**अव॑ स्थि॒रा** म॒घव॑द्भ्यस् +++(धनूंषि)+++ **तनुष्व॒**  
मीढ्व॑स् तो॒काय॒ तन॑याय मृडय ।   
</details>

<details><summary>Keith</summary>

May the missile of Rudra spare us,  
May the wrath of the brilliant evil worker (pass over us);  
Unstring for the generous donors (thy) strong (bows);  
O bounteous one, be merciful to our children and descendants.
</details>


<details><summary>मूलम्</summary>

परि॑ णो रु॒द्रस्य॑ हे॒तिर्वृ॑णक्तु॒ परि॑ त्वे॒षस्य॑ दुर्म॒तिर॑घा॒योः ।   
अव॑ स्थि॒रा म॒घव॑द्भ्यस्तनुष्व॒ मीढ्व॑स्तो॒काय॒ तन॑याय मृडय ।   
</details>

<details><summary>सायण-टीका</summary>

अथ नवमीमाह— 		परि णो रुद्रस्येति।  
हन्यतेऽनयेति हेतिरायुधं, रुद्रस्य हेतिर्नोऽस्मान्परिवृणक्तु परितो वर्जितान्करोतु।  
कदाचिदपिमा विध्यत्वित्यर्थः।  
**त्वेषस्य** क्रोधोज्ज्वलितस्याघायोरघं पापं प्रहाररूपमिच्छतो रुद्रस्य या दुर्मतिरुग्रबुद्धिः साऽप्य स्मान्पारिवृणक्तु।  
स्थिरा विरोधिनाशनाय या दृढा दुर्मतिरस्ति तां मघवद्म्यो हविर्लक्षणान्नयुक्तेभ्यो यजमानेभ्यः सकाशादवतनुष्वावततामपनीतां कुरु।  
हे मीढ्वः कामानामभिवर्पक तोकायास्मत्पुत्राय तनयाय तदीयपुत्राय च मृडाय सुखं देहि।  
</details>

<div class="js_include" url="/vedAH_yajuH/vAjasaneyam/mAdhyandinam/saMhitA/vishvAsa-prastutiH/16/51_mIDhuShTama_shivatama.md"  newLevelForH1="5" includeTitle="false"> </div>  

<div class="js_include" url="/vedAH_yajuH/vAjasaneyam/mAdhyandinam/saMhitA/sarvASh_TIkAH/16/51_mIDhuShTama_shivatama.md"  newLevelForH1="5" includeTitle="false"> </div>  


<details open><summary>विश्वास-प्रस्तुतिः - ऋक्</summary>

विकि॑रि-द॒ विलो॑हित॒  
**नम॑स्** ते **अस्तु** भगवः ।   
यास् ते॑ स॒हस्रꣳ॑ हे॒तयो॒  
ऽन्यम् अ॒स्मन् **न्नि व॑पन्तु॒** ताः ।   
</details>

<details><summary>Keith</summary>

O blood-red scatterer,  
Homage to thee, O adorable one;  
May thy thousand missiles  
Smite down another than us.
</details>

<details><summary>मूलम्</summary>

विकि॑रिद॒ विलो॑हित॒ नम॑स्ते अस्तु भगवः ।   
यास्ते॑ स॒हस्रꣳ॑ हे॒तयो॒ऽन्यम॒स्मन्नि व॑पन्तु॒ ताः ।   
</details>

<details><summary>सायण-टीका</summary>

अथैकादशीमाह—  विकिरिदेति।  
कीर्यन्ते भक्तानां संनिधौ बहुधा प्रक्षिप्यन्त इति किरावो धनानि तानि ददातीति **किरिदः**।  
विशेषेण किरिदो **विकिरिदः**।  
विलोहितो लौहित्यरहितः श्वेत इत्यर्थः।  
अत एव मान्त्रिकाः पञ्चाक्षरध्याने स्मरन्ति— ‘ध्भेयो मुक्तापरागामृतरसकलिताद्रिप्रभः’ इति।  
यद्वा विशेषण लोहितो विलोहितः।  
अत एवाष्टाक्षरध्याने स्मरति— ‘काञ्चनाभो ध्येयः पद्मासनस्तः’ इति ।  
भगवो भगवन्षड्गुणसंपन्न।  
भगशब्दस्य पढ्गुणवाचित्वं स्मर्यते—  
 ‘ऐश्वर्यस्य समग्रस्य धर्मस्य यशसः श्रियः।  
ज्ञानवैराग्ययोश्चैव षण्णां भग इतीरणा’ इति।  
प्रकारान्तरेण भगवच्छब्दनिर्वचनं च—
‘उत्पत्तिं च विनाशं च भूतानामागतिं गतिम्।  
वेत्ति त्रिद्यामविद्यां च स वाच्यो भगवानिति’ ॥  इति ।  
यथोक्तविशेषणत्रयविशिष्ट हे रुद्र ते तुभ्यं नमोऽस्तु।  
ते तव सहस्र सहस्रसंख्याका हेतयो यान्यायुधानि सन्ति ताः सर्वा अस्मदन्यं विरोधिनं निवयन्तु विनाशयन्तु।  
</details>

<details open><summary>विश्वास-प्रस्तुतिः - ऋक्</summary>

स॒हस्रा॑णि सहस्र॒धा  
बा॑हु॒वोस् तव॑ हे॒तयः॑ ।   
तासा॒म् ईशा॑नो भगवᳶ  
**परा॒चीना॒** मुखा॑ **कृधि** ॥ [25]  
</details>

<details><summary>Keith</summary>

A thousandfold in thousands  
Are the missiles in thine arms;  
O adorable one, do thou turn away  
The points of those which thou dost rule.
</details>


<details><summary>मूलम्</summary>

स॒हस्रा॑णि सहस्र॒धा बा॑हु॒वोस्तव॑ हे॒तयः॑ ।   
तासा॒मीशा॑नो भगवᳶ परा॒चीना॒ मुखा॑ कृधि ॥ [25]  
</details>

<details><summary>सायण-टीका</summary>

अथ द्वादशीमाह— सहस्राणीति।  
हे रुद्र तव बाह्बोर्हस्तयोर्हेतयः सहस्रधा सहस्रप्रकाराः सहस्राणि सहस्रसंख्याका विद्यन्ते।  
धनुः खड्गस्रिशूलमित्येवं जातिभेदेन सहस्रप्रकारत्वम्।  
एकैस्या जातौ बहवः सहस्रसंख्याकाः हे भगवः षड्गुणोपेत त्वमीशानः समर्थः संस्तासां हेतीनां मुखा मुखानि शल्यानि पराचीना कृघ्यस्गसः पराङ्मुखानि कुरु॥

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके दशमोऽनुवाकः ॥ १० ॥
</details>

चतुर्थाष्टके पञ्चमप्रपाठके एकादशोऽनुवाकः