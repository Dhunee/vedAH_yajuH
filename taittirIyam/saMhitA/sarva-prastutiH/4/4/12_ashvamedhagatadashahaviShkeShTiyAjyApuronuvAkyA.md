+++
title = "१२ अश्वमेधगतदशहविष्केष्टियाज्यापुरोनुवाक्याः"

+++

विश्वेदेवा ऋषयः


<details open><summary>विश्वास-प्रस्तुतिः</summary>

स॒मिद्दि॒शामा॒शया॑ नस्सुव॒र्विन्मधो॒रतो॒ माध॑वᳶ पात्व॒स्मान् ।    
अ॒ग्निर्दे॒वो दु॒ष्टरी॑तु॒रदा᳚भ्य इ॒दङ्ख्ष॒त्रꣳ र॑ख्षतु॒ पात्व॒स्मान् ।    
</details>

<details><summary>मूलम्</summary>

स॒मिद्दि॒शामा॒शया॑ नस्सुव॒र्विन्मधो॒रतो॒ माध॑वᳶ पात्व॒स्मान् ।    
अ॒ग्निर्दे॒वो दु॒ष्टरी॑तु॒रदा᳚भ्य इ॒दङ्ख्ष॒त्रꣳ र॑ख्षतु॒ पात्व॒स्मान् ।    
</details>

<details><summary>सायण-टीका</summary>

(अथ चतुर्थकाण्डे चतुर्थप्रपाठके द्वादशोऽनुवाकः)   
एकादशानुवाक ऋतव्यद्या इष्टका उक्ताः।  
तावता चितयः समान्ताः।  
अथान्तिमे द्वादशे याज्यानुवाक्या उच्यन्ते।  
अश्वमेधप्रकरणे कल्पः— पठ्यते  “अग्नये गायत्रायेति दशहविष सर्वपृष्ठा निर्वपति समिद्दिशामिति यथालिङ्गं याज्यानुवाक्याः” इति।  

तत्राग्नये गायत्राय त्रिवृते राथंतराय वासन्तायाष्टाकपाल इत्यस्य पुरोनुवाक्यामाह— समिद्दिशामिति।  
दिशां मध्ये या दिक्समित्समिन्धनहेतुः।  
तदेव कथ मिति तदुच्यतेसुवांवेत्स्वर्गस्थमादित्यं विन्दते लभत इति सुवर्वित्।  
आदित्यो दयस्थानत्वात्प्रच्या दिशः समिन्धनहेतुत्वम्।  
तादृशी दिग्नोऽस्मानाशया पातु।  
अस्माकं धनादिविषया या काचिदाशा विद्यते तस्याः पूरणेनास्मान्रक्षत्वित्यर्थः।  
मधुश्चैत्रमासः।  
माधवो वैशाखः।  
तावुभावपि पूर्वदिग्वत्समिन्धनहेतू।  
तयोर्मा सयोरादित्यस्यातितीक्ष्णप्रकाशत्वात्।  
तत्राप्यतोऽस्मान्मधोश्चैत्रमासादधिकप्रकाशो यो माधवो वैशाखमासः सोऽस्मान्संतापभयात्पातु।  
दुःखेन स्तरीताऽऽच्छादयिता दुष्ठरीता यो वैरी प्रावरणवस्त्रेणेव दुःखेनाऽऽच्छादयति तस्यापि दुःखकारिणो वैरिणोऽदाम्यो दम्भितुं हिंसितुमशक्यो योऽग्निर्देवः सोऽयमिदं क्षत्त्रमस्मदीयमिदं बलमस्मांश्च रक्षतु।  
</details>

<details open><summary>विश्वास-प्रस्तुतिः</summary>

र॒थ॒न्त॒रꣳ साम॑भिᳶ पात्व॒स्मान्गा॑य॒त्री छन्द॑साव्ँवि॒श्वरू॑पा ।    
त्रि॒वृन्नो॑ वि॒ष्ठया॒ स्तोमो॒ अह्नाꣳ॑ समु॒द्रो वात॑ इ॒दमोजᳶ॑ पिपर्तु ।   

-  त्रि॒वृन्नो॑ वि॒ष्ठया॒ स्तोमो॒ अ *न्यायमालाविस्तरे तु अण्वृक्तत्वप्रतिष्ठानिमित्तीकृतितोऽन्तिम इति पाठः।  
</details>

<details><summary>मूलम्</summary>

र॒थ॒न्त॒रꣳ साम॑भिᳶ पात्व॒स्मान्गा॑य॒त्री छन्द॑साव्ँवि॒श्वरू॑पा ।    
त्रि॒वृन्नो॑ वि॒ष्ठया॒ स्तोमो॒ अह्नाꣳ॑ समु॒द्रो वात॑ इ॒दमोजᳶ॑ पिपर्तु ।   

-  त्रि॒वृन्नो॑ वि॒ष्ठया॒ स्तोमो॒ अ *न्यायमालाविस्तरे तु अण्वृक्तत्वप्रतिष्ठानिमित्तीकृतितोऽन्तिम इति पाठः।  
</details>

<details><summary>सायण-टीका</summary>

तत्रैव याज्यामाह— रथंतरꣳ सामेति।  
यद्रथंतरं साम तदन्यैः सामभिः सहास्मान्पातु।  
छन्दसां मध्ये गायत्रो विश्वरूपा यवमध्यपिपीलिकामध्यादिभेदैर्बहुरूपा, सा  २१०५ नोऽस्मान्रक्षतु।  
त्रिवृदाख्यो यःस्तोमोऽह्नामेकाहादीनां संबन्धिन्या विष्ठया विविधया स्थित्या युक्तः, अहःसु विविधं प्रयुज्यत इत्यर्थः।  
तादृशोऽस्मान्पातु।  
समुद्राख्यो यो वातोऽस्ति “समुद्राय त्वा वाताय स्वाहा”  “समुद्रोऽसि नभस्वान्” इत्यादावाम्नातस्तादृशो वायुरिदमोजोऽस्मदीयं बलं पिपर्तु पालयतु पूरयतु वा।  
</details>

<details open><summary>विश्वास-प्रस्तुतिः</summary>

उ॒ग्रा दि॒शाम॒भिभू॑तिर्वयो॒धाश्शुचि॑श्शु॒क्रे अह॑न्योज॒सीना᳚ ।    
इन्द्राधि॑पतिᳶ पिपृता॒दतो॑ नो॒ महि॑ [33]  ख्ष॒त्रव्ँवि॒श्वतो॑ धारये॒दम् ।    
</details>

<details><summary>मूलम्</summary>

उ॒ग्रा दि॒शाम॒भिभू॑तिर्वयो॒धाश्शुचि॑श्शु॒क्रे अह॑न्योज॒सीना᳚ ।    
इन्द्राधि॑पतिᳶ पिपृता॒दतो॑ नो॒ महि॑ [33]  ख्ष॒त्रव्ँवि॒श्वतो॑ धारये॒दम् ।    
</details>

<details><summary>सायण-टीका</summary>

अथेन्द्राय त्रैष्टुभाय पञ्चदशाय बार्हताय ग्रैष्मायैकादशकपाल इत्यस्य पुरोनुवाक्यामाह— उग्रा दिशामिति।  
दिशां मध्ये येयमुग्रा दक्षिणा दिक्, उग्रत्वे हेतुः—अभिभूतिः, पापानामभिभवहेतुत्वादुग्रत्वं, सा वयोधा वय आयुष्यं तस्मिन्नतीते सति मृतान्पुरुषान्यमलोके दधाति स्थापयतीति वयोधाः।  
वयसोऽन्ते दधातीति मध्यमपदलोपो द्रष्टव्यः।   शुचिराषाढमासः शुक्रो ज्येष्ठस्तयोः संबन्धिनि दिवसे यदौष्ण्यमस्ति ततोऽपि शुचिरोजसीनाऽतिशयेनौष्ण्यरूपौजोयुक्तः।   हे इन्द्र परमैश्वर्ययुक्त त्वमधिपतिस्तस्या उग्राया दिशस्तयोरत्युष्णयोश्च स्वामी।   तादृशस्त्वमत उभयस्मान्नेऽस्मान्पिपृतात्पालय ।   किंच विश्वतो महि सर्वस्मान्महदिदं क्षत्त्रं बलं धारय संपादय।
</details>

<details open><summary>विश्वास-प्रस्तुतिः</summary>

बृ॒हथ्साम॑ ख्षत्र॒भृद्वृ॒द्धवृ॑ष्णियन्त्रि॒ष्टुभौज॑श्शुभि॒तमु॒ग्रवी॑रम् ।    
इन्द्र॒ स्तोमे॑न पञ्चद॒शेन॒ मध्य॑मि॒दव्ँवाते॑न॒ सग॑रेण रख्ष ।    
</details>

<details><summary>मूलम्</summary>

बृ॒हथ्साम॑ ख्षत्र॒भृद्वृ॒द्धवृ॑ष्णियन्त्रि॒ष्टुभौज॑श्शुभि॒तमु॒ग्रवी॑रम् ।    
इन्द्र॒ स्तोमे॑न पञ्चद॒शेन॒ मध्य॑मि॒दव्ँवाते॑न॒ सग॑रेण रख्ष ।    
</details>

<details><summary>सायण-टीका</summary>

तत्रैव याज्यामाह बृहत्सामेति बृहदाख्यं यत्साम तत्त्रिष्टुभा छन्दसा सह पिपर्त्वित्यनुवर्तते।   अस्मान्पालयत्वित्यर्थः।   कीदृशं साम, क्षत्त्रभृब्दलस्य धारयितृ, वृद्धिवृष्णि यमुत्थितपुस्कम्, ओजो बलप्रदं, शुभितं शोभमानम्, उग्रवीरं तीव्रपुत्रप्रदम्।   हे  इन्द्र पञ्चदशाख्येन स्तोमेन सगराख्येन वातेन सहितः सन्निदं मध्यं रक्षातीतानागतयोर्मध्ये स्थितमिदमस्मदीयं शरीरं पालय।  
</details>

<details open><summary>विश्वास-प्रस्तुतिः</summary>

प्राची॑ दि॒शाꣳ स॒हय॑शा॒ यश॑स्वती॒ विश्वे॑ देवाᳶ प्रा॒वृषाह्ना॒ꣳ॒ सुव॑र्वती ।    
इ॒दङ्ख्ष॒त्रन्दु॒ष्टर॑म॒स्त्वोजोऽना॑धृष्टꣳ सह॒स्रिय॒ꣳ॒ सह॑स्वत् ।    
</details>

<details><summary>मूलम्</summary>

प्राची॑ दि॒शाꣳ स॒हय॑शा॒ यश॑स्वती॒ विश्वे॑ देवाᳶ प्रा॒वृषाह्ना॒ꣳ॒ सुव॑र्वती ।    
इ॒दङ्ख्ष॒त्रन्दु॒ष्टर॑म॒स्त्वोजोऽना॑धृष्टꣳ सह॒स्रिय॒ꣳ॒ सह॑स्वत् ।    
</details>

<details><summary>सायण-टीका</summary>

अथ विश्वेभ्यो देवेभ्यो जागतेभ्यः सप्तदशेभ्यो वैरूपेभ्यो वार्षिकेभ्यो द्वादशकपाल इत्यस्य पुरोनुवाक्यामाह— प्राची दिशामिति।   अत्र प्रशब्दः प्रतिशब्दार्थे वर्तते।   तथा सति दिशां मध्ये प्राची पश्चिमा दिगित्यर्थः।   सा च सहयशा अस्मासु संपाद्यमानेन   २१०६ यशसा सहिता स्वयमपि यशस्वती।   सा च सुवर्वती स्वर्गनिवासिनी सूर्येणास्तमयकालभाविना युक्ता।   तथाविधा दिगस्मान्पात्विति शेषः।   तथा विश्वे देवाः प्रावृषा वर्षर्तुना तदीयानामह्नां समूहेन सहिताऽस्मान्पालयत्विति शेषः।   इदं क्षत्त्रमस्मत्परिपालकं राजशरीरं केनाप्यन्तेन् वैरिणा तरितुं लङ्घीयतुमशक्यमस्तु।   ओजो मदीयं वलमनाधृष्टं केनाप्यतिरस्कृतमस्तु।   तथा सहस्त्रियं सहस्त्रसंख्यायोग्यं सहस्वत्प्रवलं धामास्तु।  
</details>

<details open><summary>विश्वास-प्रस्तुतिः</summary>

वै॒रू॒पे साम॑न्नि॒ह तच्छ॑केम॒ जग॑त्यैनव्ँवि॒ख्ष्वा वे॑शयामः ।    
विश्वे॑ देवास्सप्तद॒शेन॑ [34]  वर्च॑ इ॒दङ्ख्ष॒त्रꣳ स॑लि॒लवा॑तमु॒ग्रम् ।    
</details>

<details><summary>मूलम्</summary>

वै॒रू॒पे साम॑न्नि॒ह तच्छ॑केम॒ जग॑त्यैनव्ँवि॒ख्ष्वा वे॑शयामः ।    
विश्वे॑ देवास्सप्तद॒शेन॑ [34]  वर्च॑ इ॒दङ्ख्ष॒त्रꣳ स॑लि॒लवा॑तमु॒ग्रम् ।    
</details>

<details><summary>सायण-टीका</summary>

तत्रैव याज्यामाह– वैरूपे सामन्निति।   वैरूपाख्यं यत्सामास्ति तस्मिन्नाश्रिता वयमिह कर्मणि यत्फलमपेक्षितं तच्छकेम् संपादयितुं शक्ताः स्मः।   तथा जगत्याख्यया छन्दोदेवतयाऽनुगृहीता वयमेनं यजमानं विक्षु प्रजास्वावेशमामः प्रजानां स्वामिनं कुमं इत्यर्थः।   हे विश्वे देवाः सप्तदशाख्येन स्तोमेन युष्माभिश्चानुगृहीतमिदं क्षत्त्रमस्मत्पालकं राजशरीरं वर्चस्तेजोयुक्तं सलिलाख्येन वायुविशेषेणानुगृहीतम्।   स च वायुः “सलिलाय त्वा वाताय स्वाहा” इत्याम्नातः।   उग्रं वैरितिरस्कारक्षममस्तु।   
</details>

<details open><summary>विश्वास-प्रस्तुतिः</summary>

ध॒र्त्री दि॒शाङ्ख्ष॒त्रमि॒दन्दा॑धारोप॒स्थाशा॑नाम्मि॒त्रव॑द॒स्त्वोजः॑ ।    
मित्रा॑वरुणा श॒रदाह्ना᳚ञ्चिकित्नू अ॒स्मै रा॒ष्ट्राय॒ महि॒ शर्म॑ यच्छतम् ।    
</details>

<details><summary>मूलम्</summary>

ध॒र्त्री दि॒शाङ्ख्ष॒त्रमि॒दन्दा॑धारोप॒स्थाशा॑नाम्मि॒त्रव॑द॒स्त्वोजः॑ ।    
मित्रा॑वरुणा श॒रदाह्ना᳚ञ्चिकित्नू अ॒स्मै रा॒ष्ट्राय॒ महि॒ शर्म॑ यच्छतम् ।    
</details>

<details><summary>सायण-टीका</summary>

अथ ‘मित्रावरुणाभ्यामानुष्टुभाभ्यामेकावि+शाभ्यां वैराजाभ्याꣳ शारदाभ्यां पयस्या’  इत्यस्य पुरोनुवाक्यामाह— धर्त्री दिशामिति।   दिशां मध्ये धर्त्र्यस्माकं धारयित्रीयमुदीची दिगिदं क्षत्त्रमस्मत्पालकं क्षत्रियशरीरं दाधार पोषयामास।   कीदृशी, आशानामुपस्था, अस्माकं धनादिविषयाणामाशानां सिद्ध्यर्थं सेव्या।   य(त)स्या दिशः प्रसादादस्मदीयमोजो बलं मित्रवदस्तु बहुभिर्मित्रैरुपेतमस्तु।   हे मित्रावरुणा शरदा शरन्नामकेनर्तुना तदीयानामह्नां चिकित्नू ज्ञातारौ युवामस्मा इदानीं वर्तमानाय राष्ट्राय महि शर्म यच्छतं महत्सुस्त्रं संपादयतम्।   
</details>

<details open><summary>विश्वास-प्रस्तुतिः</summary>

वै॒रा॒जे साम॒न्नधि॑ मे मनी॒षानु॒ष्टुभा॒ सम्भृ॑तव्ँवी॒र्यꣳ॑ सहः॑ ।    
इ॒दङ्ख्ष॒त्रम्मि॒त्रव॑दा॒र्द्रदा॑नु॒ मित्रा॑वरुणा॒ रख्ष॑त॒माधि॑पत्यैः ।    
</details>

<details><summary>मूलम्</summary>

वै॒रा॒जे साम॒न्नधि॑ मे मनी॒षानु॒ष्टुभा॒ सम्भृ॑तव्ँवी॒र्यꣳ॑ सहः॑ ।    
इ॒दङ्ख्ष॒त्रम्मि॒त्रव॑दा॒र्द्रदा॑नु॒ मित्रा॑वरुणा॒ रख्ष॑त॒माधि॑पत्यैः ।    
</details>

<details><summary>सायण-टीका</summary>

तत्रैव याज्यमाह— वैराजे सामन्निति।   वैराजाख्य यत्सामास्ति तस्मिन्मे मदीया मनीषा बुद्धिराश्रितोऽस्त्विति शेषः तथा वीर्यमस्मदीयं शरीरव्यवहारसामर्थ्यं सहो वैरितिरस्कारकं बलं चानुष्टुभा छन्दोदेवतया संमृतं संपादितमस्तु।   मित्रावरुणा हे मित्रावरुणाविदं क्षत्त्रं राजशरीरं मित्रवन्मित्रैर्बहुभिरुपेतमार्द्रदानु आर्द्रस्य जल  २१०७ संपूर्णस्य क्षेत्रादेर्दातृ यथा भवति तथा युवामधिपपत्यै रक्षतमाधिपत्याद्विदित्वा (दि दत्त्वा) पालयतम्।  
</details>

<details open><summary>विश्वास-प्रस्तुतिः</summary>

स॒म्राड्दि॒शाꣳ स॒हसा᳚म्नी॒ सह॑स्वत्यृ॒तुर्हे॑म॒न्तो वि॒ष्ठया॑ नᳶ पिपर्तु ।    
अ॒व॒स्युवा॑ताः [35] बृ॒ह॒तीर्नु शक्व॑रीरि॒मय्ँय॒ज्ञम॑वन्तु नो घृ॒ताचीः᳚ ।    
</details>

<details><summary>मूलम्</summary>

स॒म्राड्दि॒शाꣳ स॒हसा᳚म्नी॒ सह॑स्वत्यृ॒तुर्हे॑म॒न्तो वि॒ष्ठया॑ नᳶ पिपर्तु ।    
अ॒व॒स्युवा॑ताः [35] बृ॒ह॒तीर्नु शक्व॑रीरि॒मय्ँय॒ज्ञम॑वन्तु नो घृ॒ताचीः᳚ ।    
</details>

<details><summary>सायण-टीका</summary>

अथ बृहस्पतये पाङ्क्ताय त्रिणवाय शाक्वराय हैमन्किया चरुः, इत्यस्य पुरोनुवाक्यामाह– सम्राड्दिशामिति।   दिशां मध्ये सम्यग्राजात इति सम्राडूर्ध्वा दिक्, सा च सहसाम्नी सामभिः सहिता सहस्वती बलवती नोऽस्मान्पिपर्तु पालयतु।   तथा हेमन्ताख्य ऋतुर्विष्ठया विशिष्टया स्थित्या नः पिपर्तु।   अवस्युवाता अवस्यवो क्षयितारो वाता वाययो यासां बृहतीनामृचां ता अवस्युवाता बृहतीर्बृहत्याख्यच्छन्दोयुक्तः शक्वरीर्नु शाक्वरसाम्नो योनिभूता ऋचोऽपि घृताचीर्घृताहुतियुक्ताः सत्यो नोऽस्मदीयमिमं यज्ञमवन्तु।   
</details>

<details open><summary>विश्वास-प्रस्तुतिः</summary>

सुव॑र्वती सु॒दुघा॑ न॒ᳶ पय॑स्वती दि॒शान्दे॒व्य॑वतु नो घृ॒ताची᳚ ।    
त्वङ्गो॒पाᳶ पु॑रए॒तोत प॒श्चाद्बृह॑स्पते॒ याम्या᳚य्ँयुङ्ग्धि॒ वाच᳚म् ।    
</details>

<details><summary>मूलम्</summary>

सुव॑र्वती सु॒दुघा॑ न॒ᳶ पय॑स्वती दि॒शान्दे॒व्य॑वतु नो घृ॒ताची᳚ ।    
त्वङ्गो॒पाᳶ पु॑रए॒तोत प॒श्चाद्बृह॑स्पते॒ याम्या᳚य्ँयुङ्ग्धि॒ वाच᳚म् ।    
</details>

<details><summary>सायण-टीका</summary>

तत्रैव याज्यमाह— सुवर्वतीति।   दिशां स्वामिभूता देवी सुवर्वती स्वर्गयुक्ता स्वर्गप्रदेत्यर्थः।   नोऽस्मान्प्रति सुदुधा कामधेनुवत्सुष्ठु दोहनशीला।   अत एव पयस्वती क्षीरादिरसद्रव्यपूर्णं विशेषतो घृताची घृतं प्राप्नुवती।   हे बृहस्पते त्वं पुरएता पुरतो गन्ता सन्गोपा रक्षक उतापि च पश्चात्पृष्टतोऽपि रक्षकस्तादृशस्त्वं याम्यां यममयीं वाचं युङ्ग्धि योजय, एवमेवं वर्तस्वेत्यादिशेत्यर्थः।  
</details>

<details open><summary>विश्वास-प्रस्तुतिः</summary>

ऊ॒र्ध्वा दि॒शाꣳ रन्ति॒राशौष॑धीनाꣳ सव्ँवथ्स॒रेण॑ सवि॒ता नो॒ अह्ना᳚म् ।    
रे॒वथ्सामाति॑च्छन्दा उ॒ छन्दोजा॑तशत्रुस्स्यो॒ना नो॑ अस्तु ।   
</details>

<details><summary>मूलम्</summary>

ऊ॒र्ध्वा दि॒शाꣳ रन्ति॒राशौष॑धीनाꣳ सव्ँवथ्स॒रेण॑ सवि॒ता नो॒ अह्ना᳚म् ।    
रे॒वथ्सामाति॑च्छन्दा उ॒ छन्दोजा॑तशत्रुस्स्यो॒ना नो॑ अस्तु ।   
</details>

<details><summary>सायण-टीका</summary>

अथ ‘सवित्र आतिच्छन्दसाय त्रयस्त्रिꣳशाय रैवताय शैशिराय द्वादशकपालः’ इत्यस्य पुरोनुवाक्यामाह— ऊर्ध्वा दिशामिति।   दिशां मध्ये येयमूर्ध्वा दिक्सा रन्तिः प्रीतिहेतुः, सा चौषधीनां वृष्टिद्वारी संषादिकेति शेषः।   तादृसी नोऽस्मान्प्रति स्योना सुखदाऽस्तु।   तथाऽह्नां समूहरूपेण संवत्सरेण सह सविता सुखप्रदोऽस्तु।   तथा रेव द्रवताख्यं यत्सामातिच्छन्दा उ अतिच्छन्दोयुक्तर्गाषि तथा तस्यामृचि वर्तमानं छन्दश्चेत्येष समूहोऽजातशत्रुरस्तु, अस्मदीयः शत्रुर्यथा नोत्पद्यते तथा करोत्वित्यर्थः
</details>

<details><summary>सायणोक्त-विनियोगः</summary>

तत्रैव याज्यामाह— स्तोमत्रयस्त्रिꣳश इति।   
</details>


<details open><summary>विश्वास-प्रस्तुतिः</summary>

स्तोम॑-त्रयस्त्रिꣳशे॒! भुव॑नस्य पत्नि॒!  
विव॑स्वद्-वाते! अ॒भि नो॑ गृणाहि+++(←गृ शब्दे)+++ ।    
घृ॒तव॑ती सवित॒र्! आधि॑पत्यै॒ᳶ  
पय॑स्वती॒ रन्ति॒र्+++(←रम्)+++ +++(इयम्)+++ आशा॑ नो अस्तु ।    
</details>

<details><summary>मूलम्</summary>

स्तोम॑त्रयस्त्रिꣳशे॒ भुव॑नस्य पत्नि॒ विव॑स्वद्वाते अ॒भि नो॑ [36]  गृणाहि ।    
घृ॒तव॑ती सवित॒राधि॑पत्यै॒ᳶ पय॑स्वती॒ रन्ति॒राशा॑ नो अस्तु ।    
</details>

<details><summary>सायण-टीका</summary>

हे **स्तोमत्रयस्त्रिंशे** त्रयस्त्रिंशाख्यः स्तोमो यस्या ऊर्ध्वाया दिशः स स्तोमत्रयस्त्रिंशा, तत्संबोधनमिदम्।   **भुवनस्य पत्नि** भूतजातस्य पत्नी पालीयत्री (तत्संहबोधनमिदम्)।   हे **विवस्तद्-वाते** विवस्वन्नामको वातो   २१०८ वायुर्यस्याः सा विवस्वद्वाता तत्संबोधनमिदम्।   विवस्वते त्वा वाताय स्वाहेत्य् अन्यत्राऽऽम्नातम्।   
तथाविधा **नोऽभिगृणाह्य्** अस्मान् प्रति हितमुपदिश।   
हे **सवितर्** इयम् **आशा** दिङ्नोऽस्मान्प्रति घृतवती बहुलघुसंपादिका **ऽऽधिपत्यैर्** अधिकपालनशक्तिभिर् योजयित्री **पयस्वती** क्षीरसंपादिका **रन्तिः** प्रीतिहेतुर् अस्तुः।  
</details>

<details><summary>सायणोक्त-विनियोगः</summary>

अथादित्यै विष्णुपत्न्यै चरुरित्यस्य पुरोनुवाक्यामाह— घ्रुवा दिशामिति।   
</details>


<details open><summary>विश्वास-प्रस्तुतिः</summary>

ध्रु॒वा दि॒शाव्ँ वि॑ष्णु-प॒त्न्य् अघो॑रा॒  
ऽस्येशा॑ना॒ सह॑सो॒, या म॒नोता᳚ +++(=काचिद् देवी)+++ ।    
बृह॒स्पति॑र् मात॒रिश्वो॒त वा॒युस्  
स॑न्धुवा॒ना+++(←धु कम्पने)+++ वाता॑ अ॒भि नो॑ गृणन्तु ।  
</details>

<details><summary>मूलम्</summary>

ध्रु॒वा दि॒शाव्ँवि॑ष्णुप॒त्न्यघो॑रा॒स्येशा॑ना॒ सह॑सो॒ या म॒नोता᳚ ।    
बृह॒स्पति॑र्मात॒रिश्वो॒त वा॒युस्स॑न्धुवा॒ना वाता॑ अ॒भि नो॑ गृणन्तु ।  
</details>

<details><summary>सायण-टीका</summary>

दिशां मध्ये या **घ्रुवा** स्थिरा सूर्यगतिसाषेक्षप्राच्या+++(=??)+++ दिवि भागरहिता समानरूपा दिग्  
यश्च **ब्रृहस्पतिर्यो** ऽपि **मातरिश्वाख्यो** मुख्यवायुर्येचान्ये **संधुवानाः** सम्यक्तत्र तत्र कम्पयन्तो वातास्ते सर्वेऽपि नोऽभिगृणन्त्वस्मान्प्रति हितमुपदिशन्तु।   कीदृशी घ्रुवा, विष्णुपत्नी विष्णुः पतिः पालको यस्याः सा विष्णुपत्नी, अघोरा शान्तरूपा, अस्य सहसः सर्वस्य बलस्येशाना नियामिका, **मनोता** मनस्यूता पूजितेत्यर्थः।   
</details>

<details><summary>सायणोक्त-विनियोगः</summary>

तत्रैव याज्यामाह— विष्टम्भो दिव इति।   
</details>


<details open><summary>विश्वास-प्रस्तुतिः</summary>

वि॒ष्ट॒म्भो दि॒वो, ध॒रुणᳶ॑ पृथि॒व्या,  
अ॒स्येशा॑ना॒ जग॑तो॒, विष्णु॑-पत्नी ।    
वि॒श्व-व्य॑चा इ॒षय॑न्ती॒+++(←इषम् = अन्नम्)+++ सुभू॑तिश्  
शि॒वा नो॑ अ॒स्त्व् अदि॑तिर् उ॒पस्थे᳚ ।
</details>

<details><summary>मूलम्</summary>

वि॒ष्ट॒म्भो दि॒वो ध॒रुणᳶ॑ पृथि॒व्या अ॒स्येशा॑ना॒ जग॑तो॒ विष्णु॑पत्नी ।    
वि॒श्वव्य॑चा इ॒षय॑न्ती॒ सुभू॑तिश्शि॒वा नो॑ अ॒स्त्वदि॑तिरु॒पस्थे᳚ ।
</details>

<details><summary>सायण-टीका</summary>

अदितिरखण्डनीया दिक् सामान्य-रूपा  
देवतोपस्थे स्वोत्सङ्गे स्थितान् **नो**ऽस्मान्प्रति **शिवाऽस्तु** शान्ता सुखकरी भवतु।    
कीदृश्यादितिः, **दिवो विष्टम्भो** द्युलोकस्याऽऽधारभूता  
**पृथिव्या घरुणो** भूमेर्धारयित्री,  
अस्य **जगत ईशाना** सर्वस्य जगतः स्वामिभूता,  
विष्णुः पतिः पालको यस्याः सा **विष्णुपत्नी**, विश्वव्यचा जगद्व्यापिनी, इषयन्तीषमन्नं कुर्वती, सुभूतिः शोभनैश्वर्ब्योपेता।  
</details>

<details open><summary>विश्वास-प्रस्तुतिः</summary>

वै॒श्वा॒न॒रो न॑ ऊ॒त्या पृ॒ष्टो दि॒वि ।

-  +++(अस्य मन्त्रभागस्य टीका नोपलब्धा- ७ प्रपाठकगतटीकाभागः अत्र स्थापितः)+++

- वैँ᳚श्वान॒रो न॑ ऊ॒त्या ..
- पृ॒ष्टो दि॒वि ..  
  - अथाग्नये वैश्वानराय द्वादशकपाल इत्यस्य याज्यापुरोनुनाक्ययोः प्रतीके दर्शयति– वैश्वानरो न इति।   वैश्वानरो न ऊत्या प्र यात्विति पुरोनुवाक्या ।   पृष्ठो दिवि पृष्ठो अग्निरिति याज्मा।   एतच्चोभयं वैश्वानरो न ऊत्येस्मिन्ननुवाके व्याख्यातम्।  
- वै॒श्वा॒न॒रो न॑ ऊ॒त्याऽऽप्र या॑तु परा॒वतः॑ ।  
अ॒ग्निरु॒क्थेन॒ वाह॑सा  ॥
  - अथ प्राजापत्यकाण्डमध्ये याज्याकाण्डं वैश्वदेवम् । तत्र 'वैश्वानरं द्वादशकपालं निर्वपेद्वारुणं चरुं दधिक्राव्ण्णे चरुमभिशस्यमानः' इति त्रिहविष्को यो वैश्वानरो द्वादशकपालः तस्य पुरोनुवाक्या  वैश्वानरो न इति गायत्री ॥ प्रायेण पञ्चमषष्ठयोस्सर्ववैश्वानराणामियमेव पुरोनुवाक्या वेदितव्या ।  
  वैश्वानरः विश्वेषां नराणां स्वामित्वेन सम्बन्धी अग्निः । 'नरे संज्ञायाम्' इति पूर्वपदस्य दीर्घत्वम् । ऊत्या मार्गेण करणेन अस्मद्रक्षणेन वा हेतुना आत्मनो वा तर्पणेन प्रयोजनेन । 'ऊतियूति' इति क्तिन उदात्तत्वं निपात्यते, 'उदात्तयणः' इति विभक्तेरुदात्तत्वं, 'ज्वरत्वर' इत्यादिना ऊठ् । स नोस्मानाप्रयातु आभिमुख्येनान्येभ्यश्च प्रकर्षेणास्मान् प्राप्नोतु परावतः दूरादप्यायातु । 'उपसर्गाच्छन्दसि' इति वतिः । उक्थेन स्तोत्रेण वाहसा वहनसमर्थेन अभीष्टार्थवाहनसमर्थेनेत्यर्थः । यद्वा  प्रापणसमर्थेन मार्गेण । 'वहिहाधाञ्भ्यश्छन्दसि' इत्यसुन्, 'णित्' इति हि तत्रानुवर्तते । आगत्य चास्मानभिशस्तेर्मुञ्चन्पापं वर्णमपहन्त्विति शेषः ॥

- दर्शाद्यतिपत्तिनिमित्तके वैश्वानरयागे याज्या ४ मन्त्रः
  - पृ॒ष्टो दि॒वि पृ॒ष्टो अ॒ग्निᳶ पृ॑थि॒व्याम्पृ॒ष्टो विश्वा॒ ओष॑धी॒रा वि॑वेश ।  
   वै॒श्वा॒न॒रस्सह॑सा पृ॒ष्टो अ॒ग्निस्स नो॒ दिवा॒ सः [47]  रि॒षᳶ पा॑तु॒ नक्त᳚म्  ॥

  - 'वैश्वानरं द्वादशकपालं निर्वपेदमावास्यां वा पौर्णमासीं वातिपाद्य' इत्यस्य याज्या'  पृष्टो दिवीति त्रिष्टुप् ॥ अयं वैश्वानरोग्निः दिव्यादित्यात्मना पृष्टः स्पृष्टः । छान्दसो व्यञ्जनलोपः । यद्वा  पृष्टो निषिक्तः निहितः दिव्यादित्यात्मना । पृष सेचने । पृथिव्यां च पार्थिवेषु । 'उदात्तयणः' इति विभक्तेरुदात्तत्वमुक्तम् । पृष्ट एव भूत्वा विश्वा ओषधीराविवेश, पक्तिस्थितिहेतुत्वेन सर्वं व्याप्य स्थितः । स एवम्भूतो वैश्वानरोग्निस्सहसा बलेन पृष्टस्सम्बद्धो नो ऽस्मान् रिषः रेष्टुर्हिंसितुः दिवा पातु रक्षतु । नो ऽस्मान्नक्तं च पातु अतिपत्तिदोषात्पात्विति ॥
</details>

<details><summary>मूलम्</summary>

वै॒श्वा॒न॒रो न॑ ऊ॒त्या पृ॒ष्टो दि॒वि ।

-  +++(अस्य मन्त्रभागस्य टीका नोपलब्धा- ७ प्रपाठकगतटीकाभागः अत्र स्थापितः)+++

- वैँ᳚श्वान॒रो न॑ ऊ॒त्या ..
- पृ॒ष्टो दि॒वि ..  
  - अथाग्नये वैश्वानराय द्वादशकपाल इत्यस्य याज्यापुरोनुनाक्ययोः प्रतीके दर्शयति– वैश्वानरो न इति।   वैश्वानरो न ऊत्या प्र यात्विति पुरोनुवाक्या ।   पृष्ठो दिवि पृष्ठो अग्निरिति याज्मा।   एतच्चोभयं वैश्वानरो न ऊत्येस्मिन्ननुवाके व्याख्यातम्।  
- वै॒श्वा॒न॒रो न॑ ऊ॒त्याऽऽप्र या॑तु परा॒वतः॑ ।  
अ॒ग्निरु॒क्थेन॒ वाह॑सा  ॥
  - अथ प्राजापत्यकाण्डमध्ये याज्याकाण्डं वैश्वदेवम् । तत्र 'वैश्वानरं द्वादशकपालं निर्वपेद्वारुणं चरुं दधिक्राव्ण्णे चरुमभिशस्यमानः' इति त्रिहविष्को यो वैश्वानरो द्वादशकपालः तस्य पुरोनुवाक्या  वैश्वानरो न इति गायत्री ॥ प्रायेण पञ्चमषष्ठयोस्सर्ववैश्वानराणामियमेव पुरोनुवाक्या वेदितव्या ।  
  वैश्वानरः विश्वेषां नराणां स्वामित्वेन सम्बन्धी अग्निः । 'नरे संज्ञायाम्' इति पूर्वपदस्य दीर्घत्वम् । ऊत्या मार्गेण करणेन अस्मद्रक्षणेन वा हेतुना आत्मनो वा तर्पणेन प्रयोजनेन । 'ऊतियूति' इति क्तिन उदात्तत्वं निपात्यते, 'उदात्तयणः' इति विभक्तेरुदात्तत्वं, 'ज्वरत्वर' इत्यादिना ऊठ् । स नोस्मानाप्रयातु आभिमुख्येनान्येभ्यश्च प्रकर्षेणास्मान् प्राप्नोतु परावतः दूरादप्यायातु । 'उपसर्गाच्छन्दसि' इति वतिः । उक्थेन स्तोत्रेण वाहसा वहनसमर्थेन अभीष्टार्थवाहनसमर्थेनेत्यर्थः । यद्वा  प्रापणसमर्थेन मार्गेण । 'वहिहाधाञ्भ्यश्छन्दसि' इत्यसुन्, 'णित्' इति हि तत्रानुवर्तते । आगत्य चास्मानभिशस्तेर्मुञ्चन्पापं वर्णमपहन्त्विति शेषः ॥

- दर्शाद्यतिपत्तिनिमित्तके वैश्वानरयागे याज्या ४ मन्त्रः
  - पृ॒ष्टो दि॒वि पृ॒ष्टो अ॒ग्निᳶ पृ॑थि॒व्याम्पृ॒ष्टो विश्वा॒ ओष॑धी॒रा वि॑वेश ।  
   वै॒श्वा॒न॒रस्सह॑सा पृ॒ष्टो अ॒ग्निस्स नो॒ दिवा॒ सः [47]  रि॒षᳶ पा॑तु॒ नक्त᳚म्  ॥

  - 'वैश्वानरं द्वादशकपालं निर्वपेदमावास्यां वा पौर्णमासीं वातिपाद्य' इत्यस्य याज्या'  पृष्टो दिवीति त्रिष्टुप् ॥ अयं वैश्वानरोग्निः दिव्यादित्यात्मना पृष्टः स्पृष्टः । छान्दसो व्यञ्जनलोपः । यद्वा  पृष्टो निषिक्तः निहितः दिव्यादित्यात्मना । पृष सेचने । पृथिव्यां च पार्थिवेषु । 'उदात्तयणः' इति विभक्तेरुदात्तत्वमुक्तम् । पृष्ट एव भूत्वा विश्वा ओषधीराविवेश, पक्तिस्थितिहेतुत्वेन सर्वं व्याप्य स्थितः । स एवम्भूतो वैश्वानरोग्निस्सहसा बलेन पृष्टस्सम्बद्धो नो ऽस्मान् रिषः रेष्टुर्हिंसितुः दिवा पातु रक्षतु । नो ऽस्मान्नक्तं च पातु अतिपत्तिदोषात्पात्विति ॥
</details>

<details open><summary>विश्वास-प्रस्तुतिः</summary>

अनु॑ नो॒ऽद्यानु॑मतिः ...  
</details>

<details><summary>मूलम्</summary>

अनु॑ नो॒ऽद्यानु॑मतिः ...  
</details>

<details><summary>सायण-टीका</summary>

अथाग्नये वैश्वानराय द्वादशकपाल इत्यस्य याज्यानुवाक्ययोः प्रतीके दर्शयति— अनु नोद्येऽति।  अनु नोऽद्यानुमतिरिति पुरोनुवाक्या।  

- [ अनु॑ नो॒ऽद्यानु॑मतिर्य॒ज्ञन्दे॒वेषु॑ मन्यताम् ।  
अ॒ग्निश्च॑ हव्य॒वाह॑नो॒ भव॑तान्दा॒शुषे॒ मयः॑ ।  

  - अनुमतेः पुरोनुवाक्या  अनु न इत्यनुष्टुप् ॥ नोस्माकमिमं यज्ञं अनुमतिर्देवी अद्येदानीं देवेषु अनुमन्यतां देवान् प्रापयतु देवनिमित्तं वा अनुजानातु । ऊनचन्द्रा पौर्णमासी अनुमतिः । अग्निश्च हव्यवाहनः हविषां वोढा देवेष्वनुमन्यतामित्येव । 'हव्येनन्तः पादम्' इति ञ्युट्, किंच  तौ अनुमतिहव्यवाहनौ दाशुषे हविर्दत्तवते अस्मै यजमानाय मयः सुखहेतुः भवताम् ॥]
</details>

<details open><summary>विश्वास-प्रस्तुतिः</summary>

अविद॑नुमते॒ त्वम् ..
</details>

<details><summary>मूलम्</summary>

अविद॑नुमते॒ त्वम् ..
</details>

<details><summary>सायण-टीका</summary>

अन्विदनुमते त्वमिति याज्या, एतच्चोभयमिदं वामास्ये हविरित्यनुवाके व्याख्यातम्।  

  - पूर्णमन्त्रपाठः  
 [अन्विद॑नुमते॒ त्वम् [34]  मन्या॑सै॒ शञ्च॑ नᳵ कृधि ।  
 क्रत्वे॒ दख्षा॑य नो हिनु॒ प्र ण॒ आयूꣳ॑षि तारिषः ।

  - याज्या  अन्वित्यनुष्टुप् ॥ अनुमते त्वं मन्यासै अनुमन्यस्व लोटि 'वैतोन्यत्र' इत्यैकारः । किंच  नोस्माकं शं सुखं च कृधि कुरु । करोतेर्लोटि शपो लुक्, 'श्रुशृणुकृवृभ्यः' इति धिभावः । किं पुनरनुमन्तव्यमित्याह  क्रत्वे क्रतवे यागाय प्रत्ययाय वा दक्षाय समर्थाय शीघ्रकरणाय क्रत्वर्थं वा यद्दक्षमन्नं तदर्थं नः अस्मान् हिनु प्रेरय । 'जसादिषु वा वचनम् प्राङ्णौ चङ्युपधायाः' इति दीर्घं ङितीति गुणो न प्रवर्तते । तदर्थं चास्माकं आयूंषि प्रतारिषः प्रवर्तय । तरतेर्ण्यान्ताल्लेटि 'सिब्बहुलं लेटि' इति सिप् 'लेटोडाटौ' इत्यडागमः, 'उपसर्गाद्बहुलम्' इति नसो णत्वम् ॥]
</details>

<details open><summary>विश्वास-प्रस्तुतिः</summary>

कया॑ नश्चि॒त्र आ भु॑व॒त्
</details>

<details><summary>मूलम्</summary>

कया॑ नश्चि॒त्र आ भु॑व॒त्
</details>

<details><summary>सायण-टीका</summary>

अथ काय एककपाल इत्यस्य याज्यानुवाक्योः प्रतीके दर्शयति— कया नश्चित्र इति।   कया निश्चित्र आ भुवादिति पुरोनुवाक्या।

- [कया॑ नश्चि॒त्र आ भु॑वदू॒ती स॒दावृ॑ध॒स्सखा᳚ ।  
कया॒ शचि॑ष्ठया वृ॒ता ।  

 - अथ कायमेककपालमित्यस्य पुरोनुवाक्यामाह— कया नश्र्वित्र इति।   कस्य प्रजापतेः संबन्धिनीत्यस्मिन्नर्थे स्रीलिङ्गः केतिशब्दो वर्तते।   ऊतिशब्दो रक्षणवाची।   कयोत्या प्रजापतिसंबन्धिना रक्षणेन चित्र आभुवद्विचित्रोऽयं यज्ञो नोऽस्मान्प्रत्यागतः।   कीदृशो यज्ञः, सदावृधः सर्वदा वर्धमानः, सखा सखिवत्प्रियतमः।   स च यज्ञः कया प्रजापतिसंबन्धिन्या शचि ष्टयाऽतिशयितया शक्त्या वृता युक्त इत्यर्थः।  
</details>

<details open><summary>विश्वास-प्रस्तुतिः</summary>

को अ॒द्य यु॑ङ्क्ते ॥   [37]  
</details>

<details><summary>मूलम्</summary>

को अ॒द्य यु॑ङ्क्ते ॥   [37]  
</details>

<details><summary>सायण-टीका</summary>

को अद्य युङ्क्त इति याज्या एतच्चोभयमिन्द्राग्नी रोचनेत्यस्मिन्ननुवाके व्याख्यातम्।  

- पूर्णमन्त्रपाठः  
- [ को अ॒द्य यु॑ङ्क्ते धु॒रि गा ऋ॒तस्य॒ शिमी॑वतो भा॒मिनो॑ दुर्हृणा॒यून् ।  
आ॒सन्नि॑षून्हृ॒थ्स्वसो॑ मयो॒भून्य ए॑षाम्भृ॒त्यामृ॒णध॒थ्स जी॑वात् ।  

  - तत्रैव याज्यामाह को अद्य युङ्क्त इति।   कः प्रजापतिरद्यास्मिन्दिन ऋतस्य धुरि यज्ञस्याग्रभागे यज्ञप्रवृत्तिवेलायामित्यर्थः।   गा वाग्विशेषानस्मदीयस्तुतिरूपान्युङ्क्ते स्वचित्ते योजयति।   कीदृशान्वाग्विशेषान्, शिमीवतः कर्मयुक्तानेतत्कर्मयोग्यानित्यर्थः।   भामिनः स्वार्थावभासकान।   दुर्हृणायून्दुःखहरणशीलान्।   आसन्निषूनस्मदीययास्यं मुखमिष्यन्ति गच्छन्तीत्यासन्निषवस्तान।   हृत्स्वसो हृत्सु स्तुत्यानां हृदयेषु सन्ति तिष्ठन्तीति हृत्स्वसस्तान्हृदयंगमानतिप्रियानित्यर्थः।   मयोभून्सुखस्य भावयितृन।   यो यजमान एषां वाग्विशेषाणां सृत्या भरणक्रियामृणधद्वर्थयति पुनः पुनः स्तौतीत्यर्थः ।   स यजमानो चीवाच्चिरं जीवति। ]

२१०९ अत्र विनियोगसंग्रहः—   
अथाश्वमेधे या त्विष्टिर्हविर्मिर्दशाभिर्युता।  
विधीयतेऽग्नये गायेत्यनुवाकेन तत्र च॥    
द्वे द्वे याज्यानुवाक्ये स्तामित्यृचो विंशतिस्त्वह॥    

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके  द्वादशोऽनुवाकः ॥ १२॥    
वेदार्थस्य प्रकाशेन तमो हार्दं निवारयन्।  
पुमर्थांश्चतुरो देयाद्विद्यातीर्थमहेश्वरः॥    
इति श्रीमद्विद्यातीर्थमहेश्वरपरावतारस्य श्रीमद्राजाधिराजपरमेश्वरस्य श्रीवीरबुक्कमहाराजस्याऽऽज्ञापरिपालकेन माधावाचार्येण विरचिते  वेदार्थप्रकाशे कृष्णयजुर्वेदीयतैत्तिरीयसंहिताभाष्ये  चतुर्थकाण्डे चतुर्थः प्रपाठकः ॥     ४ ॥    

</details>