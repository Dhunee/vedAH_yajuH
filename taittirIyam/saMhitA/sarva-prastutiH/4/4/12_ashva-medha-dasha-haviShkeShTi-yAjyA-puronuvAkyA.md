+++
title = "१२ अश्वमेध-दश-हविष्केष्टि-याज्यापुरोनुवाक्याः"

+++

<details><summary>विस्तारः (द्रष्टुं नोद्यम्)</summary>

विश्वेदेवा ऋषयः
</details>


## रथन्तरम्, मधुः
<details><summary>सायणोक्त-विनियोगः</summary>

(अथ चतुर्थकाण्डे चतुर्थप्रपाठके द्वादशोऽनुवाकः)   
एकादशानुवाक ऋतव्यद्या इष्टका उक्ताः।  
तावता चितयः समान्ताः।  
अथान्तिमे द्वादशे याज्यानुवाक्या उच्यन्ते।  
अश्वमेधप्रकरणे कल्पः— पठ्यते  “अग्नये गायत्रायेति दशहविष सर्वपृष्ठा निर्वपति समिद्दिशामिति यथालिङ्गं याज्यानुवाक्याः” इति।  

तत्राग्नये गायत्राय त्रिवृते राथन्तराय वासन्तायाष्टाकपाल इत्यस्य पुरोनुवाक्यामाह— समिद्दिशामिति।  

</details>


<details open><summary>विश्वास-प्रस्तुतिः - ऋक्/summary>

स॒मिद् दि॒शाम् +++(→विषुवस्थानीयो ऽग्निः, equinotical colure)+++ आ॒शया॑ नस् सुव॒-र्विन्  
मधो॒र् अतो॒ माध॑वᳶ **पात्व्** अ॒स्मान् ।    
अ॒ग्निर् दे॒वो दु॒ष्-टरी॑तु॒र्+++(←स्तॄ आच्छादने)+++ अदा᳚भ्य  
इ॒दङ् ख्ष॒त्रꣳ **र॑ख्षतु॒** **पात्व्** अ॒स्मान् ।    
</details>

<details><summary>Keith</summary>

May the kindling-stick of the quarters, that winneth the heaven, (Guard us) according to our hopes;  
from Madhu may Madhava protect us;  
Agni, the god, hard to overcome, the undeceivable,  
May he guard our kingly power, may he protect us.
</details>


<details><summary>मूलम्</summary>

स॒मिद्दि॒शामा॒शया॑ नस्सुव॒र्विन्मधो॒रतो॒ माध॑वᳶ पात्व॒स्मान् ।    
अ॒ग्निर्दे॒वो दु॒ष्टरी॑तु॒रदा᳚भ्य इ॒दङ्ख्ष॒त्रꣳ र॑ख्षतु॒ पात्व॒स्मान् ।    
</details>

<details><summary>सायण-टीका</summary>

दिशां मध्ये या दिक् समित् समिन्धनहेतुः।  
तदेव कथ मिति तदुच्यतेसुवांवेत्स्वर्गस्थमादित्यं विन्दते लभत इति सुवर्वित्।  
आदित्यो दयस्थानत्वात्प्रच्या दिशः समिन्धनहेतुत्वम्।  
तादृशी दिग् नोऽस्मानाशया पातु।  
अस्माकं धनादिविषया या काचिदाशा विद्यते तस्याः पूरणेनास्मान्रक्षत्वित्यर्थः।  
मधुश्चैत्रमासः।  
माधवो वैशाखः।  
तावुभावपि पूर्वदिग्वत्समिन्धनहेतू।  
तयोर्मा सयोरादित्यस्यातितीक्ष्णप्रकाशत्वात्।  
तत्राप्यतोऽस्मान्मधोश्चैत्रमासादधिकप्रकाशो यो माधवो वैशाखमासः सोऽस्मान्संतापभयात्पातु।  
दुःखेन स्तरीताऽऽच्छादयिता दुष्ठरीता यो वैरी प्रावरणवस्त्रेणेव दुःखेनाऽऽच्छादयति तस्यापि दुःखकारिणो वैरिणोऽदाम्यो दम्भितुं हिंसितुमशक्यो योऽग्निर्देवः सोऽयमिदं क्षत्त्रमस्मदीयमिदं बलमस्मांश्च रक्षतु।  
</details>

<details><summary>सायणोक्त-विनियोगः</summary>

तत्रैव याज्यामाह— रथंतरꣳ सामेति।  
</details>


<details open><summary>विश्वास-प्रस्तुतिः - ऋक्/summary>

र॒थ॒न्त॒रꣳ साम॑भिᳶ **पात्व्** अ॒स्मान्  
गा॑य॒त्री छन्द॑साव्ँ वि॒श्व-रू॑पा ।    
त्रि॒वृन् नो॑ वि॒-ष्ठया॒+++(←स्था)+++ स्तोमो॒ अह्नाꣳ॑  
समु॒द्रो वात॑ इ॒दम् ओजᳶ॑ **पिपर्तु**+++(←पूरणे)+++ ।   
</details>

<details><summary>Keith</summary>

May the Rathantara with the Samans protect us,  
The Gayatri with every form of metres,  
The Trivrt Stoma with the order of the days,  
The ocean, the wind, make full this strength.
</details>


<details><summary>मूलम्</summary>

र॒थ॒न्त॒रꣳ साम॑भिᳶ पात्व॒स्मान्गा॑य॒त्री छन्द॑साव्ँवि॒श्वरू॑पा ।    
त्रि॒वृन्नो॑ वि॒ष्ठया॒ स्तोमो॒ अह्नाꣳ॑ समु॒द्रो वात॑ इ॒दमोजᳶ॑ पिपर्तु ।   
</details>

<details><summary>सायण-टीका</summary>

यद्रथंतरं साम तदन्यैः सामभिः सहास्मान्पातु।  
छन्दसां मध्ये गायत्रो विश्वरूपा यवमध्यपिपीलिकामध्यादिभेदैर्बहुरूपा, सा  २१०५ नोऽस्मान्रक्षतु।  
त्रिवृदाख्यो यःस्तोमोऽह्नामेकाहादीनां संबन्धिन्या **विष्ठया** विविधया स्थित्या युक्तः, अहःसु विविधं प्रयुज्यत इत्यर्थः।  
तादृशोऽस्मान्पातु।  
समुद्राख्यो यो वातोऽस्ति “समुद्राय त्वा वाताय स्वाहा”  “समुद्रोऽसि नभस्वान्” इत्यादावाम्नातस्तादृशो वायुरिदमोजोऽस्मदीयं बलं **पिपर्तु** पालयतु पूरयतु वा।  
</details>

## इन्द्रः

<details><summary>भास्करोक्त-विनियोगः</summary>

अथेन्द्राय त्रैष्टुभाय पञ्चदशाय बार्हताय ग्रैष्मायैकादशकपाल इत्यस्य पुरोनुवाक्यामाह— उग्रा दिशामिति।  
</details>


<details open><summary>विश्वास-प्रस्तुतिः - ऋक्/summary>

उ॒ग्रा दि॒शाम् अ॒भिभू॑तिर् वयो॒-धाश्  
शुचि॑श् शु॒क्रे अह॑न्य् ओज॒सीना᳚ ।    
इन्द्र!+अधि॑पतिᳶ **पिपृता॒द्** अतो॑ नो॒  
महि॑ ख्ष॒त्रव्ँ वि॒श्वतो॑ **धारये॒दम्** ।    
</details>

<details><summary>Keith</summary>

(May) the dread among the quarters, the overpowering, giver of strength,  
Pure, full of might on a bright day (protect us);  
O Indra, as overlord, make full,  
And for us [1] on all sides do thou preserve this great kingly power.
</details>

<details><summary>मूलम्</summary>

उ॒ग्रा दि॒शाम॒भिभू॑तिर्वयो॒धाश्शुचि॑श्शु॒क्रे अह॑न्योज॒सीना᳚ ।    
इन्द्राधि॑पतिᳶ पिपृता॒दतो॑ नो॒ महि॑ [33]  ख्ष॒त्रव्ँवि॒श्वतो॑ धारये॒दम् ।    
</details>

<details><summary>सायण-टीका</summary>

दिशां मध्ये येयमुग्रा दक्षिणा दिक्, उग्रत्वे हेतुः—अभिभूतिः, पापानामभिभवहेतुत्वादुग्रत्वं, सा वयोधा वय आयुष्यं तस्मिन्नतीते सति मृतान्पुरुषान्यमलोके दधाति स्थापयतीति वयोधाः।  
वयसोऽन्ते दधातीति मध्यमपदलोपो द्रष्टव्यः।   शुचिराषाढमासः शुक्रो ज्येष्ठस्तयोः संबन्धिनि दिवसे यदौष्ण्यमस्ति ततोऽपि शुचिरोजसीनाऽतिशयेनौष्ण्यरूपौजोयुक्तः।   हे इन्द्र परमैश्वर्ययुक्त त्वमधिपतिस्तस्या उग्राया दिशस्तयोरत्युष्णयोश्च स्वामी।   तादृशस्त्वमत उभयस्मान्नेऽस्मान्पिपृतात्पालय ।   किंच विश्वतो महि सर्वस्मान्महदिदं क्षत्त्रं बलं धारय संपादय।
</details>

<details open><summary>विश्वास-प्रस्तुतिः - ऋक्/summary>

बृ॒हथ्-साम॑ ख्षत्र॒-भृद् वृ॒द्ध-वृ॑ष्णियन्   
त्रि॒ष्टुभौज॑श् शुभि॒तम् उ॒ग्र-वी॑रम् ।    
इन्द्र॒ स्तोमे॑न पञ्च-द॒शेन॒ मध्य॑म्  
इ॒दव्ँ वाते॑न॒ सग॑रेण **रख्ष** ।    
</details>

<details><summary>Keith</summary>

(May) the Brhat Saman, which supporteth kingly power, with vast strength,  
The force made beautiful by the Tristubh, that of fierce strength (protect us);  
O Indra, with the fifteenfold Stoma  
Do thou guard this in the midst with the wind, with the ocean.
</details>


<details><summary>मूलम्</summary>

बृ॒हथ्साम॑ ख्षत्र॒भृद्वृ॒द्धवृ॑ष्णियन्त्रि॒ष्टुभौज॑श्शुभि॒तमु॒ग्रवी॑रम् ।    
इन्द्र॒ स्तोमे॑न पञ्चद॒शेन॒ मध्य॑मि॒दव्ँवाते॑न॒ सग॑रेण रख्ष ।    
</details>

<details><summary>सायण-टीका</summary>

तत्रैव याज्यामाह बृहत्सामेति बृहदाख्यं यत्साम तत्त्रिष्टुभा छन्दसा सह पिपर्त्वित्यनुवर्तते।   अस्मान्पालयत्वित्यर्थः।   कीदृशं साम, क्षत्त्रभृब्दलस्य धारयितृ, वृद्धिवृष्णि यमुत्थितपुस्कम्, ओजो बलप्रदं, शुभितं शोभमानम्, उग्रवीरं तीव्रपुत्रप्रदम्।   हे  इन्द्र पञ्चदशाख्येन स्तोमेन सगराख्येन वातेन सहितः सन्निदं मध्यं रक्षातीतानागतयोर्मध्ये स्थितमिदमस्मदीयं शरीरं पालय।  
</details>

## विश्वे देवाः
<details><summary>सायणोक्त-विनियोगः</summary>

अथ विश्वेभ्यो देवेभ्यो जागतेभ्यः सप्तदशेभ्यो वैरूपेभ्यो वार्षिकेभ्यो द्वादशकपाल इत्यस्य पुरोनुवाक्यामाह— प्राची दिशामिति।   

</details>


<details open><summary>विश्वास-प्रस्तुतिः - ऋक्/summary>

प्राची॑ दि॒शाꣳ स॒ह-य॑शा॒ यश॑स्वती॒  
विश्वे॑ देवाᳶ प्रा॒वृषाह्ना॒ꣳ॒ सुव॑र्वती ।    
इ॒दङ् ख्ष॒त्रन् **दु॒ष्टर॑म् अ॒स्त्व्** ओजो  
ऽना॑धृष्टꣳ सह॒स्रिय॒ꣳ॒ सह॑स्वत् ।    
</details>

<details><summary>Keith</summary>

(May) the eastern among the quarters, famous and renowned,  
O ye All-gods, heavenly with the rain of the days (protect us);  
Let this kingly power be unassailable,  
Force unoverpowerable, a thousandfold and mighty.
</details>


<details><summary>मूलम्</summary>

प्राची॑ दि॒शाꣳ स॒हय॑शा॒ यश॑स्वती॒ विश्वे॑ देवाᳶ प्रा॒वृषाह्ना॒ꣳ॒ सुव॑र्वती ।    
इ॒दङ्ख्ष॒त्रन्दु॒ष्टर॑म॒स्त्वोजोऽना॑धृष्टꣳ सह॒स्रिय॒ꣳ॒ सह॑स्वत् ।    
</details>

<details><summary>सायण-टीका</summary>

अत्र प्रशब्दः प्रतिशब्दार्थे वर्तते।   तथा सति दिशां मध्ये प्राची पश्चिमा दिगित्यर्थः।   सा च सहयशा अस्मासु संपाद्यमानेन   २१०६ यशसा सहिता स्वयमपि यशस्वती।   सा च सुवर्वती स्वर्गनिवासिनी सूर्येणास्तमयकालभाविना युक्ता।   तथाविधा दिगस्मान्पात्विति शेषः।   तथा विश्वे देवाः प्रावृषा वर्षर्तुना तदीयानामह्नां समूहेन सहिताऽस्मान्पालयत्विति शेषः।   इदं क्षत्त्रमस्मत्परिपालकं राजशरीरं केनाप्यन्तेन् वैरिणा तरितुं लङ्घीयतुमशक्यमस्तु।   ओजो मदीयं वलमनाधृष्टं केनाप्यतिरस्कृतमस्तु।   तथा सहस्त्रियं सहस्त्रसंख्यायोग्यं सहस्वत्प्रवलं धामास्तु।  
</details>

<details><summary>सायणोक्त-विनियोगः</summary>

तत्रैव याज्यामाह– वैरूपे सामन्निति।   
</details>


<details open><summary>विश्वास-प्रस्तुतिः - ऋक्/summary>

वै॒रू॒पे साम॑न्न् इ॒ह तच् **छ॑केम॒**  
जग॑त्यैनव्ँ +++(यजमानं)+++ वि॒ख्ष्व्+++(←विश्)+++ आ **वे॑शयामः** ।    
विश्वे॑ देवास् सप्त-द॒शेन॑ [34]  वर्च॑  
इ॒दङ् ख्ष॒त्रꣳ स॑लि॒ल+++(→सागर)+++-वा॑तम् उ॒ग्रम् ।+++(4)+++    
</details>

<details><summary>English</summary>

Here in the Vairupa Saman may we have strength for this;  
With the Jagati we place him in the people;  
O ye All-gods [2] through the seventeenfold (Stoma) this radiance,  
This kingly power with the ocean wind (be) dread.
</details>


<details><summary>मूलम्</summary>

वै॒रू॒पे साम॑न्नि॒ह तच्छ॑केम॒ जग॑त्यैनव्ँवि॒ख्ष्वा वे॑शयामः ।    
विश्वे॑ देवास्सप्तद॒शेन॑ [34]  वर्च॑ इ॒दङ्ख्ष॒त्रꣳ स॑लि॒लवा॑तमु॒ग्रम् ।    
</details>

<details><summary>सायण-टीका</summary>

वैरूपाख्यं यत्सामास्ति तस्मिन्नाश्रिता वयमिह कर्मणि यत्फलमपेक्षितं तच्छकेम् संपादयितुं शक्ताः स्मः।   
तथा जगत्याख्यया छन्दोदेवतयाऽनुगृहीता वयमेनं यजमानं **विक्षु** प्रजास्वावेशमामः प्रजानां स्वामिनं कुमं इत्यर्थः।   हे विश्वे देवाः सप्तदशाख्येन स्तोमेन युष्माभिश्चानुगृहीतमिदं क्षत्त्रमस्मत्पालकं राजशरीरं वर्चस्तेजोयुक्तं सलिलाख्येन वायुविशेषेणानुगृहीतम्।   स च वायुः “सलिलाय त्वा वाताय स्वाहा” इत्याम्नातः।   उग्रं वैरितिरस्कारक्षममस्तु।   
</details>


## मित्रा-वरुणौ
<details><summary>सायणोक्त-विनियोगः</summary>

अथ ‘मित्रावरुणाभ्यामानुष्टुभाभ्यामेकावि+शाभ्यां वैराजाभ्याꣳ शारदाभ्यां पयस्या’  इत्यस्य पुरोनुवाक्यामाह— धर्त्री दिशामिति।   
</details>


<details open><summary>विश्वास-प्रस्तुतिः - ऋक्/summary>

ध॒र्त्री दि॒शाङ् ख्ष॒त्रम् इ॒दन् **दा॑धार**+  
**उ॒प॒-स्था** ऽऽशा॑नाम् मि॒त्रव॑द् **अ॒स्त्व् ओजः॑** ।    
+++(पुरा शरदि सूर्ये ऽनुराधायां सति, शतभिषजि च रात्रौ खे राजति)+++  
मित्रा॑-वरुणा श॒रदाऽह्ना᳚ञ् **चिकित्नू**+++(=ज्ञातारौ)+++  
अ॒स्मै रा॒ष्ट्राय॒ महि॒ **शर्म॑ यच्छतम्** ।    
</details>

<details><summary>English</summary>

The supporter among the quarters doth support this lordly power,  
The stay of the regions; may force rich in friends be ours;  
O Mitra and Varuna, ye wise ones with the autumn of the days,  
Do ye accord great protection to this kingdom.
</details>


<details><summary>मूलम्</summary>

ध॒र्त्री दि॒शाङ्ख्ष॒त्रमि॒दन्दा॑धारोप॒स्थाशा॑नाम्मि॒त्रव॑द॒स्त्वोजः॑ ।    
मित्रा॑वरुणा श॒रदाह्ना᳚ञ्चिकित्नू अ॒स्मै रा॒ष्ट्राय॒ महि॒ शर्म॑ यच्छतम् ।    
</details>

<details><summary>सायण-टीका</summary>

दिशां मध्ये धर्त्र्यस्माकं धारयित्रीयमुदीची दिगिदं क्षत्त्रमस्मत्पालकं क्षत्रियशरीरं दाधार पोषयामास।   कीदृशी, आशानामुपस्था, अस्माकं धनादिविषयाणामाशानां सिद्ध्यर्थं सेव्या।   य(त)स्या दिशः प्रसादादस्मदीयमोजो बलं मित्रवदस्तु बहुभिर्मित्रैरुपेतमस्तु।   हे मित्रावरुणा **शरदा** शरन्नामकेनर्तुना तदीयानामह्नां **चिकित्नू** ज्ञातारौ युवामस्मा इदानीं वर्तमानाय राष्ट्राय महि शर्म यच्छतं महत्सुस्त्रं संपादयतम्।   
</details>

<details><summary>सायणोक्त-विनियोगः</summary>

तत्रैव याज्यमाह— वैराजे सामन्निति।   
</details>


<details open><summary>विश्वास-प्रस्तुतिः - ऋक्/summary>

वै॒रा॒जे साम॒न्न् अधि॑ मे मनी॒षा  
ऽनु॒ष्टुभा॒ **सम्भृ॑तव्ँ** वी॒र्यꣳ॑ सहः॑ ।    
इ॒दङ् ख्ष॒त्रम् मि॒त्र-व॑द् आ॒र्द्र-दा॑नु॒ +++(वातः)+++  
मित्रा॑-वरुणा॒ **रख्ष॑त॒म्** आधि॑पत्यैः ।    
</details>

<details><summary>Keith</summary>

In the Vairaja Saman is my devotion;  
By the Anustubh (be) manly strength collected;  
This kingly power rich in friends, with dripping wet,  
Do ye, O Mitra and Varuna, guard through your overlordship.
</details>


<details><summary>मूलम्</summary>

वै॒रा॒जे साम॒न्नधि॑ मे मनी॒षानु॒ष्टुभा॒ सम्भृ॑तव्ँवी॒र्यꣳ॑ सहः॑ ।    
इ॒दङ्ख्ष॒त्रम्मि॒त्रव॑दा॒र्द्रदा॑नु॒ मित्रा॑वरुणा॒ रख्ष॑त॒माधि॑पत्यैः ।    
</details>

<details><summary>सायण-टीका</summary>

वैराजाख्य यत्सामास्ति तस्मिन्मे मदीया मनीषा बुद्धिराश्रितोऽस्त्विति शेषः तथा वीर्यमस्मदीयं शरीरव्यवहारसामर्थ्यं सहो वैरितिरस्कारकं बलं चानुष्टुभा छन्दोदेवतया संमृतं संपादितमस्तु।    
मित्रावरुणा हे मित्रावरुणाविदं क्षत्त्रं राजशरीरं मित्रवन्मित्रैर्बहुभिरुपेतम् **आर्द्रदानु** आर्द्रस्य जल  २१०७ संपूर्णस्य क्षेत्रादेर्दातृ यथा भवति तथा युवामधिपपत्यै रक्षतमाधिपत्याद्विदित्वा (दि दत्त्वा) पालयतम्।  
</details>

## बृहस्पतिः
<details><summary>सायणोक्त-विनियोगः</summary>

अथ बृहस्पतये पाङ्क्ताय त्रिणवाय शाक्वराय हैमन्किया चरुः, इत्यस्य पुरोनुवाक्यामाह– सम्राड्दिशामिति।   
</details>


<details open><summary>विश्वास-प्रस्तुतिः - ऋक्/summary>

स॒म्राड् दि॒शाꣳ स॒ह-सा᳚म्नी॒ सह॑स्वत्य्  
ऋ॒तुर् हे॑म॒न्तो वि॒ष्ठया॑+++(←स्था)+++ नᳶ **पिपर्तु** ।    
अ॒व॒स्यु-वा॑ताः बृह॒तीर् नु शक्व॑रीर्  
इ॒मय्ँ य॒ज्ञम् **अ॑वन्तु** नो **घृ॒ताचीः᳚** ।    
</details>

<details><summary>Keith</summary>

May the victorious among quarters, with the Saman, the strong one,  
The season winter in order make us full;  
May the great ones, the Śakvari (verses), with favouring winds [8]  
Aid this sacrifice, full of ghee.

</details>


<details><summary>मूलम्</summary>

स॒म्राड्दि॒शाꣳ स॒हसा᳚म्नी॒ सह॑स्वत्यृ॒तुर्हे॑म॒न्तो वि॒ष्ठया॑ नᳶ पिपर्तु ।    
अ॒व॒स्युवा॑ताः [35] बृ॒ह॒तीर्नु शक्व॑रीरि॒मय्ँय॒ज्ञम॑वन्तु नो घृ॒ताचीः᳚ ।    
</details>

<details><summary>सायण-टीका</summary>

दिशां मध्ये सम्यग्राजात इति सम्राडूर्ध्वा दिक्, सा च सहसाम्नी सामभिः सहिता सहस्वती बलवती नोऽस्मान्पिपर्तु पालयतु।   तथा हेमन्ताख्य ऋतुर्विष्ठया विशिष्टया स्थित्या नः पिपर्तु।   अवस्युवाता अवस्यवो क्षयितारो वाता वाययो यासां बृहतीनामृचां ता अवस्युवाता बृहतीर्बृहत्याख्यच्छन्दोयुक्तः शक्वरीर्नु शाक्वरसाम्नो योनिभूता ऋचोऽपि घृताचीर्घृताहुतियुक्ताः सत्यो नोऽस्मदीयमिमं यज्ञमवन्तु।   
</details>

<details><summary>सायणोक्त-विनियोगः</summary>

तत्रैव याज्यमाह— सुवर्वतीति।   
</details>

<details open><summary>विश्वास-प्रस्तुतिः - ऋक्/summary>

+++(ख-गङ्गा-रूपा?)+++ सुव॑र्वती सु॒दुघा॑ न॒ᳶ पय॑स्वती  
दि॒शान् दे॒व्य् **अ॑वतु** नो घृ॒ताची᳚ ।    
त्वङ् गो॒-पाᳶ पु॑र **ए॒तोत** प॒श्चाद्  
बृह॑स्पते॒ याम्या᳚य्ँ +++(दिशि)+++ **युङ्ग्धि॒** वाच᳚म् ।    
</details>

<details><summary>Keith</summary>

May the heavenly of the quarters, the easily milked, the rich in milk, The goddess aid us, full of ghee;  
Thou art the protector, who goest in front and behind;  
O Brhaspati, yoke a voice in the south.  
</details>


<details><summary>मूलम्</summary>

सुव॑र्वती सु॒दुघा॑ न॒ᳶ पय॑स्वती दि॒शान्दे॒व्य॑वतु नो घृ॒ताची᳚ ।    
त्वङ्गो॒पाᳶ पु॑रए॒तोत प॒श्चाद्बृह॑स्पते॒ याम्या᳚य्ँयुङ्ग्धि॒ वाच᳚म् ।    
</details>

<details><summary>सायण-टीका</summary>

दिशां स्वामिभूता देवी सुवर्वती स्वर्गयुक्ता स्वर्गप्रदेत्यर्थः।   नोऽस्मान्प्रति सुदुधा कामधेनुवत्सुष्ठु दोहनशीला।   अत एव पयस्वती क्षीरादिरसद्रव्यपूर्णं विशेषतो घृताची घृतं प्राप्नुवती।   हे बृहस्पते त्वं पुरएता पुरतो गन्ता सन्गोपा रक्षक उतापि च पश्चात्पृष्टतोऽपि रक्षकस्तादृशस्त्वं याम्यां यममयीं वाचं युङ्ग्धि योजय, एवमेवं वर्तस्वेत्यादिशेत्यर्थः।  
</details>

## सविता
<details><summary>सायणोक्त-विनियोगः</summary>

अथ ‘सवित्र आतिच्छन्दसाय त्रयस्त्रिꣳशाय रैवताय शैशिराय द्वादशकपालः’ इत्यस्य पुरोनुवाक्यामाह— ऊर्ध्वा दिशामिति।   
</details>


<details open><summary>विश्वास-प्रस्तुतिः - ऋक्/summary>

ऊ॒र्ध्वा दि॒शाꣳ **रन्ति॒र्**+++(←रम्)+++ आशा॒+औष॑धीनाꣳ  
सव्ँवथ्स॒रेण॑ सवि॒ता नो॒ अह्ना᳚म् ।    
रे॒वथ् साम+अति॑च्छन्दा उ॒ छन्दो+  
ऽजा॑त-शत्रुस् **स्यो॒ना नो॑ अस्तु** ।   
</details>

<details><summary>Keith</summary>

(May) the upright of the quarters, the bounteous region of the plants, And Savitr with the year of the days (aid us);  
The Revat Saman, and the Atichandas metre;  
Without a foe, be kindly to us.
</details>


<details><summary>मूलम्</summary>

ऊ॒र्ध्वा दि॒शाꣳ रन्ति॒राशौष॑धीनाꣳ सव्ँवथ्स॒रेण॑ सवि॒ता नो॒ अह्ना᳚म् ।    
रे॒वथ्सामाति॑च्छन्दा उ॒ छन्दोजा॑तशत्रुस्स्यो॒ना नो॑ अस्तु ।   
</details>

<details><summary>सायण-टीका</summary>

दिशां मध्ये येयमूर्ध्वा दिक्सा **रन्तिः** प्रीतिहेतुः, सा चौषधीनां वृष्टिद्वारी संषादिकेति शेषः।   तादृसी नोऽस्मान्प्रति स्योना सुखदाऽस्तु।   तथाऽह्नां समूहरूपेण संवत्सरेण सह सविता सुखप्रदोऽस्तु।   तथा रेव द्रवताख्यं यत्सामातिच्छन्दा उ अतिच्छन्दोयुक्तर्गाषि तथा तस्यामृचि वर्तमानं छन्दश्चेत्येष समूहोऽजातशत्रुरस्तु, अस्मदीयः शत्रुर्यथा नोत्पद्यते तथा करोत्वित्यर्थः
</details>

<details><summary>सायणोक्त-विनियोगः</summary>

तत्रैव याज्यामाह— स्तोमत्रयस्त्रिꣳश इति।   
</details>


<details open><summary>विश्वास-प्रस्तुतिः - ऋक्/summary>

स्तोम॑ त्रयस्त्रिꣳशे॒! भुव॑नस्य पत्नि॒!  
विव॑स्वद्-वाते! अ॒भि नो॑ **गृणाहि**+++(←गृ शब्दे)+++ ।    
घृ॒तव॑ती सवित॒र्! आधि॑पत्यै॒ᳶ  
पय॑स्वती॒ **रन्ति॒र्**+++(←रम्)+++ +++(इयम्)+++ **आशा॑ नो अस्तु** ।    
</details>

<details><summary>Keith</summary>

O thou of the three-and-thirtyfold Stoma, lady of the world,  
Breathed on by Vivasvant, do thou be gracious to us [4];  
Rich in ghee, O Savitr, through thy overlordship,  
Be the bounteous region rich in milk, for us.  
</details>


<details><summary>मूलम्</summary>

स्तोम॑त्रयस्त्रिꣳशे॒ भुव॑नस्य पत्नि॒ विव॑स्वद्वाते अ॒भि नो॑ [36]  गृणाहि ।    
घृ॒तव॑ती सवित॒राधि॑पत्यै॒ᳶ पय॑स्वती॒ रन्ति॒राशा॑ नो अस्तु ।    
</details>

<details><summary>सायण-टीका</summary>

हे **स्तोमत्रयस्त्रिंशे** त्रयस्त्रिंशाख्यः स्तोमो यस्या ऊर्ध्वाया दिशः स स्तोमत्रयस्त्रिंशा, तत्संबोधनमिदम्।   **भुवनस्य पत्नि** भूतजातस्य पत्नी पालीयत्री (तत्संहबोधनमिदम्)।   हे **विवस्तद्-वाते** विवस्वन्नामको वातो   २१०८ वायुर्यस्याः सा विवस्वद्वाता तत्संबोधनमिदम्।   विवस्वते त्वा वाताय स्वाहेत्य् अन्यत्राऽऽम्नातम्।   
तथाविधा **नोऽभिगृणाह्य्** अस्मान् प्रति हितमुपदिश।   
हे **सवितर्** इयम् **आशा** दिङ्नोऽस्मान्प्रति घृतवती बहुलघुसंपादिका **ऽऽधिपत्यैर्** अधिकपालनशक्तिभिर् योजयित्री **पयस्वती** क्षीरसंपादिका **रन्तिः** प्रीतिहेतुर् अस्तुः।  
</details>

## अदितिः
<details><summary>सायणोक्त-विनियोगः</summary>

अथादित्यै विष्णुपत्न्यै चरुरित्यस्य पुरोनुवाक्यामाह— घ्रुवा दिशामिति।   
</details>


<details open><summary>विश्वास-प्रस्तुतिः - ऋक्/summary>

ध्रु॒वा दि॒शाव्ँ वि॑ष्णु-प॒त्न्य् अ-घो॑रा॒  
ऽस्येशा॑ना॒ सह॑सो॒, या म॒नोता᳚ +++(←मनस् + ऊता)+++।    
बृह॒स्पति॑र् मात॒रिश्वो॒त वा॒युस्  
स॑न्धुवा॒ना+++(←धु कम्पने)+++ वाता॑ अ॒भि नो॑ **गृणन्तु** ।  
</details>

<details><summary>Keith</summary>

The firm among the quarters, lady of Visnu, the mild,  
Ruling over this strength, the desirable,  
Brhaspati, Matariśvan, Vayu,  
The winds blowing together be gracious to us.
</details>


<details><summary>मूलम्</summary>

ध्रु॒वा दि॒शाव्ँवि॑ष्णुप॒त्न्यघो॑रा॒स्येशा॑ना॒ सह॑सो॒ या म॒नोता᳚ ।    
बृह॒स्पति॑र्मात॒रिश्वो॒त वा॒युस्स॑न्धुवा॒ना वाता॑ अ॒भि नो॑ गृणन्तु ।  
</details>

<details><summary>सायण-टीका</summary>

दिशां मध्ये या **घ्रुवा** स्थिरा सूर्यगतिसाषेक्षप्राच्या+++(=??)+++ दिवि भागरहिता समानरूपा दिग्  
यश्च **ब्रृहस्पतिर्यो** ऽपि **मातरिश्वाख्यो** मुख्यवायुर्येचान्ये **संधुवानाः** सम्यक्तत्र तत्र कम्पयन्तो वातास्ते सर्वेऽपि नोऽभिगृणन्त्वस्मान्प्रति हितमुपदिशन्तु।   कीदृशी घ्रुवा, विष्णुपत्नी विष्णुः पतिः पालको यस्याः सा विष्णुपत्नी, अघोरा शान्तरूपा, अस्य सहसः सर्वस्य बलस्येशाना नियामिका, **मनोता** मनस्यूता पूजितेत्यर्थः।   
</details>

<details><summary>सायणोक्त-विनियोगः</summary>

तत्रैव याज्यामाह— विष्टम्भो दिव इति।   
</details>


<details open><summary>विश्वास-प्रस्तुतिः - ऋक्/summary>

वि॒ष्ट॒म्भो दि॒वो, ध॒रुणᳶ॑ पृथि॒व्या,  
अ॒स्येशा॑ना॒ जग॑तो॒, विष्णु॑-पत्नी ।    
वि॒श्व-व्य॑चा **इ॒षय॑न्ती॒**+++(←इषम् = अन्नम्)+++ सुभू॑तिश्  
**शि॒वा नो॑ अ॒स्त्व्** अदि॑तिर् +++(त्वद्-)+++ उ॒प-स्थे᳚ ।
</details>

<details><summary>Keith</summary>

Prop of the sky, supporter of the earth,  
Ruling this world, lady of Visnu,  
All-extending, seeking food, with prosperity,  
May Aditi be auspicious to us in her life.
</details>


<details><summary>मूलम्</summary>

वि॒ष्ट॒म्भो दि॒वो ध॒रुणᳶ॑ पृथि॒व्या अ॒स्येशा॑ना॒ जग॑तो॒ विष्णु॑पत्नी ।    
वि॒श्वव्य॑चा इ॒षय॑न्ती॒ सुभू॑तिश्शि॒वा नो॑ अ॒स्त्वदि॑तिरु॒पस्थे᳚ ।
</details>

<details><summary>सायण-टीका</summary>

अदितिरखण्डनीया दिक् सामान्य-रूपा  
**देवतोपस्थे** स्वोत्सङ्गे स्थितान् **नो**ऽस्मान्प्रति **शिवाऽस्तु** शान्ता सुखकरी भवतु।    
कीदृश्यादितिः, **दिवो विष्टम्भो** द्युलोकस्याऽऽधारभूता  
**पृथिव्या घरुणो** भूमेर्धारयित्री,  
अस्य **जगत ईशाना** सर्वस्य जगतः स्वामिभूता,  
विष्णुः पतिः पालको यस्याः सा **विष्णुपत्नी**, विश्वव्यचा जगद्व्यापिनी, इषयन्तीषमन्नं कुर्वती, सुभूतिः शोभनैश्वर्योपेता।  
</details>

## वैश्वानरः

<details><summary>सायणोक्त-विनियोगः</summary>

अथाग्नये वैश्वानराय द्वादशकपाल इत्यस्य याज्यानुवाक्ययोः प्रतीके दर्शयति—
</details>




<details><summary>मूलम्</summary>

वै॒श्वा॒न॒रो न॑ ऊ॒त्या पृ॒ष्टो दि॒वि ।
</details>

<details><summary>Keith</summary>

Vaiśvanara to our help.
Present in the sky.
</details>

<div class="js_include" url="/vedAH_yajuH/taittirIyam/saMhitA/Rk/vishvAsa-prastutiH/1/5_punarAdheyAdi/11_kAmyeShTi-yAjyAH/02_vaishvAnaro_na.md"  newLevelForH1="5" includeTitle="false"> </div>  

<div class="js_include" url="/vedAH_yajuH/taittirIyam/saMhitA/Rk/sarvASh_TIkAH/1/5_punarAdheyAdi/11_kAmyeShTi-yAjyAH/02_vaishvAnaro_na.md"  newLevelForH1="5" includeTitle="false"> </div>  



<div class="js_include" url="/vedAH_yajuH/shAkalam/saMhitA/vishvAsa-prastutiH/01/098/02_pRShTo_divi.md"  newLevelForH1="5" includeTitle="false"> </div>  

<div class="js_include" url="/vedAH_yajuH/shAkalam/saMhitA/sarvASh_TIkAH/01/098/02_pRShTo_divi.md"  newLevelForH1="5" includeTitle="false"> </div>  


## अनुमतिः, अनिः
<details><summary>सायणोक्त-विनियोगः</summary>

… अनु नोद्येऽति।  अनु नोऽद्यानुमतिरिति पुरोनुवाक्या।  
</details>


<details><summary>मूलम्</summary>

अनु॑ नो॒ऽद्यानु॑मतिः ...  
</details>

<details><summary>Keith</summary>

Us to-day Anumati.
</details>


<div class="js_include" url="/vedAH_yajuH/taittirIyam/saMhitA/Rk/vishvAsa-prastutiH/3/3/11_yAjyApuronuvAkyAH/19_anu_no-dyAnumatir.md"  newLevelForH1="5" includeTitle="false"> </div>  


<div class="js_include" url="/vedAH_yajuH/taittirIyam/saMhitA/Rk/sarvASh_TIkAH/3/3/11_yAjyApuronuvAkyAH/19_anu_no-dyAnumatir.md"  newLevelForH1="5" includeTitle="false"> </div>  

<details><summary>सायणोक्त-विनियोगः</summary>

अन्विदनुमते त्वमिति याज्या, एतच्चोभयमिदं वामास्ये हविरित्यनुवाके व्याख्यातम्।  
</details>


<details><summary>मूलम्</summary>

अविद॑नुमते॒ त्वम् ..
</details>

<details><summary>Keith</summary>

O Anumati, thou.
</details>

<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/3/3/11_yAjyApuronuvAkyAH/24_anv_id.md">
<details open><summary><h4>विश्वास-प्रस्तुतिः ...{Loading}...</h4></summary>

**अन्व्** इद् अ॑नुमते॒ त्वम् [34]  
**मन्या॑सै॒** शञ्च॑ नᳵ **कृधि** ।  
क्रत्वे॒ दख्षा॑य नो **हिनु॒**+++(=प्रेरय)+++  
प्र ण॒ आयूꣳ॑षि **तारिषः** ।
</details>
</div>
<div class="js_include collapsed" newlevelforh1="5" title="सर्वाष्टीकाः" unfilled url="/vedAH_yajuH/taittirIyam/saMhitA/Rk/sarvASh_TIkAH/3/3/11_yAjyApuronuvAkyAH/24_anv_id.md">
<details><summary><h5>सर्वाष्टीकाः ...{Loading}...</h5></summary>
<details><summary>Keith</summary>

Accord thy favour, O Anumati [3],  
And grant us wealth;  
For inspiration, for insight impel us,  
Lengthen our days for us.
</details>
<details><summary>मूलम्</summary>

अन्विद॑नुमते॒ त्वम् [34]  मन्या॑सै॒ शञ्च॑ नᳵ कृधि ।  
क्रत्वे॒ दख्षा॑य नो हिनु॒ प्र ण॒ आयूꣳ॑षि तारिषः ।
</details>
<details><summary>भट्टभास्कर-टीका</summary>

अनुमते त्वं मन्यासै अनुमन्यस्व लोटि 'वैतोन्यत्र' इत्यैकारः । किंच - नोस्माकं शं सुखं च कृधि कुरु । करोतेर्लोटि शपो लुक्, 'श्रुशृणुकृवृभ्यः' इति धिभावः । किं पुनरनुमन्तव्यमित्याह - क्रत्वे क्रतवे यागाय प्रत्ययाय वा दक्षाय समर्थाय शीघ्रकरणाय क्रत्वर्थं वा यद्दक्षमन्नं तदर्थं नः अस्मान् **हिनु** प्रेरय । 'जसादिषु वा वचनम् प्राङ्णौ चङ्युपधायाः' इति दीर्घं ङितीति गुणो न प्रवर्तते । तदर्थं चास्माकं आयूंषि प्रतारिषः प्रवर्तय । तरतेर्ण्यान्ताल्लेटि 'सिब्बहुलं लेटि' इति सिप् 'लेटोडाटौ' इत्यडागमः, 'उपसर्गाद्बहुलम्' इति नसो णत्वम् ॥
</details>
</details>
</div>

<details><summary>सायणोक्त-विनियोगः</summary>

अथ काय एककपाल इत्यस्य याज्यानुवाक्योः प्रतीके दर्शयति— कया नश्चित्र इति।   कया निश्चित्र आ भुवादिति पुरोनुवाक्या।
</details>


<details><summary>मूलम्</summary>

कया॑ नश्चि॒त्र आ भु॑व॒त्
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/04/031/01_kayA_nashchitra.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/04/031/01_kayA_nashchitra.md"  newLevelForH1="5" includeTitle="false"> </div>  


<details><summary>सायणोक्त-विनियोगः</summary>

को अद्य युङ्क्त इति याज्या। 
एतच्चोभयमिन्द्राग्नी रोचनेत्यस्मिन्ननुवाके व्याख्यातम्।
</details>


<details><summary>मूलम्</summary>

को अ॒द्य यु॑ङ्क्ते ॥   [37]  
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/084/16_ko_adya.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/084/16_ko_adya.md"  newLevelForH1="5" includeTitle="false"> </div>  


<details><summary>सायणोक्त-विनियोगः</summary>

२१०९ अत्र विनियोगसंग्रहः—   
अथाश्वमेधे या त्विष्टिर्हविर्मिर्दशाभिर्युता।  
विधीयतेऽग्नये गायेत्यनुवाकेन तत्र च॥    
द्वे द्वे याज्यानुवाक्ये स्तामित्यृचो विंशतिस्त्वह॥    

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके  द्वादशोऽनुवाकः ॥ १२॥    
वेदार्थस्य प्रकाशेन तमो हार्दं निवारयन्।  
पुमर्थांश्चतुरो देयाद्विद्यातीर्थमहेश्वरः॥    
इति श्रीमद्विद्यातीर्थमहेश्वरपरावतारस्य श्रीमद्राजाधिराजपरमेश्वरस्य श्रीवीरबुक्कमहाराजस्याऽऽज्ञापरिपालकेन माधावाचार्येण विरचिते  वेदार्थप्रकाशे कृष्णयजुर्वेदीयतैत्तिरीयसंहिताभाष्ये  चतुर्थकाण्डे चतुर्थः प्रपाठकः ॥     ४ ॥    

</details>
