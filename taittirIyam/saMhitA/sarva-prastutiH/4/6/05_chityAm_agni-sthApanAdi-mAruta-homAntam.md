+++
title = "०५ चित्याम् अग्नि-स्थापनादि-मारुत-होमान्तम्"

+++
<details><summary>विस्तारः (द्रष्टुं नोद्यम्)</summary>

१, ५ -७ त्रिष्टुप् ।  
२,४ अनुष्टुप्,  
३ पुरस्ताद् बृहती  
११ विराट्  
१५-१९ अभिकृतिः ।  
अग्निर्ऋषिः
चतुर्थकाण्डे षष्ठप्रपाठके पञ्चमोऽनुवाकः

</details>


<details><summary>सायणोक्त-विनियोगः</summary>

(अथ चतुर्थाष्टके षष्ठप्रपाठके पञ्चमोऽनुवाकः)।  
चतुर्थेनुवाकेऽग्निप्रणयनाङ्गमप्रतिरथसूक्तमुक्तम्।  

अथ पञ्चमेऽग्निस्थापनमुच्यते।  
कल्पः —  “प्राचीमनु प्रदिशमिति पञ्चभिरग्निमधिरुह्य” इति।  
तत्र प्रथमामाह— प्राचीमनु प्रदिशमिति।  
अग्न इदानीमानीत हे वह्ने प्राचीं (प्र) दिशं प्रागाख्यां प्रकृष्टां दिशं विद्वांस्त्वमनुप्रेहि, अनुक्रमेण प्रकर्षो यथा भवति तथा गच्छ।  
त्वमग्नेरिष्टकानिष्पादितस्य चितिरूपस्य वह्नेरिहास्मिन्कर्मणि पुरो अग्निर्भव पूर्वभागवर्ती वह्निर्भव।  
यद्वा पुरोगन्ता मुख्योऽग्निर्भवेत्यर्थः विश्वा आशाः सर्वा अपि दिशो दीद्यानाः प्रकाशयन्विमाहि त्वमपि विशेषेण प्रकाशस्व।  
ततो नोऽस्मदीयाय द्विपदे चतुष्पदे चोर्जमन्नं धेहि संप्रादय।  

- अथ गमनमन्त्राः - प्राचीमिति त्रिष्टुभौ । विक्रमस्वेति च गायत्री । 
</details>

<div class="js_include" url="/vedAH_yajuH/vAjasaneyam/mAdhyandinam/saMhitA/vishvAsa-prastutiH/17/66_prAchImanu_pradisham.md"  newLevelForH1="5" includeTitle="false"> </div>  
<div class="js_include" url="/vedAH_yajuH/vAjasaneyam/mAdhyandinam/saMhitA/sarvASh_TIkAH/17/66_prAchImanu_pradisham.md"  newLevelForH1="5" includeTitle="false"> </div>  


<details open><summary>विश्वास-प्रस्तुतिः</summary>

**क्रम॑ध्वम्** अ॒ग्निना॒ नाक॒म्  
उख्य॒ꣳ॒ हस्ते॑षु॒ **बिभ्र॑तः** ।  
दि॒वᳶ पृ॒ष्ठꣳ सुव॑र् **ग॒त्वा**  
**मि॒श्रा** दे॒वेभि॑र् **आद्ध्वम्**+++(=उपविशत)+++ ।  
</details>

<details><summary>Keith</summary>

Mount ye, with Agni, to the vault,  
Bearing him of the pan in your hands;  
Having gone to the ridge of the sky, to the heaven,  
Do ye eat, mingled with the gods.
</details>

<details><summary>मूलम्</summary>

क्रम॑ध्वम॒ग्निना॒ नाक॒मुख्य॒ꣳ॒ हस्ते॑षु॒ बिभ्र॑तः ।  
दि॒वᳶ पृ॒ष्ठꣳ सुव॑र्ग॒त्वा मि॒श्रा दे॒वेभि॑राद्ध्वम् ।  
</details>

<details><summary>सायण-टीका</summary>

अथ द्वितीयामाह— क्रमध्वमग्निनेति।  
हे ऋत्विग्-यजमाना **नाकं** स्वर्गसाधनमुख्यमुखायां पूर्वं संपादितमग्निं हस्तेषु **बिभ्रतो** धारयन्तस् तेनाग्निना सह **क्रमध्वम्** अग्नेर् उपरि षादान्विक्षिपत।  
ततो दिवः पृष्ठमाकाशस्योपरि वर्तमानं **सुवर् गत्वा** स्वर्गलोकं प्राप्य **देवेभिर्मिश्रा** देवैरेकीभूताः सन्तः **आध्वम्** उपविशत।  
</details>

<details open><summary>विश्वास-प्रस्तुतिः</summary>

पृ॒थि॒व्या अ॒हम् उद् अ॒न्तरि॑ख्ष॒म् **आरु॑हम्**  
अ॒न्तरि॑ख्षा॒द् दिव॒म् **आरु॑हम्** ।  
दि॒वो नाक॑स्य पृ॒ष्ठाथ्  
सुव॒र् ज्योति॑र् **अगाम्** [21]  अ॒हम् ।  
</details>

<details><summary>Keith</summary>

From earth have I mounted to the atmosphere;  
From the atmosphere have I mounted to the sky;  
From the ridge of the vault of the sky  
Have I attained the heaven, the light [1].
</details>


<details><summary>मूलम्</summary>

पृ॒थि॒व्या अ॒हमुद॒न्तरि॑ख्ष॒मारु॑हम॒न्तरि॑ख्षा॒द्दिव॒मारु॑हम् ।  
दि॒वो नाक॑स्य पृ॒ष्ठाथ्सुव॒र्ज्योति॑रगाम् [21]  अ॒हम् ।  
</details>

<details><summary>सायण-टीका</summary>

अथ तृतीयामाह— पृथिव्या अहमिति।  
अहं यजमानः पृथिव्या उद्वव एतदन्तरिक्षमारुहमारूढोऽस्मि।  
तस्मादेवान्तरिक्षादुद्धतो दिवमारुहं द्युलोकमारूढोऽस्मि।  
दिवो द्युलोकसंबन्धी नाको दुःखरहितो यः प्रदेशस्तस्य पृष्ठादुपरिष्टात्स्वर्गलोकवासिज्योतिर्मण्डलमादित्यरूपमहमगां प्राप्तोऽस्गि यद्वा प्राप्स्यामि।  
</details>

<details open><summary>विश्वास-प्रस्तुतिः</summary>

सुव॒र् **यन्तो॒** **नापे᳚ख्षन्त॒**  
**आ** द्याꣳ **रो॑हन्ति॒** रोद॑सी ।  
य॒ज्ञय्ँ ये वि॒श्वतो॑-धार॒ꣳ॒  
सु-वि॑द्वाꣳसो **वितेनि॒रे** ।  
</details>

<details><summary>Keith</summary>

Going to the heaven, they look not away;  
They mount the sky, the two worlds,  
They who extended, wisely,  
The sacrifice, streaming on every side.
</details>


<details><summary>मूलम्</summary>

सुव॒र्यन्तो॒ नापे᳚ख्षन्त॒ आ द्याꣳ रो॑हन्ति॒ रोद॑सी ।  
य॒ज्ञय्ँये वि॒श्वतो॑धार॒ꣳ॒ सुवि॑द्वाꣳसो वितेनि॒रे ।  
</details>

<details><summary>सायण-टीका</summary>

अथ चतुर्थीमाह– सुवर्यन्तो नेति।  
**ये** यजमानाः **सुविद्वांसः** सुष्ठु कमानुष्ठानप्रकारं जानन्तो **विश्वतो-धारं** सर्वस्य जगतो धारणहेतुं यमाग्निं **वितेनिरे** विस्तरेणानुतिष्ठन्ति ते यजमाना  
**द्याम् अन्तरिक्षम् आरोहन्ति**।  
तथा **रोदसी** द्यावा-पृथिव्याव् **आरोहन्ति**।  
ततः **सुवर्यन्तः** स्वर्गनिवासमादित्यमण्डलं प्राप्नुवन्तो ऽन्यत्किमपि स्थानं नापेक्षन्ते ।  
</details>

<details open><summary>विश्वास-प्रस्तुतिः</summary>

अग्ने॒ **प्रेहि॑** प्रथ॒मो दे॑वय॒ताञ्  
चख्षु॑र् दे॒वाना॑म् उ॒त मर्त्या॑नाम् ।  
**इय॑ख्षमाणा॒** भृगु॑भिस् स॒जोषा॒स्  
सुव॑र् **यन्तु॒** यज॑मानास् स्व॒स्ति ।  
</details>

<details><summary>Keith</summary>

O Agni, advance, first of worshippers,  
Eye of gods and mortals;  
Pressing on in unison with the Bhrgus,  
Let the sacrificers go to heaven, to prosperity.

</details>


<details><summary>मूलम्</summary>

अग्ने॒ प्रेहि॑ प्रथ॒मो दे॑वय॒ताञ्चख्षु॑र्दे॒वाना॑मु॒त मर्त्या॑नाम् ।  
इय॑ख्षमाणा॒ भृगु॑भिस्स॒जोषा॒स्सुव॑र्यन्तु॒ यज॑मानास्स्व॒स्ति ।  
</details>

<details><summary>सायण-टीका</summary>

अथ पञ्चमीमाह– अग्ने प्रेहीति।  
देवानात्मन इच्छतो देवयन्तो यजमानस्तेषामुपकाराय हेऽग्ने त्वं प्रथमः प्रेहि पुरतो गच्छ।  
यतस्त्वं देवानां मनुष्याणां च चक्षुःस्थां नीयः।  
लोके हि गच्छतः पुरुषस्य दृष्टिः पुरतो याति।  
इयक्षमाणा यष्टुमि  २१८९ च्छन्तो यजमाना भृगुभिः सजोषा अनुष्ठानपरैर्भृगुनामकैर्मुनिभिः समानप्रियाः सन्तः स्वस्ति कर्मक्षमा यथा भवन्ति तथा सुवर्यन्तु।  
</details>

<details><summary>सायणोक्त-विनियोगः</summary>

कल्पः —    “नक्तोषासाऽग्ने सहस्राक्षेति द्वाभ्यां संहिताभ्यां दध्नः पूर्णामौदुम्वरीं स्वयमातृण्णायां जुहोति” इति।  
तत्र प्रथमामाह— नक्तोषासेति।  
</details>


<div class="js_include" url="/vedAH_yajuH/vAjasaneyam/mAdhyandinam/saMhitA/vishvAsa-prastutiH/12/02_naktoShAsA_samanasA.md"  newLevelForH1="5" includeTitle="false"> </div>  

<div class="js_include" url="/vedAH_yajuH/vAjasaneyam/mAdhyandinam/saMhitA/sarvASh_TIkAH/12/02_naktoShAsA_samanasA.md"  newLevelForH1="5" includeTitle="false"> </div>  


<details open><summary>विश्वास-प्रस्तुतिः</summary>

अग्ने॑ सहस्राख्ष, शतमूर्धञ्  
छ॒तन्ते᳚ प्रा॒णास्, स॒हस्र॑म् अपा॒नाः ।  
त्वꣳ सा॑ह॒स्रस्य॑ रा॒य **ई॑शिषे॒**  
तस्मै॑ ते **विधेम॒** वाजा॑य॒ स्वाहा᳚ ।  
</details>

<details><summary>Keith</summary>

O Agni, of a thousand eyes [2], of a hundred heads,  
A hundred are thy expirations, a thousand thine inspirations;  
Thou art lord of wealth a thousandfold;  
To thee as such let us pay homage for strength, hail!
</details>


<details><summary>मूलम्</summary>

अग्ने॑ सहस्राख्ष [22]
श॒त॒मू॒र्ध॒ञ्छ॒तन्ते᳚ प्रा॒णास्स॒हस्र॑मपा॒नाः ।  
त्वꣳ सा॑ह॒स्रस्य॑ रा॒य ई॑शिषे॒ तस्मै॑ ते विधेम॒ वाजा॑य॒ स्वाहा᳚ ।  
</details>

<details><summary>सायण-टीका</summary>

अथ द्वितीयामाह— अग्ने सहस्राक्षेति।  
शतसहस्त्रशब्दा अपरिमिता (तत्वा) भिप्रायेण।  
विश्वश्चक्षुरित्यादिमन्त्रोक्तमूर्तिरूपत्वेनायमग्निरत्र स्तूयते।  
तस्मादक्षिमूर्धप्राणापाना हेऽग्ने तव बहबः तथा त्वं साहस्रस्य बहुसहस्रसमूहषरिमितस्य रायो धनस्येशिषे प्रभुर्भवसि।  
तस्मै ते तादृशाय तुभ्यं वाजायान्नसिद्ध्यर्थं विधेम परिचरेमहविषा स्वाहेदं हविः स्वाहुतमस्तु।   
</details>

<details><summary>मूलम् (संयुक्तम्)</summary>

सु॒प॒र्णो॑ऽसि ग॒रुत्मा᳚न्पृथि॒व्याꣳ सी॑द पृ॒ष्ठे पृ॑थि॒व्यास्सी॑द भा॒साऽन्तरि॑ख्ष॒मा पृ॑ण॒ ज्योति॑षा॒ दिव॒मुत्त॑भान॒ तेज॑सा॒ दिश॒ उद्दृꣳ॑ह ।  
</details>

<details><summary>सायणोक्त-विनियोगः</summary>

कल्पः —  
“सुपर्णोऽसि गरुत्मानिति तिसृभिः स्वयम् आतृण्णायाम् अग्निं प्रतिष्ठाप्य” इति।  
तत्र प्रथममाह— सुपर्णोऽसीति।  
</details>


<details open><summary>विश्वास-प्रस्तुतिः - यजुः</summary>

सु॒प॒र्णो॑ऽसि ग॒रुत्मा᳚न् , पृथि॒व्याꣳ सी॑द,  पृ॒ष्ठे पृ॑थि॒व्यास् सी॑द
</details>

<details><summary>Keith</summary>

Thou art the winged bird, sit on the earth; sit on the ridge of earth; 
</details>


<details><summary>मूलम्</summary>

सु॒प॒र्णो॑ऽसि ग॒रुत्मा᳚न् , पृथि॒व्याꣳ सी॑द,  पृ॒ष्ठे पृ॑थि॒व्यास्सी॑द
</details>

<details><summary>सायण-टीका</summary>

हेऽग्ने त्वं सुपर्णः पक्ष्याकारो गरुत्मान्गरुडसमानोऽसि।  
अतोऽस्यां चितिरूपायां पृथिव्यां सीदोपविश।  
तत्रापि पृथिव्याः पृष्ठ उपविश।  
</details>

<details open><summary>विश्वास-प्रस्तुतिः - यजुः</summary>

भा॒सा ऽन्तरि॑ख्ष॒म् **आ पृ॑ण** ,
</details>

<details><summary>Keith</summary>

with thy blaze fill the atmosphere, 
</details>


<details><summary>मूलम्</summary>

भा॒साऽन्तरि॑ख्ष॒मा पृ॑ण ,
</details>

<details><summary>सायण-टीका</summary>

अथ द्विदीयामाह— मासाऽन्तरिक्षमिति।  
भासा स्वकीयेन प्रकाशेनान्तरिक्षमापृण सर्वत।  
षूरय।  
</details>

<details open><summary>विश्वास-प्रस्तुतिः - यजुः</summary>

तेज॑सा॒ दिश॒ **उद्दृꣳ॑ह** ।  
</details>

<details><summary>Keith</summary>

with thy light establish the sky, 
</details>


<details><summary>मूलम्</summary>

तेज॑सा॒ दिश॒ उद्दृꣳ॑ह ।  
</details>

<details><summary>सायण-टीका</summary>

ज्योतिषा स्वकीयेन सामर्थ्येन दिवं द्युलोकमुत्तभानोर्ध्वं स्तम्भितं कुरु।  
</details>

<details open><summary>विश्वास-प्रस्तुतिः</summary>

ज्योति॑षा॒ दिव॒म् **उत्त॑भान**
</details>

<details><summary>Keith</summary>

with thy brilliance make firm the quarters.
</details>


<details><summary>मूलम्</summary>

ज्योति॑षा॒ दिव॒मुत्त॑भान
</details>

<details><summary>सायण-टीका</summary>

तथा तेजसा स्वकीयेन सामर्थ्थेन दिशः प्राच्यादिका उद्दृंहोत्कर्षेण दृढी कुरु।  
</details>

<details open><summary>विश्वास-प्रस्तुतिः</summary>

**आ॒जुह्वा॑नस्**+++(=हूयमानः)+++ सु॒-प्रती॑कᳶ पु॒रस्ता॒द्  
अग्ने॒ स्वाय्ँ योनि॒म् **आ सी॑द** सा॒ध्या+++(→ साधु॒या माध्यन्दिने)+++ ।  
अ॒स्मिन्थ् स॒धस्थे॒, अध्युत्त॑रस्मि॒न्   
विश्वे॑ देवाः यज॑मानश्च **सीदत** ।  
</details>

<details><summary>Keith</summary>

Receiving offering, fair of face, O Agni;  
Sit down in front in thine own birthplace, in due order;  
In this higher place,  
O All-gods [3], do ye sit with the sacrificer.
</details>


<details><summary>मूलम्</summary>

आ॒जुह्वा॑नस्सु॒प्रती॑कᳶ पु॒रस्ता॒दग्ने॒ स्वाय्ँयोनि॒मा सी॑द सा॒ध्या ।  
अ॒स्मिन्थ्स॒धस्थे॒ अध्युत्त॑रस्मि॒न्विश्वे॑ देवाः [23] यज॑मानश्च सीदत ।  
</details>

<details><summary>सायण-टीका</summary>

अथ तृतीयामाह— आजुह्वानः सुप्रतीक इति।  
हे **ऽग्ने** त्वम् **आजुह्वान** आभिमुख्येन हूयमानः **सुप्रतीकः** सुमुखः सन्  
**पुरस्तात्** पूर्वस्यां दिशि **साध्या** साध्वीं समीचीनां  
स्वां योनिं स्वकीयं स्थानमासीदाऽऽगत्य प्राप्नुहि।  
हे विश्वे देवा यूयं यजमानश्चस्गिन्पुरोवर्तिनि सघस्थेऽग्निना सह स्थातुं योग्येऽध्युत्तरस्मिन्नधिकमुत्कृष्टे स्थाने सीदतोपविशत।  
एतान्मन्त्रान्विनियुङ्क्ते —  
“तिसृभिः सादयति त्रिवृद्वा अग्निर्यावानेवाग्निस्तं प्रतिष्ठां गमयति” [सं. का. ५ प्र. ४ अ. ७] इति।  
</details>

<details><summary>सायणोक्त-विनियोगः</summary>

कल्पः —  “प्रेद्धो अग्ने दीदिहि पुरो न इत्यौदुम्बरीं समिधमादधाति” इति।  

</details>

<div class="js_include" url="/vedAH_Rk/shAkalam/saMhitA/vishvAsa-prastutiH/07/001/03_preddho_agne.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/07/001/03_preddho_agne.md"  newLevelForH1="5" includeTitle="false"> </div>  


<details><summary>सायणोक्त-विनियोगः</summary>

कल्पः —  “विधेम ते परमे जन्मन्नग्न इति वैकङ्कतीम्” इति।  
समिधमादधातीत्यनुवर्तते।
</details>


<div class="js_include" url="/vedAH_Rk/shAkalam/saMhitA/vishvAsa-prastutiH/02/009/03_vidhema_te.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/02/009/03_vidhema_te.md"  newLevelForH1="5" includeTitle="false"> </div>  

<details><summary>सायणोक्त-विनियोगः</summary>

कल्पः —  “ताꣳ सवितुर्वरेण्यस्य चित्रामिति शमीमयीम्” इति।  

तमेतं मन्त्रं विनियुङ्क्ते —  
“ताꣳ सवितुर्वरेण्यस्य चित्रामिति शमीमयीꣳ शान्त्यै” (सं. का. ५ प्र. ४ अ. ७) इति।  
शम्याः शमनहेतुत्वाच्छान्त्यर्थत्वं युक्तम्।  
मन्त्रस्य पूर्वार्धे सवितुस्तां सुमतिमावृण इत्यस्य तात्पर्यं दर्शयति —  
“अग्निर्वा ह वा अग्निचितं दुहेऽग्निचिताऽग्निं दुहे ताꣳ सवितुर्वरेण्यस्य चित्रामित्याहैष वा अग्नेर्दोहः” (सं. का. ५ प्र. ४ अ. ७) इति।  
द्विविधो मन्त्रदोहः संभवति।  
अग्निकर्तृको यजमानकर्मक एको दोहः।  
अग्निर्हि यजमाने संभावितं हविः स्तुत्यादिरूपं दोग्धि।  
तथा यजमानकर्तृकोऽग्निकर्मको द्वितीयो दोहः।  
यजमानो ह्यग्नौ संभावितं स्वापेक्षितं फलं दोग्धि।  
तत्र सवितुः सुमतिमिति वचनेनाग्रिकर्मको द्वितीयो दोहो विवक्षितः—  
द्वितीयार्धे कण्वोदाहरणस्य तात्पर्यं दर्शयति —  
“तमस्य कण्व एव श्रायसोऽवेत्तेन ह स्मैनꣳ स दुहे” [सं. का. ५ प्र. ४ अ. ७] इति।  
अग्नेः संवन्धिनं तं फलस्वीकाररूपं दोहं कण्वाख्य एव महर्षिः पूर्वं ज्ञातवान्।  
स च कण्वः श्रयसोऽपत्यं श्रायसः।  
अतोऽस्मिन्नुत्तरार्धे पठिते सति तेन कण्वः मुनिरिवैनमग्निं स यजमानो दुग्धवान्भवति।  
एतन्मन्त्रविशिष्टं समिदाधानं प्रशंसति–
“यदेतया समिधमादधात्यग्निचिदेव तदग्निं दुहे” [सं. का. ५ प्र. ४ अ. ७] इति।  
।
</details>



<details open><summary>विश्वास-प्रस्तुतिः</summary>

ताꣳ स॑वि॒तुर् वरे᳚ण्यस्य चि॒त्राम्   
**आ** ऽहव्ँ **वृ॑णे** सुम॒तिव्ँ वि॒श्व-ज॑न्याम् ।  
याम॑स्य॒ कण्वो॒ **अदु॑ह॒त्** प्रपी॑नाꣳ  
स॒हस्र॑धाराम्  पय॑सा म॒हीङ् गाम् ।  
</details>

<details><summary>मूलम्</summary>

ताꣳ स॑वि॒तुर्वरे᳚ण्यस्य चि॒त्रामाहव्ँवृ॑णे सुम॒तिव्ँवि॒श्वज॑न्याम् ।  
याम॑स्य॒ कण्वो॒ अदु॑ह॒त्प्रपी॑नाꣳ स॒हस्र॑धाराम् [24]  पय॑सा म॒हीङ्गाम् ।  
</details>

<details><summary>सायण-टीका</summary>

पाठस्तु– ता सवितुरिति।  
पुरा कदाचित्कण्वाख्यो महर्षिर् अस्याग्नेर् यां **सुमतिम्** अनुग्रहकारिणीं बुद्धिम् अदुहद् ऊदुग्धवान्।  
चत्र दृष्टान्तः—प्रपीनां प्रभूतः पीनः स्तनसंघो यस्याः सा प्रपीना तां सहस्रसंख्याकाः क्षीरधारा यस्याः सा सहस्रधारा तां महीं पयसा क्षीरेण संपूर्णां गां धेनुं यथा लौकिका दुहन्ति तद्वत्।  
अयमग्नेः  
२१९३ सुमतेरुपदर्शितबुद्धेः स्वामीष्टं फलं प्राप्तवान्।  
वरेण्यस्य सर्वैर्वरणीयस्य सवितुः प्रेरकस्याग्नेः संबन्धिनीं तां कण्वेन दुग्धां सुमतिमहमावृणे सर्वतः प्रार्थये।  
कीदृशीं सुमतिं, चित्रां स्वापेक्षितबहुविधफलप्रदानसमर्थामित्यर्थः।  
विश्वं जन्यमुत्पाद्यं यस्याः  सा विश्वजन्या तां जगदुत्पादनसमर्थामित्यर्थः।  
</details>

<details open><summary>विश्वास-प्रस्तुतिः</summary>

स॒प्त ते॑ अग्ने स॒मिध॑स्स॒प्त जि॒ह्वास्स॒प्तर्ष॑यस्स॒प्त धाम॑ प्रि॒याणि॑ ।  
स॒प्त होत्राः᳚ सप्त॒धा त्वा॑ यजन्ति स॒प्त योनी॒रा पृ॑णस्वा घृ॒तेन॑ ।  
</details>

<details><summary>मूलम्</summary>

स॒प्त ते॑ अग्ने स॒मिध॑स्स॒प्त जि॒ह्वास्स॒प्तर्ष॑यस्स॒प्त धाम॑ प्रि॒याणि॑ ।  
स॒प्त होत्राः᳚ सप्त॒धा त्वा॑ यजन्ति स॒प्त योनी॒रा पृ॑णस्वा घृ॒तेन॑ ।  
</details>

<details><summary>सायण-टीका</summary>

कल्पः —  “द्वादशगृहीतेन स्त्रुचं पूरयित्वा सप्त ते अग्ने समिधः सप्त जिह्णा इति सप्तवत्या पूर्णाहुतिं जुहोति” इति।  पाठस्तु—  २१९४ सप्त ते अग्न इति।  
हेऽग्ने तव समिधः सप्तसंख्या अश्वत्थोदुम्बरपलाशशमीविकङ्कताशनिहतवृक्षपुष्करपर्णरूपाः।  
अत एव सूत्रकार आधानप्रकरणे सप्त संभारान्समन्त्रकाननुक्रम्येति वानस्पत्या इत्युपसंजहार।  
ज्वालारूपा जिह वाश्च सप्त।  
तथा चाऽऽथर्वणिका आमनन्ति—  
“काली कराली च मनेत्जवा च सुलोहिता या च सुधूभ्रवर्णा।  
स्फुलिङ्किनी विश्वरुची च देवी लेलायमना इति सप्त जिह्वाः” इति।    
ऋषयो मन्त्राः।   ते च यथेत्क्तसमित्संपादनार्थाः सप्तसंख्याकाः “अश्वो रूपं कृत्वा यदश्वत्थेऽतिष्ठः” इत्बादयः समान्नाताः।   प्रियाणि धामः स्थानानि, आहवनीयगार्हपत्यदक्षिणग्निसभ्यावसथ्यप्राजहिताग्नीघ्रीयाख्यानि सोमयाने वह्रिधारंकाणि सप्तसंख्याकानि।   होत्रा होतृप्रमुखा वषट्कर्तारो होता प्रशास्ता ब्राह्मणच्छंसी पोता नेष्टाऽऽग्नीघ्रोऽच्छावकश्चेति सप्तसंख्याकाः।   त्वां यजमानाः सप्तधा यजन्ति।   अग्निष्टोमोऽत्यग्निष्टेम उक्थ्यः षोडश्यतिरात्रोऽप्नोर्यामो वाजपेयश्चेति सप्त प्रकाराः।   तादृशस्त्वं सप्त योनीराहवनीयादि ( द्युत्पति ) स्थानानि घृतेन सर्वतः पूरय।  
अस्य मन्त्रस्य तात्पर्यं दर्शयति —  
 “सप्त ते अग्ने समिधः सप्त जिह्वा इत्याह सृप्तैवास्य साप्तानि प्रीणाति” (सं. का. ५ प्र. ४ अ. ७) इति।    सप्तसंख्योपेतं द्रव्यस्वरूपं साप्त, तानि च साप्तानि पुनः सप्तसंख्याकानि।   समित्सप्तकमेकं जिड्वासप्तकं द्वितीयमृषिसप्तकं तृतीयं धामसप्तकं चतुर्थं होतृसप्तकं पञ्चमं यजनप्रकारभेदसप्तकं षष्ठं पूरणीययोनिसप्तकमेकम्।   अग्नेः संवन्धीनि साप्तानि समिदादिसप्तकानि यानि सन्ति तानि साप्तानि प्रीणयत्येव।  
 एतन्मन्त्रसाध्यं होमं विधत्ते–  
 “पूर्णया जुहोति पूर्ण इव हि प्रजापतिः प्रजापतेराप्त्यै न्यूनया जुहोति न्यूनाद्धि प्रजापतिः प्रजा असृजत प्रजानाꣳ सृष्ट्यै” [सं. का. ५ प्र. ४ अ. ७] इति।     २१९५ द्वादशगृहीतेनाऽऽज्येन पूर्णा या जुहूस्तया जुहुयात।   प्रजापतेः प्राप्तसर्वकामत्वात्पूर्णत्वम्।   अतस्तत्पूर्तिः प्रजापतिप्राप्त्यै भवति।   मुख्यकल्पत्वेन पूर्णत्वं विघायानुकल्पत्वेन न्यूनत्वमप्यङ्गी क्रियते।   न्यूनादल्पाद्वीजात्प्रजापतिः प्रौढानि शरीराण्यसृजत।   अतः प्रजासृष्ट्यै न्यूनत्वमङ्गी क्रियते, किमु वक्तव्यं पूर्णत्वमित्यभिप्रायः।  
 होमकाले ध्यानं विधत्ते—  
 “अग्निर्देवेभ्यो निलायत स दिशोऽनु प्राविशज्जुह्वन्मनसा दिशो व्यायेद्दिग्भ्य एवैनमव रुन्धे” [सं. का. ५ प्र. ४ अ. ७] इति।    एनं दिक्षु प्रविष्टमग्निम्।  
पूर्वमनुष्ठितां दध्याहुतिमिदानीमनुष्ठीयमानमाज्याहुतिं च मिलित्वा प्रशंसति—  
“दघ्ना पुरस्ताज्जुहोत्याज्येनोपरिष्ठात्तेजश्चैवास्या इन्द्रियं च समीची दधाति” (सं. का. ५ प्र. ४ अ. ७) इति।    अग्निस्थापनात्पूर्वं दधिहोम उपरिष्टाञ्चाऽऽज्यहोमः।   तत्राऽऽज्यं तेजोरूपं  दधि चेन्द्रियरूपम्।   “तेजो वा आज्यम्” “इन्द्रियं वै दधि” इति श्रुत्यन्तरात्।   अतो यजमानर्थमुभयमपि सम्यक्संपादितं भवति ।  
</details>

<details open><summary>विश्वास-प्रस्तुतिः</summary>

ई॒दृङ्चा᳚न्या॒दृङ्चै॑ता॒दृङ्च॑ प्रति॒दृङ्च॑ मि॒तश्च॒ सम्मि॑तश्च॒ सभ॑राः ।  
</details>

<details><summary>मूलम्</summary>

ई॒दृङ्चा᳚न्या॒दृङ्चै॑ता॒दृङ्च॑ प्रति॒दृङ्च॑ मि॒तश्च॒ सम्मि॑तश्च॒ सभ॑राः ।  
</details>

<details><summary>सायण-टीका</summary>

कल्पः —    “उपांशु मारुतान्सर्वहुताञ्जुहोतीदृङ्चान्यादृङ्चेति सप्तभिर्गणैरासीनो हस्तेन गणेन गणमनुद्रुत्य मारुताञ्जुहोति मध्येऽरण्येऽनुवाक्येन गणेन जुहोतीत्येके मारुतैः सर्वतो वैश्वानरं परिचिनोतीत्येके स्वतर्वाꣳश्च प्रघासी च सांतपनश्च गृहमेधी च क्रीडी च साकी चोर्जिषी चेत्येष षष्ठ आम्नातो मितासश्च संमितासश्च न इति सर्वत्रानुषजति” इति।  
 पाठस्तु– ईदृङ्चान्यादृङिति।   अत्र हि मरुतां गणाः पञ्चाऽऽन्नाताः।   ईदृङित्यादीनि सप्त नामानि तैरभिधेयानां मरुतामेको गणः।   चकाराः परस्परं समुच्चयार्थाः
</details>

<details open><summary>विश्वास-प्रस्तुतिः</summary>

शु॒क्रज्यो॑तिश्च चि॒त्रज्यो॑तिश्च स॒त्यज्यो॑तिश्च॒ ज्योति॑ष्माꣳश्च स॒त्यश्च॑र्त॒पाश्चात्यꣳ॑हाः ।[25]
</details>

<details><summary>मूलम्</summary>

शु॒क्रज्यो॑तिश्च चि॒त्रज्यो॑तिश्च स॒त्यज्यो॑तिश्च॒ ज्योति॑ष्माꣳश्च स॒त्यश्च॑र्त॒पाश्चात्यꣳ॑हाः ।[25]
</details>

<details><summary>सायण-टीका</summary>

तथा शुक्रज्योतिरित्यादीन सप्त नामानि तैरभिधेयानां मरुतां गणो द्वितीयः।  
</details>

<details open><summary>विश्वास-प्रस्तुतिः</summary>

ऋ॒त॒जिच्च॑ सत्य॒जिच्च॑ सेन॒जिच्च॑ सु॒षेण॒श्चान्त्य॑मित्रश्च दू॒रेअ॑मित्रश्च ग॒णः ।  
</details>

<details><summary>मूलम्</summary>

ऋ॒त॒जिच्च॑ सत्य॒जिच्च॑ सेन॒जिच्च॑ सु॒षेण॒श्चान्त्य॑मित्रश्च दू॒रेअ॑मित्रश्च ग॒णः ।  
</details>

<details><summary>सायण-टीका</summary>

ऋतजिदित्यादिगणस्तृतीयः।  
</details>

<details open><summary>विश्वास-प्रस्तुतिः</summary>

ऋ॒तश्च॑ स॒त्यश्च॑ ध्रु॒वश्च॑ ध॒रुण॑श्च ध॒र्ता च॑ विध॒र्ता च॑ विधार॒यः ।  
</details>

<details><summary>मूलम्</summary>

ऋ॒तश्च॑ स॒त्यश्च॑ ध्रु॒वश्च॑ ध॒रुण॑श्च ध॒र्ता च॑ विध॒र्ता च॑ विधार॒यः ।  
</details>

<details><summary>सायण-टीका</summary>

ऋतश्चेत्यादिश्चतुर्थः।  
</details>

<details open><summary>विश्वास-प्रस्तुतिः</summary>

ई॒दृख्षा॑स एता॒दृख्षा॑स ऊ॒ षु ण॑स्स॒दृख्षा॑स॒ᳶ प्रति॑सदृख्षास॒ एत॑न ।  
</details>

<details><summary>मूलम्</summary>

ई॒दृख्षा॑स एता॒दृख्षा॑स ऊ॒ षु ण॑स्स॒दृख्षा॑स॒ᳶ प्रति॑सदृख्षास॒ एत॑न ।  
</details>

<details><summary>सायण-टीका</summary>

दृक्षास इत्यादीनि चत्वारि नामधेयानि, सोऽयं पञ्चमो गणः।  
हे गणपञ्चकस्था मरुत एतेन समुच्चयेन वर्तन्ते [ माना ] यूयं सर्व समुच्चित्य सुष्ठु नोऽस्मान्प्रत्यायच्छत।  
</details>

<details><summary>मूलम् (संयुक्तम्)</summary>

मि॒तास॑श्च॒ सम्मि॑तासश्च न ऊ॒तये॒ सभ॑रसो मरुतो य॒ज्ञे अ॒स्मिन्निन्द्र॒न्दैवी॒र्विशो॑ म॒रुतोऽनु॑वर्त्मानो॒ यथेन्द्र॒न्दैवी॒र्विशो॑ म॒रुतोऽनु॑वर्त्मान ए॒वमि॒मय्ँयज॑मान॒न्दैवी᳚श्च॒ विशो॒ मानु॑षी॒श्चानु॑वर्त्मानो भवन्तु ॥ [26]
</details>

<details open><summary>विश्वास-प्रस्तुतिः</summary>

मि॒तास॑श्च॒ सम्मि॑तासश्च न ऊ॒तये॒ सभ॑रसो मरुतो य॒ज्ञे अ॒स्मिन्निन्द्र॒न्दैवी॒र्विशो॑ म॒रुतोऽनु॑वर्त्मानो॒ यथेन्द्र॒न्दैवी॒र्विशो॑ म॒रुतोऽनु॑वर्त्मान ए॒वमि॒मय्ँयज॑मान॒न्दैवी᳚श्च॒ विशो॒ मानु॑षी॒श्चानु॑वर्त्मानो भवन्तु ॥  
</details>

<details><summary>मूलम्</summary>

मि॒तास॑श्च॒ सम्मि॑तासश्च न ऊ॒तये॒ सभ॑रसो मरुतो य॒ज्ञे अ॒स्मिन्निन्द्र॒न्दैवी॒र्विशो॑ म॒रुतोऽनु॑वर्त्मानो॒ यथेन्द्र॒न्दैवी॒र्विशो॑ म॒रुतोऽनु॑वर्त्मान ए॒वमि॒मय्ँयज॑मान॒न्दैवी᳚श्च॒ विशो॒ मानु॑षी॒श्चानु॑वर्त्मानो भवन्तु ॥  
</details>

<details><summary>सायण-टीका</summary>

२१९६ मितासश्च गणचतुष्टयेन सप्तसंख्यया प्रमिताः।   संमितासश्च पञ्चप्रगणे  चतुःसंख्याया संक्षिप्य प्रमिताः ।   ऊतये नोऽस्माकं रक्षणाय सभरसो भरेणाऽऽदरेण वर्तन्त इति सभरसः।   तादृशा हे मरुतोऽस्मिन्यज्ञ एतनाऽऽगच्छत।   दैवीर्विशो देवसंबन्धिन्यः प्रजारूपाः।   एते मरुत इन्द्रमनुवर्त्मान इन्द्रं स्वामिनमनुसृत्य तदनुसारेण यथा वर्तन्ते मरुत एवं दैव्यो मानुष्यश्च सर्वाः प्रजा इमं यजमानमनुसृत्य वर्तमाना भवन्तु।    एतैर्मन्त्रैः साध्या मारुतहोमा उपरि विधास्यते।  
एतेभ्यो मारुतपुरोडाशेभ्यः पृरा निर्वपणीयं वैश्वानरमादौ विधत्ते–  
“द्वादशकपालो वैश्वानरो भवति द्वादश मासाः संवासरः संवत्सरोऽग्निर्वै श्वानरः साक्षादेव वैश्वानरमव रुन्धे” [सं. का. ५ प्र. ४ अ. ७] इति।    उख्याग्नेः संवत्सरधारणेनाग्नेः संवत्सररूपत्वम्।  
चोदकप्राप्तान्प्रयाजानूयाजानपवदति– “यत्प्रयाजानूयाजान्कुर्याद्विकस्तिः सा यज्ञस्य दर्विहोमं करोति यज्ञस्य प्रतिष्ठित्यै” (सं. का. ५ प्र. ४ अ. ७) इति।    विशेषेण कस्तिर्नाशो विकस्तिस्तत्परिहारायान्यत्र प्रयाजानूयाजानकृत्वा यथा दर्विहोमं कुर्वन्ति तद्वदत्रापि दर्विहोमं प्रयाजानूयाजरहितं कुर्यात्।   ततो विकस्तेरभावाद्याज्ञः प्रतिष्ठितो भवति।  
वैश्वानरपुरोढाशहोमसमनन्तरमेव मारुतपुरोडाशहोमं विधत्ते—  
“राष्ट्रं वै वैश्वानरो विण्मरुतो वैश्वानरꣳ हुत्वा मारुताञ्जुहोति राष्ट्र एव विशमनु बध्नाति” [सं. का. ५ प्र. ४ अ. ७] इति।    राष्ट्रस्थानीयस्य वैश्वानरस्य पूर्वभावित्वात्पश्चाद्भावीयप्रजास्थानीयमारुतहोमेन राष्ट्रे प्रजां योजितवान्भवति।   मारुतहोमे मन्दध्वनिं विद्यत्ते– “उच्चैर्वैश्वानरस्याऽऽश्राव (य) त्युपाꣳ शु मारुताञ्जुहोति तस्माद्राष्ट्रं विशमति वदति” [सं. का. ५ प्र. ४ अ. ७] इति।    उच्चध्वनित्वमाश्रावणे चोदकप्राप्तम् ।   यस्माद्राष्ट्रस्थानीये वैश्वानर उच्चैर्ध्वनिः प्रजास्थानीये मरुत उपांशुत्वं तस्माल्लोकेऽपि प्रजामतिक्रम्य राष्ट्रमेवाधिकं सर्वो जनो वक्ति ।   सति हि राष्ट्रे प्रजानामन्वेषणम्।  
२१९७ अथ मारुतपुरोडाशान्प्रशंसति– “मारुता भवन्ति मरुतो वै देवानां विशो देवविशेनैवास्मै मनुष्यविशमव रुन्धे” [सं. का. ५ प्र. ४ अ. ७] इति।   दैन्येन प्रजासमूहेन यजमानाय मानुषं प्रजासमूहं संपादयति।   पुरोडाशानां संख्यां विधत्ते–  
 “सप्त भवन्ति सप्तगणा वै मरुतो गणश एव विशमव रुन्धे” [सं. का. ५ प्र. ४ अ. ७] इति।   अत्रत्येषु मन्त्रेष्वान्नाताः पञ्च गणाः।   आरण्यकाण्ड आम्नातो धुनिश्च ध्वान्तश्चेत्यपरो गणः सूवोक्तः स्वतवानित्यादिरेक।   अतः सप्तसंख्यामिश्च बहुविधगणरूपां प्रजां प्राप्रोति।   होमकाले मम्त्रोच्चारे कंचिद्विशेपं विधत्ते–  
“गणेन गणमनुद्रुत्य जुहोति विशमेवास्मा अनुवर्त्मानं करोति” [सं. का. ५ प्र. ४ अ. ७] इति।   यदा प्रथमगणेन हुत्वा द्वितीयगणेन जुहोति तदानीं प्रथमगणमुच्चार्य पश्चाद् द्वितीयगणेन जुहोति।   तथा द्वितीयगणमुच्चार्य तृतीयगणेन जुहुयात्।   एवं सति सर्वां प्रजामस्गै यजमानायानुकूलत्वेन वर्तमानां करोति।  
अत्र विनियोगसंग्रहः–
प्राचीति पञ्चभिः साग्निरारोहेन्निर्मितां चितम् ।  
पूर्णामौदुम्बरीं दध्ना जुहोत्येते ऋचौ तदा ॥  
याज्यानुवाक्ये नक्तेति सुपर्णोऽस्यादिभिस्त्रिभिः ।  
स्वयमातृण्णकायां तमुख्याग्निं स्थापयेत्ततः ॥  
प्रेद्ध औदुम्बरीं दध्याद्विधे वैकङ्कतीं तथा ।  
शमीमयीं तु तां सेति सप्ताऽऽज्यं हूयते स्रुचा ॥  
मारुतेषु तु यागेषु प्रोक्ताः पञ्च मरुद्गणाः ।  
ईदृङ्चेत्यादयः शेषो मितासश्चेत्युदीरितः ॥  
अनुवाके पञ्चमेऽस्मिन्नुक्ता एकोनविंशतिः ॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे षष्ठप्रपाठकेऽ पञ्चमोऽनुवाकः ॥   ५ ॥  
२१९८ [अश्वमेधकर्तू रथसज्जीकरणभाविकषचस्वीकाराद्यङ्गाभिधानम्]
</details>
