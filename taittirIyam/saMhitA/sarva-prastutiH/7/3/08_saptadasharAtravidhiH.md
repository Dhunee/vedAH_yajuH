+++
title = "०८ सप्तदशरात्रविधिः"

+++
## परिचयः
छन्दोमवान् - यथा ऽतिरात्रः, पञ्चाहः, द्वादशाहस्य दशाहान्य् (ज्योतिष्टोमः, ८ उक्थ्याः, ज्योत्ष्टोमः), अतिरात्र इति ।  

## फलम्
प्र॒जाप॑तिर् अकामयत - "अन्ना॒दस् स्या॒म्" इति॑ ।  
स ए॒तꣳ स॑प्तदशरा॒त्रम् अ॑पश्यत् ।  
तम् आह॑रत् । तेना॑यजत । ततो॒ वै सो᳚ऽन्ना॒दो॑ऽभवत् ।  
य ए॒वव्ँ वि॒द्वाꣳस॑स् सप्तदशरा॒त्रम् आस॑ते, ऽन्ना॒दा ए॒व भ॑वन्ति ।

## विधानम्
पञ्चा॒हो भ॑वति ।  
+++(हेमन्त-शिशिरयोर् एकत्वात्)+++ पञ्च॒ वा ऋ॒तव॑स् सव्ँवथ्स॒रः ।
ऋ॒तुष्व् ए॒व स॑व्ँवथ्स॒रे प्रति॑ तिष्ठ॒न्ति ।  
अथो॒ पञ्चा᳚ख्षरा प॒ङ्क्तिः ।
+++(पङ्क्तिप्रभवत्वाद्वा धानादिपञ्चकसाधनत्वाद्वा)+++ पाङ्क्तो॑ य॒ज्ञः । य॒ज्ञम् ए॒वाव॑ रुन्धते ।

+++(द्वादशाहस्य दशाहानि विदधाति -)+++  
<div class="js_include" includetitle="false" newlevelforh1="3" unfilled url="/vedAH_yajuH/taittirIyam/saMhitA/brAhmaNam/sarva-prastutiH/7/3/06_panchadasharAtrayoH_vidhiH/asatram_aChandomam.md">
<details open><summary><h3>असत्रम् अछन्दोमम् ...{Loading}...</h3></summary>


+++(छन्दोमवतः प्रशंसार्थं वक्ति - )+++ अस॑त्त्र॒व्ँ वा ए॒तद् यद् अ॑छन्दो॒मम् ।
यच् छ॑न्दो॒मा भव॑न्ति॒ तेन॑ स॒त्त्रम् ।  
दे॒वता॑ ए॒व पृ॒ष्ठैर् अव॑ रुन्धते प॒शूञ् छ॑न्दो॒मैः ।  
ओजो॒ वा वी॒र्य॑म् पृ॒ष्ठानि॑, प॒शव॑श् छन्दो॒मा ।  
ओज॑स्य् ए॒व वी॒र्ये॑, प॒शुषु॒ +++(च)+++ प्रति॑ तिष्ठन्ति ।  

</details>
</div>  

स॒प्त॒द॒श॒रा॒त्रो भ॑वति ।  
स॒प्त॒द॒शᳶ प्र॒जाप॑तिः ।
प्र॒जाप॑ते॒राप्त्यै ।  
अ॒ति॒रा॒त्राव॒भितो॑ भवतो॒ ,
ऽन्नाद्य॑स्य॒ परि॑गृहीत्यै ॥ [21]
