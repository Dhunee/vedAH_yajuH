+++
title = "०६ पञ्चदशरात्रयोः विधिः"

+++
## परिचयः
पञ्चदशरात्रयोर् एकतरश् छन्दोमवान् - यथा ऽतिरात्रो, (ज्योतिर्, गौर्, आयुस्), द्वादशाहस्य दशाहान्य् (ज्योतिष्टोमः, ८ उक्थ्याः, ज्योत्ष्टोमः), अतिरात्र इति ।  
एतदिदानीं विदधाति।

## फलम्
इन्द्रो॒ वै स॒दृङ् दे॒वता॑भिर् आसीत् ।  
स न व्या॒वृत॑म् अगच्छत् ।  
स प्र॒जाप॑ति॒म् उपा॑धावत् ।  
तस्मा॑ ए॒तम् प॑ञ्चदशरा॒त्रम् प्राय॑च्छत् ।  
तमाह॑रत् । तेना॑यजत ।  
ततो॒ वै सो᳚ ऽन्याभि॑र् दे॒वता॑भिर् व्या॒वृत॑म् अगच्छत् ।  
य ए॒वव्ँ वि॒द्वाꣳस॑ᳶ पञ्चदशरा॒त्रम् आस॑ते,  
व्या॒वृत॑म् ए॒व पा॒प्मना॒ भ्रातृ॑व्येण गच्छन्ति ।  

## विधानम्
<div class="js_include" includetitle="false" newlevelforh1="3" unfilled url="/vedAH_yajuH/taittirIyam/saMhitA/brAhmaNam/sarva-prastutiH/7/3/05_anyash_chaturdasharAtraH/jyotir_gaur_AyuH.md">
<details open><summary><h3>ज्योतिर् गौर् आयुः ...{Loading}...</h3></summary>

ज्योति॒र् गौर् आयु॒र् इति॑ त्र्य॒हो भ॑वति ।  
इ॒यव्ँ वाव ज्योति॑र्, अ॒न्तरि॑ख्ष॒ङ् गौर्, अ॒साव् आयुः॑ ।  

(ज्योतिस्स्वरूपम् ७.१ इत्यत्र प्रतिपादितम्। १९० स्तोत्रियम्।  
गौः - खलु पञ्चदशो बहिष्पवमानः, त्रिवृन्त्य् आज्यानि, सप्तदशं माध्यन्दिनं सवनं, सर्वैकविंशं तृतीयसवनं सोक्थ्यमिति । २४१-स्तोत्रिया। क्थम्??  
आयुः - त्रिवृत् बहिष्पवमानं, पञ्चदशाज्यानि, सर्वसप्तदशं माध्यन्दिनं, सर्वैकविंशं तृतीयसवनं सोक्थ्यमिति । २५९-स्तोत्रियम्। कथम्??)
</details>
</div>  
ए॒ष्वे॑व लो॒केषु॒ प्रति॑ तिष्ठ॒न्ति ।

+++(द्वादशाहस्य दशाहानि विदधाति -)+++  
<div class="js_include" includetitle="false" newlevelforh1="3" unfilled url="/vedAH_yajuH/taittirIyam/saMhitA/brAhmaNam/sarva-prastutiH/7/3/06_panchadasharAtrayoH_vidhiH/asatram_aChandomam.md">
<details open><summary><h3>असत्रम् अछन्दोमम् ...{Loading}...</h3></summary>


+++(छन्दोमवतः प्रशंसार्थं वक्ति - )+++ अस॑त्त्र॒व्ँ वा ए॒तद् यद् अ॑छन्दो॒मम् ।
यच् छ॑न्दो॒मा भव॑न्ति॒ तेन॑ स॒त्त्रम् ।  
दे॒वता॑ ए॒व पृ॒ष्ठैर् अव॑ रुन्धते प॒शूञ् छ॑न्दो॒मैः ।  
ओजो॒ वा वी॒र्य॑म् पृ॒ष्ठानि॑, प॒शव॑श् छन्दो॒मा ।  
ओज॑स्य् ए॒व वी॒र्ये॑, प॒शुषु॒ +++(च)+++ प्रति॑ तिष्ठन्ति ।  

</details>
</div>  

पञ्चदशरा॒त्रो भ॑वति, पञ्चद॒शो वज्रः॑।  
वज्र॑मे॒व भ्रातृ॑व्येभ्य॒ᳶ प्र ह॑रन्ति ।

अ॒ति॒रा॒त्राव॒भितो॑ भवतः ।
इन्द्रि॒यस्य॒ परि॑गृहीत्यै ॥ [15]  
