+++
title = "१८ ब्रह्मोद्यम्"

+++

<details open><summary>विश्वास-प्रस्तुतिः</summary>

+++(अथ होतुः प्रश्नाः ब्रह्मणः प्रतिवचानानि।)+++  
</details>



## द्यव्य् अश्वावी

<details open><summary>विश्वास-प्रस्तुतिः</summary>

किꣵ स्वि॑द् आसीत् पू॒र्व-चि॑त्ति॒ᳶ+++(=ज्ञानम्)+++,  
किꣵ स्वि॑द् आसीद् बृ॒हद् वयः॑+++(=पक्षी)+++ ।  
किꣵ स्वि॑द् आसीत् पिशङ्गि॒ला+++(=नानावर्णा)+++ ,  
किꣵ स्वि॑दासीत् पिलिप्पि॒ला+++(=प्रीणयित्री)+++ ।
</details>



<details open><summary>विश्वास-प्रस्तुतिः</summary>

द्यौर् आ॑सीत् पू॒र्व-चि॑त्ति॒र् ,  
अश्व॑ आसीद् बृ॒हद् वयः॑ ।  
रात्रि॑र् आसीत् पिशङ्गि॒ला,  
ऽवि॑र् आसीत् पिलिप्पि॒ला ।  
</details>



### परिहाराः
- सूर्योऽश्वः, बृहद् वयोऽपि। अवतीत्य् अविः। आदित्यप्रभवा श्रीर्वा सा। 'श्रीर्वै पिलिप्पिला' इति च ब्राह्मणम्।
- If the horse (दधिक्रावा - say pegasus) was the big bird (sun), it might make nearby aviH (meSha) "pilappila" at sandhyA.

## सूर्यचन्द्राग्नि-भूमयः

<details open><summary>विश्वास-प्रस्तुतिः</summary>

कस् स्वि॑द् एका॒की च॑रति॒ ,  
क उ॑ स्विज् जायते॒ पुनः॑ ।  
किꣵ स्वि॑द् हि॒मस्य॑ भेष॒जङ् ,  
किꣵ स्वि॑द् आ॒वप॑नम् म॒हत् ।
</details>



<details open><summary>विश्वास-प्रस्तुतिः</summary>

सूर्य॑ एका॒की च॑रति ,  
च॒न्द्रमा॑ जायते॒ पुनः॑ ।  
अ॒ग्निर् हि॒मस्य॑ भेष॒जम् ,  
भूमि॑र् +++(ओषध्यादीनां)+++ आ॒वप॑नम् म॒हत् ।
</details>



<details open><summary>विश्वास-प्रस्तुतिः</summary>

पृ॒च्छामि॑ त्वा॒ पर॒मन्त॑म् पृथि॒व्याᳶ ,  
पृ॒च्छामि॑ त्वा॒ भुव॑नस्य॒ नाभि᳚म् ।  
पृ॒च्छामि॑ त्वा॒ वृष्णो॒ अश्व॑स्य॒ रेतᳶ॑ ,  
पृ॒च्छामि॑ वा॒चᳶ प॑र॒मव्ँ व्यो॑म ।
</details>


<details><summary>भट्टभास्कर-टीका</summary>

5एवं भूम्यन्तानि प्रश्नप्रतिवचनानि । अधुना भूमेरारभ्य प्रश्नाः क्रियन्ते - पृच्छामीत्याद्याः ॥ हे ब्रह्म त्वां पृच्छामि पृथिव्याः परमन्तं यत्र सर्वा पृथिवी समाप्ता । अथ तत्र प्रतिष्ठितां भुवनस्य नाभिं पृच्छामि यत्र प्रतिबद्धं सर्वं जीवति स नाभिः 'नहोभश्च' इतीङ्प्रत्ययः । हेतुं च पृच्छामि तस्य वृष्णो वर्षितुरश्वस्य व्यापकस्य किं रेतः यतस्सर्वं जायते । अथ तच्च पृच्छामि वाचो वेदात्मिकायाः ऋगादेः तस्य रेतसो विधात्र्याः किं परमं व्योम प्रकृष्टं रक्षास्थानं सर्गप्रतिसर्गनिबन्धनं व्योमेति । विपूर्वादवतेः मन्प्रत्ययः, 'ज्वरत्वरस्रिव्यविमवाम्' इत्यादिना ऊठि गुणः ॥
</details>

<details open><summary>विश्वास-प्रस्तुतिः</summary>

वेदि॑माहु॒ᳶ पर॒मन्त॑म् पृथि॒व्या ,  
य॒ज्ञमा॑हु॒र् भुव॑नस्य॒ नाभि᳚म् ।  
सोम॑माहु॒र् वृष्णो॒ अश्व॑स्य॒ रेतो॒ ,  
ब्रह्मै॒व वा॒चᳶ प॑र॒मव्ँ व्यो॑म ॥ [46]
</details>



<details><summary>भट्टभास्कर-टीका</summary>

6अथोत्तराणि वेदिमित्यादीनि ॥ पृथिव्याः परमन्तं वेदिमाहुः ब्रह्मवादिनः 'सा वा इयं सर्वैव वेदिः' इति च स्तूयते । तत्र निवर्त्यं यज्ञमाहुः भुवनस्य सर्वस्य भूतजातस्य नाभिः । तस्य वृष्णः अश्वस्य यज्ञस्य रेतः सोममाहुः सर्वस्य बीजं यागद्वारेण वृष्ट्याद्युत्पत्तिहेतुत्वात् । अश्वस्यैव वा वर्षितुः सोमो रेतः सर्वलोकजीवनोदकहेतुभूतसोमसाधनत्वात् । तत्फलं वाचः परमं व्योम ब्रह्मैव परमात्मैव प्राप्यत इति ॥
</details>

इति सप्तमे चतुर्थे अष्टादशोनुवाकः ॥  


