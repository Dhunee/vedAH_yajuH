+++
title = "०३ सनीहारः, दीक्षितकर्तृकदेवयजनस्वीकारः"

+++






















<details><summary>मूलम् (संयुक्तम्)</summary>

देवी॑रापो अपान्नपा॒द्य ऊ॒र्मिर्ह॑वि॒ष्य॑ इन्द्रि॒यावा᳚न्म॒दिन्त॑म॒स्तव्ँवो॒ माऽव॑क्रमिष॒मच्छि॑न्न॒न्तन्तु॑म्पृथि॒व्या अनु॑ गेषम्
</details>


<details><summary>मूलम् (संयुक्तम्)</summary>

भद्राद॒भि श्रेय॒ᳶ प्रेहि॒ बृह॒स्पति॑ᳶ पुरए॒ता ते॑ अ॒स्तु
</details>

<details open><summary>विश्वास-प्रस्तुतिः</summary>

भद्राद॒भि श्रेय॒ᳶ  प्रेहि॑  ।  
बृह॒स्पति॑ᳶ पुरए॒ता ते॑ अ॒स्तु ।
</details>

<details><summary>मूलम्</summary>

भद्राद॒भि श्रेय॒ᳶ  प्रेहि॑  ।  
बृह॒स्पति॑ᳶ पुरए॒ता ते॑ अ॒स्तु ।
</details>

<details><summary>भट्टभास्करटीका</summary>

18प्रयाणे कर्तव्ये प्रयाति - भद्रादिति विराजा गायत्र्या, वस्वेकपादत्वात् । अयं च मन्त्रस्सामर्थ्यान्नदीतरणमन्त्रात्पूर्वो द्रष्टव्यः ॥  
भद्रात्प्रशस्तादस्मात् स्थानात् श्रेयः प्रशस्यतरं स्थानं योगक्षेमोपपन्नमभिप्रेहि आभिमुख्येन गच्छ । अन्तरात्मानमाह समारूढं वाग्निम् ।   
किञ्च - बृहस्पतिः । 'तद्बृहतोः करपत्योः' इति सुट्, वनस्पत्यादित्वात् पूर्वोत्तरपदयोर्युगपत्प्रकृतिस्वरत्वम् । पुरएता अग्रगामी ते तव अस्तु । प्राप्तकाले लोट्, 'पुरोव्ययम्' इति गतित्वात् 'गतिकारकोपपदात्कृत्' इति कृदुत्तरपदप्रकृतिस्वरत्वम् । 'ब्रह्म वै देवानां बृहस्पतिस्तमेवान्वारभते' इत्यादि ब्राह्मणम् ॥
</details>



<details><summary>मूलम् (संयुक्तम्)</summary>

अ॒स्त्वथे॒मव॑ स्य॒ वर॒ आ पृ॑थि॒व्या आ॒रे
</details>

<details open><summary>विश्वास-प्रस्तुतिः</summary>

अथे॒मव॑स्य॒ वर॒ आ पृ॑थि॒व्याः । +++(संहितायां अव स्य इति पदद्वयं पठ्यते । व्याख्याने अवस्य इत्येकपदत्वेन व्याख्या कृता ।)+++
</details>

<details><summary>मूलम्</summary>

अथे॒मव॑स्य॒ वर॒ आ पृ॑थि॒व्याः । +++(संहितायां अव स्य इति पदद्वयं पठ्यते । व्याख्याने अवस्य इत्येकपदत्वेन व्याख्या कृता ।)+++
</details>

<details><summary>भट्टभास्करटीका</summary>

19देवयजनादर्वाग्यत्र वत्स्यन्भवति तदवस्यति - अथेति त्रिष्टुभैकपदया ॥ अत्रापि स्वात्मानमाह । अथेत्यानन्तर्ये । ईमिति खल्वर्थे । आ इत्युपसर्गस्य श्रुतेः योग्यं क्रियापदमध्याह्रियते । पृथिव्याः पृथिवीमात्रात् स्थानान्तरादागतस्त्वं यदि देवयजनादर्वाग्वस्तुमिच्छसि अथेदानीं खलु वरे उत्कृष्टेस्मिन्प्रदेशे अवस्य अवसितो भव । यद्वा - पृथिव्या उत्कृष्टेस्मिन्प्रदेशे आगतस्त्वमिदानीं अत्रैवावस्य ॥
</details>

<details open><summary>विश्वास-प्रस्तुतिः</summary>

आ॒रे शत्रू᳚न्कृणुहि॒ सर्व॑वीर । 
</details>

<details><summary>मूलम्</summary>

आ॒रे शत्रू᳚न्कृणुहि॒ सर्व॑वीर । 
</details>

<details><summary>भट्टभास्करटीका</summary>

20आदित्यमुद्यन्तमुपतिष्ठते - आर इति त्रिष्टुभैकपदया ॥ सर्वेप्यात्मीयाः पुरुषाः वीराः यस्य तादृशस्त्वम् । बहुव्रीहौ पूर्वपदप्रकृतिस्वरत्वम् । सर्वानस्मदीयान् शत्रून् आरे दूरे कृणुहि स्थापय । कृवि हिंसाकरणयोः, 'धिन्विकृण्व्योर च' इत्युप्रत्ययः, 'उतश्च प्रत्ययाच्छन्दो वा वचनम्' इति हेर्लुगभावः ॥
</details>



<details><summary>मूलम् (संयुक्तम्)</summary>

एदम॑गन्म देव॒यज॑नम्पृथि॒व्या विश्वे॑ दे॒वा यदजु॑षन्त॒ पूर्व॑ ऋख्सा॒माभ्या॒य्ँयजु॑षा स॒न्तर॑न्तो रा॒यस्पोषे॑ण॒ समि॒षा म॑देम ॥ [8]
</details>

<details open><summary>विश्वास-प्रस्तुतिः</summary>

एदम॑गन्म देव॒यज॑नम्पृथि॒व्या   
विश्वे॑ दे॒वा यदजु॑षन्त॒ पूर्वे॑ ।  
ऋ॒ख्सा॒माभ्याँ॒ य्यजु॑षा स॒न्तर॑न्तो  
रा॒यस्पोषे॑ण॒ समि॒षा म॑देम ॥ [8]
</details>

<details><summary>मूलम्</summary>

एदम॑गन्म देव॒यज॑नम्पृथि॒व्या   
विश्वे॑ दे॒वा यदजु॑षन्त॒ पूर्वे॑ ।  
ऋ॒ख्सा॒माभ्याँ॒ य्यजु॑षा स॒न्तर॑न्तो  
रा॒यस्पोषे॑ण॒ समि॒षा म॑देम ॥ [8]
</details>

<details><summary>भट्टभास्करटीका</summary>

21यत्र यक्ष्यमाणो भवति तदभिप्रेतं देवयजनमधितिष्ठति - एदमिति त्रिष्टुभा चतुष्पदया ॥ देवा इज्यन्ते अस्मिन्निति देवयजनम् । अधिकरणे ल्युट्, कृदुत्तरपदप्रकृतिस्वरत्वम् । ईदृशमिदं स्थानमगन्म अगन्महि आगता वयम् । गमेर्लुङि 'बहुळं छन्दसि' इति शपो लुक् । यद्वा - लुङि 'मन्त्रे घस' इत्यादिना च्लेर्लुक्, 'म्वोश्च' इति मकारस्य नकारः । कीदृशं? पृथिव्यास्सम्बन्धि । यद्वा - पृथिवीमात्रात् प्रदेशान्तरात् इदं देवयजनमागताः । 'उदात्तयणः' इति विभक्तेरुदात्तत्वम् ।   
पुनश्च विशेष्यते - विश्वे पूर्वे अस्मदीयाः पित्रादयो देवाः भूमिदेवाः यदजुषन्त यादृशमसेवन्त । आद्युदात्तत्वम् । अत्र चागता वयं ऋक्सामाभ्यां यजुषा सन्तरन्तः सम्यग्यागं निर्वर्तयन्तः । कृदुत्तरपदप्रकृतिस्वरत्वम् । अचतुरादिसूत्रेण ऋक्सामशब्दोच्प्रत्ययान्तो निपातितः । रायः धनस्य पोषेण पुष्ट्या इषा अन्नेन च सम्यङ्मदेम हृष्टा भवेम । मदी हर्षग्लपनयोरिति भौवादिक उदात्तेत्, 'षष्ठ्याः पतिपुत्र' इत्यादिना पोषे विसर्जनीयस्य सत्वम् । 'सावेकाचः' इतीषः परस्यास्तृतीयाया उदात्तत्वम् । 'ऋक्सामाभ्यां ह्येष यजुषा सन्तरति यो यजते' इति ब्राह्मणम् ॥

इति द्वितीये तृतीयोनुवाकः  
</details>
