+++
title = "१२ उत्तरवेदिनिर्माणम्"

+++



<details><summary>मूलम् (संयुक्तम्)</summary>

－यत्तेऽना॑धृष्ट॒न्नाम॑ य॒ज्ञिय॒न्तेन॒ त्वाऽऽद॒धेऽग्ने॑ अङ्गिरो॒ यो द्वि॒तीय॑स्यान्तृ॒तीय॑स्याम्पृथि॒व्यामस्यायु॑षा॒ नाम्नेहि॒ यत्तेऽना॑धृष्ट॒न्नाम॑ [22]य॒ज्ञिय॒न्तेन॒ त्वाऽऽद॑धे
</details>


<details><summary>मूलम्</summary>

यत्तेऽना॑धृष्ट॒न्नाम॑ य॒ज्ञिय॒न्तेन॒ त्वाऽऽद॑धे ।  
</details>

<details><summary>भट्टभास्करटीका</summary>

7-9उत्तरवेद्यां निवपति - यत्त इति ॥ हे अग्ने यत्ते तव अनाधृष्टमनभिभूतं केनचिदपि राक्षसादिना, यज्ञियं यज्ञार्हं यज्ञसम्पादनसमर्थं नाम नभ इत्येतत् । तेन त्वामादधे स्थापयामि । उत्तरवेद्यामाहवनीयधारणार्थं पुरीषात्मना त्वयैवायं धारयितुं शक्यते न हि त्वदन्यस्तद्धारयितुं समर्थः । तस्मादेतन्नाम बिभ्रदुत्तरवेद्यामात्मनो महिमानम् आहवनीयं धारयितुं सन्निहितो भूत्वा यज्ञं सम्पादयेति भावः ।  

एवं द्वितीयं तृतीयं च करोति ।    
विदेरग्निर्नभो नामेत्यादिकं सर्वत्रानुवर्तते ।    
</details>

<details open><summary>विश्वास-प्रस्तुतिः</summary>

[ वि॒देर॒ग्निर्नभो॒ नाम] अग्ने॑ अङ्गिरो॒ यो द्वि॒तीय॑स्यां  [ पृथि॒व्यामस्यायु॑षा॒ नाम्नेहि॑ । यत्तेऽना॑धृष्ट॒न्नाम॑ य॒ज्ञिय॒न्तेन॒ त्वाऽऽद॑धे । ]
</details>

<details><summary>मूलम्</summary>

[ वि॒देर॒ग्निर्नभो॒ नाम] अग्ने॑ अङ्गिरो॒ यो द्वि॒तीय॑स्यां  [ पृथि॒व्यामस्यायु॑षा॒ नाम्नेहि॑ । यत्तेऽना॑धृष्ट॒न्नाम॑ य॒ज्ञिय॒न्तेन॒ त्वाऽऽद॑धे । ]
</details>

<details><summary>भट्टभास्करटीका</summary>

अयं तु विशेषः, द्वितीयपर्याये 'अग्ने अङ्गिरो यो द्वितीयस्यां पृथिव्यामसि' इति भवति । द्वितीया पृथिवी अन्तरिक्षम् ।  
</details>

<details open><summary>विश्वास-प्रस्तुतिः</summary>

[ वि॒देर॒ग्निर्नभो॒ नाम अग्ने॑ अङ्गिरो॒ ] यस्तृ॒तीय॑स्याम् पृथि॒व्यामस्यायु॑षा॒ नाम्नेहि॑ । यत्तेऽना॑धृष्ट॒न्नाम॑ य॒ज्ञिय॒न्तेन॒ त्वाऽऽद॑धे ।
</details>

<details><summary>मूलम्</summary>

[ वि॒देर॒ग्निर्नभो॒ नाम अग्ने॑ अङ्गिरो॒ ] यस्तृ॒तीय॑स्याम् पृथि॒व्यामस्यायु॑षा॒ नाम्नेहि॑ । यत्तेऽना॑धृष्ट॒न्नाम॑ य॒ज्ञिय॒न्तेन॒ त्वाऽऽद॑धे ।
</details>

<details><summary>भट्टभास्करटीका</summary>

तृतीये तु, 'अग्ने अङ्गिरो यस्तृतीयस्यां पृथिव्यामसि' इति । तृतीया पृथिवी द्युलोकः पृथुत्वात्पृथिवी । समानमन्यत् । 'विदेरग्निर्नभो नामाग्ने अङ्गिर इति त्रिर्हरति' इति ब्राह्मणम् ॥
</details>



<details><summary>मूलम् (संयुक्तम्)</summary>

सि॒ꣳ॒हीर॑सि महि॒षीर॑सि
</details>

<details open><summary>विश्वास-प्रस्तुतिः</summary>

सि॒ꣳ॒हीर॑सि ।
</details>

<details><summary>मूलम्</summary>

सि॒ꣳ॒हीर॑सि ।
</details>

<details><summary>भट्टभास्करटीका</summary>

10पुरीषं सम्प्रयौति - सिंहीरिति ॥ हे उत्तरवेदे सिंहीरसि सहनात्सिंही शत्रूणामभिभवित्रीति । हिनस्तेर्वाद्यन्तविपर्ययः । सिंहीरूपं कृत्वा वा सिंही । ब्राह्मणं च भवति - 'तेभ्य उत्तरवेदिस्सिंहीरूपं कृत्वा' इत्यादि । व्यत्ययेन 'हल्ङ्याभ्यः' इति सुलोपो न प्रवर्तते ।
</details>

<details open><summary>विश्वास-प्रस्तुतिः</summary>

महि॒षीर॑सि ।
</details>

<details><summary>मूलम्</summary>

महि॒षीर॑सि ।
</details>

<details><summary>भट्टभास्करटीका</summary>

किञ्च - महिषीरसि महती महनीया वा । 'अविमह्योष्टिषच्' । महति वा यागे सीदतीति महिषी । पृषोदरादिः, पूर्ववत्सुलोपाभावः । यस्मादीदृशी त्वमसि, तस्मात्त्रिलोकाग्निभिः पुरीषरूपैस्त्वां सम्प्रयौमीति ॥
</details>

<details open><summary>विश्वास-प्रस्तुतिः</summary>

उरु प्र॑थस्वो॒रु ते॑ य॒ज्ञप॑तिᳶ प्रथताम् ।
</details>

<details><summary>मूलम्</summary>

उरु प्र॑थस्वो॒रु ते॑ य॒ज्ञप॑तिᳶ प्रथताम् ।
</details>

<details><summary>भट्टभास्करटीका</summary>

11प्रथयति - उर्वीति ॥ व्याख्यातम् ॥

  -  [ प्रथयति - उर्विति ॥ उरु यथा भवति तथा प्रथस्व । यज्ञपतिः यजमानः अनेन तवोरुप्रथनेन उरु प्रथतां पश्वादिभिः । 'पत्यावैश्वर्ये' (पा.सू. 6.2.18) इति  पूर्वपदप्रकृतिस्वरत्वम् ॥]
</details>

<details open><summary>विश्वास-प्रस्तुतिः</summary>

ध्रुवाऽसि॑ ।
</details>

<details><summary>मूलम्</summary>

ध्रुवाऽसि॑ ।
</details>

<details><summary>भट्टभास्करटीका</summary>

12स्फ्येन दृढीकरोति - ध्रुवाऽसीति ॥ ध्रुवा निश्चलासि भवेत्यर्थः । लेटि लोपाभावे रूपम् ॥
</details>

<details open><summary>विश्वास-प्रस्तुतिः</summary>

दे॒वेभ्य॑श्शुन्धस्व ।
</details>

<details><summary>मूलम्</summary>

दे॒वेभ्य॑श्शुन्धस्व ।
</details>

<details><summary>भट्टभास्करटीका</summary>

13अद्भिरवोक्षति - देवेभ्य इति ॥ देवार्थं शुन्धस्व शुद्धा भव । शुन्ध शौचकर्मणि, चुरादिराधृषीयः ॥
</details>

<details open><summary>विश्वास-प्रस्तुतिः</summary>

दे॒वेभ्य॑श्शुम्भस्व ।
</details>

<details><summary>मूलम्</summary>

दे॒वेभ्य॑श्शुम्भस्व ।
</details>

<details><summary>भट्टभास्करटीका</summary>

14सिकताभिरनुप्रकिरति - देवेभ्य इति ॥ देवार्थं शुम्भस्व शोभस्व उज्ज्वला भव । शुभ शुम्भ शोभनार्थे ॥
</details>

<details open><summary>विश्वास-प्रस्तुतिः</summary>

इन्द्रघो॒षस्त्वा॒ वसु॑भिᳶ पु॒रस्ता᳚त्पातु ।
</details>

<details><summary>मूलम्</summary>

इन्द्रघो॒षस्त्वा॒ वसु॑भिᳶ पु॒रस्ता᳚त्पातु ।
</details>

<details><summary>भट्टभास्करटीका</summary>

15उत्तरवेदेः प्राग्भागं प्रोक्षति - इन्द्रघोष इति ॥ इन्द्रस्य घोष इन्द्रघोषः स्तनयित्नुः स वसुभिस्सह त्वां पुरस्तात्पूर्वस्यां दिशि पातु रक्षतु । अनेन प्रोक्षणेन हे उत्तरवेदे त्वदीयं पूर्वभागं पातु ॥
</details>

<details open><summary>विश्वास-प्रस्तुतिः</summary>

मनो॑जवास्त्वा पि॒तृभि॑र्दख्षिण॒तᳶ पा॑तु ।
</details>

<details><summary>मूलम्</summary>

मनो॑जवास्त्वा पि॒तृभि॑र्दख्षिण॒तᳶ पा॑तु ।
</details>

<details><summary>भट्टभास्करटीका</summary>

16दक्षिणभागं प्रोक्षति- मनोजवा इति ॥ मनसो जव इव जवो वेगो यस्य स मनोजवाः यमः । तस्य हि मनस इव जवो भवति । जवतेरसुनि जवः । स पितृभिस्सह त्वां दक्षिणतः पातु त्वदीयं दक्षिणभागं पातु ॥
</details>

<details open><summary>विश्वास-प्रस्तुतिः</summary>

प्रचे॑तास्त्वा रु॒द्रैᳶ प॒श्वात्पा॑तु ।
</details>

<details><summary>मूलम्</summary>

प्रचे॑तास्त्वा रु॒द्रैᳶ प॒श्वात्पा॑तु ।
</details>

<details><summary>भट्टभास्करटीका</summary>

17पश्चिमभागं प्रोक्षति - प्रचेता इति ॥ प्रकृष्टचेताः प्रकृष्टविज्ञानो वरुणः । स रुद्रैस्सह त्वां पश्चात्पातु पश्चाद्भागं पातु ॥
</details>

<details open><summary>विश्वास-प्रस्तुतिः</summary>

वि॒श्वक॑र्मा त्वाऽऽदि॒त्यैरु॑त्तर॒तᳶ पा॑तु ।
</details>

<details><summary>मूलम्</summary>

वि॒श्वक॑र्मा त्वाऽऽदि॒त्यैरु॑त्तर॒तᳶ पा॑तु ।
</details>

<details><summary>भट्टभास्करटीका</summary>

18उत्तरभागं प्रोक्षति - विश्वकर्मेति ॥ विश्वानि कर्माण्यस्मिन्निति विश्वकर्मा त्वष्टा, लोकपालाधिकाराद्वैश्रवणो वा । 'बहुव्रीहौ विश्वं संज्ञायाम्' इति पूर्वपदान्तोदात्तत्वम् । स आदित्यैस्सह त्वामुत्तरतः पातु तवोत्तरभागं पातु । 'असुरा वज्रमुद्यत्य देवानभ्यायन्त' इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

सि॒ꣳ॒हीर॑सि सपत्नसा॒ही स्वाहा॑ ।
</details>

<details><summary>मूलम्</summary>

सि॒ꣳ॒हीर॑सि सपत्नसा॒ही स्वाहा॑ ।
</details>

<details><summary>भट्टभास्करटीका</summary>

19उत्तरवेदिमक्ष्णया व्याघारयति - सिंहीरिति पञ्चभिः ॥
तत्र दक्षिणेंसे सिंहीस्त्वमसि । सपत्नसाही सपत्नानां शत्रूणामभिभवित्री । स्वाहा सुहुतं तवेदमस्तु ॥
</details>

<details open><summary>विश्वास-प्रस्तुतिः</summary>

सि॒ꣳ॒हीर॑सि सुप्रजा॒वनि॒स्स्वाहा॑ ।
</details>

<details><summary>मूलम्</summary>

सि॒ꣳ॒हीर॑सि सुप्रजा॒वनि॒स्स्वाहा॑ ।
</details>

<details><summary>भट्टभास्करटीका</summary>

20उत्तरस्यां श्रोण्यां - सिंहीस्त्वमसि सुप्रजावनिः शोभनानामपत्यानां सम्भक्त्री त्वमसि । 'छन्दसि वनसन' इतीन् ॥
</details>



<details><summary>मूलम् (संयुक्तम्)</summary>

सि॒ꣳ॒हीः [23]अ॒सि॒ रा॒य॒स्पो॒ष॒वनि॒स्स्वाहा॑ ।
</details>

<details open><summary>विश्वास-प्रस्तुतिः</summary>

सि॒ꣳ॒हीर॑सि रायस्पोष॒वनि॒स्स्वाहा॑ ।
</details>

<details><summary>मूलम्</summary>

सि॒ꣳ॒हीर॑सि रायस्पोष॒वनि॒स्स्वाहा॑ ।
</details>

<details><summary>भट्टभास्करटीका</summary>

21दक्षिणस्यां श्रोण्यां - सिंहीस्त्वमसि रायस्पोषस्य धनपुष्टेस्सम्भक्त्री । छान्दसष्षष्ठ्या अलुक् । 'षष्ठ्याः पतिपुत्र' इति सत्वम् ॥
</details>

<details open><summary>विश्वास-प्रस्तुतिः</summary>

सि॒ꣳ॒हीर॑स्यादित्य॒वनि॒स्स्वाहा॑ ।
</details>

<details><summary>मूलम्</summary>

सि॒ꣳ॒हीर॑स्यादित्य॒वनि॒स्स्वाहा॑ ।
</details>

<details><summary>भट्टभास्करटीका</summary>

22उत्तरेंसे - सिंहीस्त्वमसि आदित्यवनिः अदितिपुत्राणां सम्भक्त्री ॥
</details>



<details><summary>मूलम् (संयुक्तम्)</summary>

सि॒ꣳ॒हीर॒स्या व॑ह दे॒वान्दे॑वय॒ते यज॑मानाय॒ स्वाहा॑
</details>

<details open><summary>विश्वास-प्रस्तुतिः</summary>

सि॒ꣳ॒हीर॑सि ।  
आ व॑ह दे॒वान् , देवय॒ते यज॑मानाय॒ स्वाहा॑ ।
</details>

<details><summary>मूलम्</summary>

सि॒ꣳ॒हीर॑सि ।  
आ व॑ह दे॒वान् , देवय॒ते यज॑मानाय॒ स्वाहा॑ ।
</details>

<details><summary>भट्टभास्करटीका</summary>

23मध्ये - सिंहीस्त्वमसि, सा त्वमावह देवान्, यजमानाय यजमानार्थम् । कीदृशाय? देवयते देवान् कामयमानाय । देवानात्मन इच्छतीति क्यच् । 'न छन्दस्यपुत्रस्य' इतित्वाभावो दीर्घश्च निषिध्यते । 'शतुरनुमः' इति चतुर्थ्या उदात्तत्वम् । 'सोत्तरवेदिरब्रवीत्' इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

भू॒तेभ्य॑स्त्वा ।
</details>

<details><summary>मूलम्</summary>

भू॒तेभ्य॑स्त्वा ।
</details>

<details><summary>भट्टभास्करटीका</summary>

24स्रुचमुद्गृह्णाति - भूतेभ्य इति ॥ सर्वभूतार्थं त्वामुद्गृह्णामि । यागसाधनद्वारेण सर्वभूतार्थतोद्ग्रहणस्य । 'य एव देवा भूताः' इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

वि॒श्वायु॑रसि पृथि॒वीन्दृꣳ॑ह ।
</details>

<details><summary>मूलम्</summary>

वि॒श्वायु॑रसि पृथि॒वीन्दृꣳ॑ह ।
</details>

<details><summary>भट्टभास्करटीका</summary>

25पौतुद्रवान् परिधीन् परिदधाति - 'अग्नेस्त्रयो ज्यायांसो भ्रातर असन्' इत्यादि ब्राह्मणम् । तत्र मध्यमं परिदधाति - विश्वायुरिति ॥ विश्वमायुर्जीवनमन्नं वा अस्मिन्निति यागसाधन द्वारेण तादृशोसि, स त्वं पृथिवीं दृंह दृढमग्निधारणसमर्थां कुरु ॥
</details>



<details><summary>मूलम् (संयुक्तम्)</summary>

ध्रुव॒ख्षिद॑स्य॒न्तरि॑ख्षन्दृꣳह 
</details>

<details open><summary>विश्वास-प्रस्तुतिः</summary>

ध्रुव॒ख्षिद॑सि ।  
अ॒न्तरि॑ख्षन्दृꣳह ।
</details>

<details><summary>मूलम्</summary>

ध्रुव॒ख्षिद॑सि ।  
अ॒न्तरि॑ख्षन्दृꣳह ।
</details>

<details><summary>भट्टभास्करटीका</summary>

26दक्षिणं परिदधाति - ध्रुवक्षिदिति ॥ ध्रुवे निश्चलेन्तरिक्षे क्षियतीति ध्रुवक्षित् तादृशोसि । स त्वमन्तरिक्षे वसन् अन्तरिक्षं दृंह ॥
</details>



<details><summary>मूलम् (संयुक्तम्)</summary>

अच्युत॒ख्षिद॑सि॒ दिव॑न्दृꣳह। 
</details>

<details open><summary>विश्वास-प्रस्तुतिः</summary>

अच्युत॒ख्षिद॑सि ।  
दिव॑न्दृꣳह।
</details>

<details><summary>मूलम्</summary>

अच्युत॒ख्षिद॑सि ।  
दिव॑न्दृꣳह।
</details>

<details><summary>भट्टभास्करटीका</summary>

27उत्तरं परिदधाति - अच्युतक्षिदिति । अच्युतेऽविनष्टे दिवि क्षियतीत्यच्युतक्षित् । स त्वं दिवं दृंह ॥
</details>



<details><summary>मूलम् (संयुक्तम्)</summary>

अग्नेर्भस्मा᳚स्य॒ग्नेᳶ पुरी॑षमसि ॥ [24]
</details>

<details open><summary>विश्वास-प्रस्तुतिः</summary>

अग्नेर्भस्मा᳚सि ।  
अ॒ग्नेᳶ पुरी॑षमसि ॥
</details>

<details><summary>मूलम्</summary>

अग्नेर्भस्मा᳚सि ।  
अ॒ग्नेᳶ पुरी॑षमसि ॥
</details>

<details><summary>भट्टभास्करटीका</summary>

28सम्भारान्निवपति - अग्नेरिति ॥ अग्नेर्भस्म दीप्तिसाधनं  त्वमसि । भस भर्त्सनदीप्त्योः ।   
अग्नेः पुरीषं पूरणं प्रीणनं वा त्वमसि । तस्मादग्निं भासय पूरय प्रीणय वा । 'यदेतान्सम्भारान्सम्भरति' इति ब्राह्मणम् ॥

इति द्वितीये द्वादशोनुवाकः  
</details>
