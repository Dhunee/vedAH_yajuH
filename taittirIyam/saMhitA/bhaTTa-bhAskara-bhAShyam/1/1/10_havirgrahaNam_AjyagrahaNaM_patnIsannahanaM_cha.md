+++
title = "१० हविर्ग्रहणम् , आज्यग्रहणं, पत्नीसन्नहनं च"

+++

<details open><summary>विश्वास-प्रस्तुतिः</summary>

अग्नेर्व॒स्तेजि॑ष्ठेन॒ तेज॑सा॒ निष्ट॑पामि ।  
</details>

<details><summary>मूलम्</summary>

अग्नेर्व॒स्तेजि॑ष्ठेन॒ तेज॑सा॒ निष्ट॑पामि ।  
</details>

<details><summary>भट्टभास्करटीका</summary>

तेजिष्ठेन तेजितृतमेन तीक्ष्णतमेनाग्नेस्तेजसा वो युष्मान् निष्टपामि निष्कृष्य दोषेभ्यस्तपामि । 'निसस्तपतावनासेवने' (पा.सू. 8.3.102) इति षत्वम् । तेजितृशब्दात् 'तुश्छन्दसि' (पा.सू. 5.3.59) इतीष्ठनि 'तुरिष्ठेमेयस्सु' (पा.सू. 6.4.154) इति तृशब्दलोपः ॥
</details>



<details><summary>मूलम् (संयुक्तम्)</summary>

गोष्ठम्मा निर्मृ॑ख्षव्ँ वा॒जिन॑न्त्वा सपत्नसा॒हꣳ सम्मा᳚र्ज्मि 
</details>

<details open><summary>विश्वास-प्रस्तुतिः</summary>

गो॒ष्ठम्मा निर्मृ॑ख्षम्  ।  
वा॒जिन॑न्त्वा सपत्नसा॒हꣳ सम्मा᳚र्ज्मि ।  
</details>

<details><summary>मूलम्</summary>

गो॒ष्ठम्मा निर्मृ॑ख्षम्  ।  
वा॒जिन॑न्त्वा सपत्नसा॒हꣳ सम्मा᳚र्ज्मि ।  
</details>

<details><summary>भट्टभास्करटीका</summary>

2स्रुवं सम्मार्ष्टि - गोष्ठमिति ॥ गावस्तिष्ठन्ति यत्र स गोष्ठो देशः । 'घञर्थे कविधानम्' (पा.सू. 3.3.58 वा 4) इति कः, थाथादिसूत्रेण (पा.सू. 6.2.144) अन्तोदात्तत्वम् । 'अम्बाम्ब' (पा.सू. 8.3.97) इत्यादिना षत्वम् । यस्मादहं गवां स्थानं मा निर्मृक्षम् मा विनीनशं इति प्रार्थयसे, तस्माद्वाजिनमन्नवन्तं अन्नसाधनभूतं सपत्नसाहं सपत्नानां शत्रूणां अभिभवितारं त्वां सम्मार्ज्मि शोधयामि । स्रुवादिसम्मार्गाभावे यागाभावेन वृष्ट्यभावाद्गवादयो विनश्येयुरिति भावः । निर्मृक्षमिति मृशतेर्लुङि 'शल इगुपधादनिटः क्स' (पा.सू. 3.1.45) इति च्लेः क्सादेशः । सपत्नसाहमिति कर्मण्यणन्तोन्तोदात्तः ॥
</details>



<details><summary>मूलम् (संयुक्तम्)</summary>

वाच॑म्प्रा॒णञ्चख्षु॒श्श्रोत्र॑म्प्र॒जाय्ँ योनि॒म्मा निर्मृ॑ख्षव्ँ वा॒जिनी᳚न्त्वा सपत्नसा॒हीꣳ सम्मा᳚र्ज्मि 
</details>

<details open><summary>विश्वास-प्रस्तुतिः</summary>

वाच॑म् [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।  
प्रा॒णम् [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।
</details>

<details><summary>मूलम्</summary>

वाच॑म् [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।  
प्रा॒णम् [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।
</details>

<details><summary>भट्टभास्करटीका</summary>

3जुहूं सम्मार्ष्टि - वाचमिति ॥ अत्र मा निर्मृक्षमित्यादि वक्ष्यमाणमनुषज्यते । थाथादिस्वरेण (पा.सू. 6.2.144) प्राणशब्दोन्तोदात्तः ॥
</details>

<details open><summary>विश्वास-प्रस्तुतिः</summary>

चख्षुः॑  [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।  
श्रोत्र॑म्  [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।  
</details>

<details><summary>मूलम्</summary>

चख्षुः॑  [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।  
श्रोत्र॑म्  [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।  
</details>

<details><summary>भट्टभास्करटीका</summary>

4उपभृतं सम्मार्ष्टि - चक्षुरिति ॥ पूर्ववद्वक्ष्यमाणस्यानुषङ्गः ॥
</details>

<details open><summary>विश्वास-प्रस्तुतिः</summary>

प्र॒जाम् [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।  
योनि॒म् [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।    
</details>

<details><summary>मूलम्</summary>

प्र॒जाम् [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।  
योनि॒म् [ मा निर्मृ॑ख्षम् । वा॒जिन॑न्त्वा सपत्नसा॒हꣳ सम्मा᳚र्ज्मि ]।    
</details>

<details><summary>भट्टभास्करटीका</summary>

5ध्रुवां सम्मार्ष्टि - प्रजामिति ॥ सपत्नसाहीमिति उदात्तनिवृत्तिस्वरेण (पा.सू. 6.1.161) ङीप उदात्तत्वम् ॥
</details>

<details open><summary>विश्वास-प्रस्तुतिः</summary>

आ॒शासा॑ना सौमन॒सम्प्र॒जाꣳ सौभा᳚ग्यन्त॒नूम् ।    
अ॒ग्नेरनु॑व्रता भू॒त्वा सन्न॑ह्ये सुकृ॒ताय॒ कम् ॥  
</details>

<details><summary>मूलम्</summary>

आ॒शासा॑ना सौमन॒सम्प्र॒जाꣳ सौभा᳚ग्यन्त॒नूम् ।    
अ॒ग्नेरनु॑व्रता भू॒त्वा सन्न॑ह्ये सुकृ॒ताय॒ कम् ॥  
</details>

<details><summary>भट्टभास्करटीका</summary>

6पत्नीं योक्त्रेण सन्नह्यति - आशासानेति चतुष्पदयानुष्टुभा ॥  
सन्नह्ये इत्युत्तमपुरुषश्रवणात्पत्नी मन्त्रं ब्रवीति । आशासाना प्रार्थयमाना । अनुदात्तेत्त्वात् लसार्वधातुकानुदात्तत्वम् (पा.सू. 6.1.186), कृदुत्तरपदप्रकृतिस्वरत्वम् (पा.सू. 6.2.139) । किं? सौमनसं शोभनं मनस्सौमनसम् । 'प्रज्ञादिभ्यश्च' (पा.सू. 5.4.38) इति मनश्शब्दात्स्वार्थे विधीयमानोण्प्रत्ययस्तदन्तादपि भवति, छन्दसि दृष्टानुविधानात् (पा.सू. 1.1.6 वा 1) । प्रजामपत्यं (पुत्रादिकाम्) । कृदुत्तरपदप्रकृतिस्वरत्वम् (पा.सू. 6.2.139) । सौभाग्यं भर्तुरिष्टत्वम् । 'सुभग मन्त्रे' (पा.सू. 5.1.129 उद्गात्रादिगणे गणसूत्रम्) इति विधीयमानस्यौद्गात्रादिलक्षणस्याञोऽभावे ष्यञेव क्रियते । ञित्त्वादाद्युदात्तत्वम्, 'हृद्भगसिन्ध्वन्ते पूर्वपदस्य च' (पा.सू. 7.3.19) इत्युभयपदवृद्धिः । तनूं शरीरम् अविनाशाम् । 'कृषिचमितनि' (उ.सू. 84) इत्यादिना ऊप्रत्ययः । अग्नेः परिचरणलक्षणानि यानि व्रतानि तैरनुगता अनुव्रता । 'अवादयः क्रुष्टाद्यर्थे तृतीयया' (पा.भा. 2.2.18 वा 4) इति तत्पुरुषः । 'तत्पुरुषे तुल्यार्थ' (पा.सू. 6.2.2) इत्यादिनाऽव्ययपूर्वपदप्रकृतिस्वरत्वम् । सुकृताय शोभनाय कर्मणे सन्नह्ये बध्ये । शोभनं कर्म सुकृतम् । भावे निष्ठा । 'सूपमानात् क्तः' (पा.सू. 6.2.145) इत्युत्तरपदान्तोदात्तत्वम् । कं सुखं यथा भवति तथा बध्ये । कर्मणि लकारः । यद्वा - कमात्मानं संनह्ये बध्नामि । नह्यतिः स्वरितेत् । 'एतद्वै पत्नियै व्रतोपनयनम्' (तै.ब्रा. 3.3.3) इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

सु॒प्र॒जस॑स्त्वा व॒यꣳ सु॒पत्नी॒रुप॑ [16] से॒दि॒म॒ ।  
अग्ने॑ सपत्न॒दम्भ॑न॒मद॑ब्धासो॒ अदा॑᳚भ्यम् ॥  
</details>

<details><summary>मूलम्</summary>

सु॒प्र॒जस॑स्त्वा व॒यꣳ सु॒पत्नी॒रुप॑ [16] से॒दि॒म॒ ।  
अग्ने॑ सपत्न॒दम्भ॑न॒मद॑ब्धासो॒ अदा॑᳚भ्यम् ॥  
</details>

<details><summary>भट्टभास्करटीका</summary>

7पत्नी गार्हपत्यमुपसीदति - सुप्रजस इति चतुष्पदयानुष्टुभा ॥   
सुप्रजसः शोभनापत्याः । 'नित्यमसिच्प्रजामेधयोः' (पा.सू. 5.4.122) इति समासान्तः । सुपत्नीः सुपत्न्यः । 'वा छन्दसि' (पा.सू. 6.1.106) इति पूर्वसवर्णदीर्घः, शोभनः पतिर्यासामिति बहुव्रीहौ 'विभाषा सपूर्वस्य' (पा.सू. 4.1.34) इति नकारोन्तादेशः, 'ऋन्नेभ्यो ङीप्', (पा.सू. 4.1.5) 'आद्युदात्तं द्व्यच्छन्दसि' (पा.सू. 6.2.119) इत्युत्तरपदाद्युदात्तत्वम् पतिशब्दस्याद्युदात्तत्वात् । ईदृश्यो वयं हे अग्ने त्वामुपसेदिम उपसीदामः । 'छन्दसि लुङ्लङ्लिटः' (पा.सू. 3.4.6) इति वर्तमाने लिङ् ।  
कीदृशं - सपत्नदम्भनं शत्रूणां विनाशसाधनम् । करणे ल्युटि, कृदुत्तरपदप्रकृतिस्वरत्वम् (पा.सू. 6.2.139) । यस्मादीदृशस्त्वं तस्मात् त्वामुपसीदामः । अदब्धासः त्वत्प्रसादेन केनाप्यहिंसिताः । 'आज्जसेरसुक्' (पा.सू. 7.1.50) । अदाभ्यं केनचिदप्यनभिभवनीयं त्वाम् । दभिः प्रकृत्यन्तरमस्तीति केचिदाहुः । 'दभेश्चेति वक्तव्यम्' (पा.सू. 3.1.124 वा 3) इति ण्यत्, उभयत्राप्यव्ययपूर्वपदप्रकृतिस्वरत्वम् (पा.सू. 6.2.139) ॥
</details>

<details open><summary>विश्वास-प्रस्तुतिः</summary>

इ॒मव्ँ विष्या॑मि॒ वरु॑णस्य॒ पाश॒य्ँयमब॑ध्नीत सवि॒ता सु॒केतः॑ ।   
धा॒तुश्च॒ योनौ॑ सुकृ॒तस्य॑ लो॒के स्यो॒नम्मे॑ स॒ह पत्या॑ करोमि ॥   
</details>

<details><summary>मूलम्</summary>

इ॒मव्ँ विष्या॑मि॒ वरु॑णस्य॒ पाश॒य्ँयमब॑ध्नीत सवि॒ता सु॒केतः॑ ।   
धा॒तुश्च॒ योनौ॑ सुकृ॒तस्य॑ लो॒के स्यो॒नम्मे॑ स॒ह पत्या॑ करोमि ॥   
</details>

<details><summary>भट्टभास्करटीका</summary>

8योक्त्रं पत्नी विमुञ्चति - इममिति त्रिष्टुभा चतुष्पदया ॥
सन्नहनप्रसङ्गादिहाम्नातोप्ययं मन्त्रः सामर्थ्यादुत्कृष्यते । वृणोति छादयतीति वरुणं वस्त्रम् । 'कृवृतृदारिभ्य उनन्' (उ.सू. 340) इत्युनन्प्रत्ययः । तस्य धारणहेतुर्यः पाशस्तमिमं योक्त्रं विष्यामि प्रमुञ्चामि । षोऽन्तकर्मणि, 'उपसर्गात्सुनोति' (पा.सू. 8.3.65) इत्यादिना षत्वम् । कीदृशं पाशं? - सविता सर्वस्य प्रेरकः यमबध्नीत बद्धवान् । बध्नाते(र्व्यत्ययेना)रात्मनेपदम् (पा.सू. 3.1.85) । सुकेतः सुज्ञानः । कित ज्ञाने, घञ्, 'आद्युदात्तं द्व्यच्छन्दसि' (पा.सू. 6.2.119) इत्युत्तरपदाद्युदात्तत्वम् । यद्वा - अनेन योक्त्रविमोकेन मम वरुणपाशं तमोरूपं ईश्वरेण बद्धं विमुञ्चामि ।  
 किञ्च - धातुः प्रजापतेरपि योनौ स्थाने सुकृतस्य लोके शोभनकर्मसम्बन्धिनि लोके पत्या सह मे स्योनं सुखं करोमि, योक्त्रविमोकेन सम्यग्यज्ञनिष्पत्तेः । सुकृतशब्दोऽन्तोदात्तस्वरः ॥
</details>

<details open><summary>विश्वास-प्रस्तुतिः</summary>

समायु॑षा॒ सम्प्र॒जया॒ सम॑ग्ने॒ वर्च॑सा॒ पुनः॑ ।  
सम्पत्नी॒ पत्या॒ऽहङ्ग॑च्छे॒ समा॒त्मा त॒नुवा॒ मम॑ ॥
</details>

<details><summary>मूलम्</summary>

समायु॑षा॒ सम्प्र॒जया॒ सम॑ग्ने॒ वर्च॑सा॒ पुनः॑ ।  
सम्पत्नी॒ पत्या॒ऽहङ्ग॑च्छे॒ समा॒त्मा त॒नुवा॒ मम॑ ॥
</details>

<details><summary>भट्टभास्करटीका</summary>

9सयोक्त्रेऽञ्जलौ उदपात्र आनीयमाने पत्नी गार्हपत्यमुपतिष्ठते - समिति चतुष्पदयानुष्टुभा ॥
हे अग्ने गार्हपत्य, यदिदमुदपात्रेण योक्त्रं संगच्छते, तेनाहमायुषा तावत्संगच्छे संगता भूयासं । 'आशंसायां भूतवच्च' (पा.सू. 3.3.132) इति लट्, 'समो गमृच्छिभ्याम्' (पा.सू. 1.3.29) इत्यात्मनेपदम् । किञ्च - प्रजया अपत्येन वर्चसा बलेन च संगच्छे । पुनः उपर्युपरि ।  
किञ्च - अहं पत्नी भूत्वा पत्या सह संगच्छे न वियोक्ष्ये ।  
किञ्च - ममात्मा क्षेत्रज्ञस्तनुवा अविकलेन्द्रियेण शरीरेण संगच्च्छताम् । अनेन कर्मणा एतत्सर्वं ममास्त्विति । तनुवेति 'तन्वादीनां छन्दसि बहुळम्' (पा.सू. 6.4.77 वा 1) इत्युवङादेशः । ममेति 'युष्मदस्मदोर्ङसि' (पा.सू. 6.1.211) इत्याद्युदात्तत्वम् ॥
</details>



<details><summary>मूलम् (संयुक्तम्)</summary>

म॒ही॒नाम्पयो॒ऽस्योष॑धीना॒ꣳ॒ रस॒स्तस्य॒ तेऽख्षी॑यमाणस्य॒ निः [17]व॒पा॒मि 
</details>

<details open><summary>विश्वास-प्रस्तुतिः</summary>

म॒ही॒नाम्पयो॑ऽसि  ।
</details>

<details><summary>मूलम्</summary>

म॒ही॒नाम्पयो॑ऽसि  ।
</details>

<details><summary>भट्टभास्करटीका</summary>

10आज्यं निर्वपति - महीनामिति ॥ महीनां गवां पयोसि । पयसो घृतात्मना परिणतत्वात् कारणरूपेण घृतं व्यपदिश्यते । भवति हि विकारे प्रकृतिशब्दः, यथा 'शालीन् भुङ्क्ते' (पाभा 4.3.155 वा 2) इति ओदने शालिशब्दः । 'ङ्याश्छन्दसि बहुलम्' (पा.सू. 6.1.178) इति नामुदात्तः ।   
</details>

<details open><summary>विश्वास-प्रस्तुतिः</summary>

ओष॑धीना॒ꣳ॒ रसः॑ +++(असि)+++ ।  
तस्य॑ तेऽख्षी॑यमाणस्य॒ निर्व॑पामि  ।
</details>

<details><summary>मूलम्</summary>

ओष॑धीना॒ꣳ॒ रसः॑ +++(असि)+++ ।  
तस्य॑ तेऽख्षी॑यमाणस्य॒ निर्व॑पामि  ।
</details>

<details><summary>भट्टभास्करटीका</summary>

किञ्च - ओषधीनां रसोसि रसभूतमसि, भक्षिततृणादिपरिणामत्वात्तस्य । दासीभारादित्वात् (पा.सू. 6.2.42) ओषधिशब्दस्य पूर्वपदप्रकृतिस्वरत्वम् । 'नामन्यतरस्याम्' (पा.सू. 6.1.177), इति वचनादत्र नाम उदात्तत्वं न भवति । तस्यैतादृशस्य ते तव अक्षीयमाणस्य निर्वपामि आज्यराशेर्निष्कृष्य स्थाल्यां प्रक्षिपामि । यागार्थं हि निरुप्तमक्षय्यं सम्पद्यते अत एवमुक्तम् । अव्ययपूर्वपदप्रकृतिस्वरत्वम् । अत्र 'क्रियाग्रहणं च कर्तव्यम्' (पा.भा. 1.4.32) इति घृतस्य संप्रदानत्वात्, 'चतुर्थ्यर्थे बहुलं छन्दसि' (पा.सू. 2.3.62) इति षष्ठी ॥
</details>



<details><summary>मूलम् (संयुक्तम्)</summary>

म॒ही॒नाम्पयो॒ऽस्योष॑धीना॒ꣳ॒ रसः 
</details>

<details open><summary>विश्वास-प्रस्तुतिः</summary>

म॒ही॒नाम्पयो॑ऽसि  ।  
ओष॑धीना॒ꣳ॒ रसः॑ ।  
</details>

<details><summary>मूलम्</summary>

म॒ही॒नाम्पयो॑ऽसि  ।  
ओष॑धीना॒ꣳ॒ रसः॑ ।  
</details>

<details><summary>भट्टभास्करटीका</summary>

11पत्नी आज्यमवेक्षते - महीनामिति ॥ रसान्तं व्याख्यातम् (तै.सं. 1.1.10)  

  - [आज्यं निर्वपति - महीनामिति ॥ महीनां गवां पयोसि । पयसो घृतात्मना परिणतत्वात् कारणरूपेण घृतं व्यपदिश्यते । भवति हि विकारे प्रकृतिशब्दः, यथा 'शालीन् भुङ्क्ते' (पाभा 4.3.155 वा 2) इति ओदने शालिशब्दः । 'ङ्याश्छन्दसि बहुलम्' (पा.सू. 6.1.178) इति नामुदात्तः ।   
  - किञ्च - ओषधीनां रसोसि रसभूतमसि, भक्षिततृणादिपरिणामत्वात्तस्य । दासीभारादित्वात् (पा.सू. 6.2.42) ओषधिशब्दस्य पूर्वपदप्रकृतिस्वरत्वम् ।]   
</details>

<details open><summary>विश्वास-प्रस्तुतिः</summary>

अद॑ब्धेन त्वा॒ चख्षु॒षाऽवे᳚ख्षे सुप्रजा॒स्त्वाय॑ ।
</details>

<details><summary>मूलम्</summary>

अद॑ब्धेन त्वा॒ चख्षु॒षाऽवे᳚ख्षे सुप्रजा॒स्त्वाय॑ ।
</details>

<details><summary>भट्टभास्करटीका</summary>

अदब्धेन तिमिरादिभिरनुपहतेन चक्षुषा त्वामवेक्षे पश्यामि, सुप्रजास्त्वाय शोभनापत्यत्वाय । 'नित्यमसिच्प्रजामेधयोः' (पा.सू. 5.4.122) इति समासान्तः । 'अत्वसन्तस्य च' (पा.सू. 6.4.14) इति विधीयमानं दीर्घत्वं व्यत्ययेन त्वेऽपि भवति ॥
</details>



<details><summary>मूलम् (संयुक्तम्)</summary>

तेजो॑ऽसि॒ तेजोऽनु॒ प्रेह्य॒ग्निस्ते॒ तेजो॒ मा विनै॑द॒ग्नेर्जि॒ह्वाऽसि॑ सु॒भूर्दे॒वाना॒न्धाम्ने॑धाम्ने दे॒वेभ्यो॒ यजु॑षेयजुषे भव 
</details>

<details open><summary>विश्वास-प्रस्तुतिः</summary>

तेजो॑ऽसि ।
</details>

<details><summary>मूलम्</summary>

तेजो॑ऽसि ।
</details>

<details><summary>भट्टभास्करटीका</summary>

12गार्हपत्येधिश्रयति - तेजोसीति ॥ तेजः उज्ज्वलम् । असि एधि । पञ्चमलकारे रूपम् । 'अमेध्यं वा एतत्करोति' (तै.ब्रा. 3.3.4) इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

तेजोऽनु॒  प्रेहि॑ ।
</details>

<details><summary>मूलम्</summary>

तेजोऽनु॒  प्रेहि॑ ।
</details>

<details><summary>भट्टभास्करटीका</summary>

13आहरति - तेज इति ॥ ते तव आहवनीयाख्यं तेजोनुप्रेहि अनुक्रमेण गच्छ ॥
</details>

<details open><summary>विश्वास-प्रस्तुतिः</summary>

अ॒ग्निस्ते॒ तेजो॒ मा विनै॑त् ।  
</details>

<details><summary>मूलम्</summary>

अ॒ग्निस्ते॒ तेजो॒ मा विनै॑त् ।  
</details>

<details><summary>भट्टभास्करटीका</summary>

14आहवनीयेऽधिश्रयति - अग्निरिति ॥ ते तव तेजः औज्ज्वल्यं अग्निः मा विनैत् मा विनैषीत् । माङि नयतेर्लुङि, 'बहुलं छन्दसि' (पा.सू. 7.3.97) इतीडभावे, सिचि वृद्धौ, 'स्कोस्संयोगाद्द्योरन्ते च' (पा.सू. 8.2.29) इति सलोपः ॥
</details>

<details open><summary>विश्वास-प्रस्तुतिः</summary>

अ॒ग्नेर्जि॒ह्वाऽसि॑ ।  
सु॒भूर्दे॒वाना॒न्, धाम्ने॑धाम्ने दे॒वेभ्यो॒ यजु॑षेयजुषे भव ।  
</details>

<details><summary>मूलम्</summary>

अ॒ग्नेर्जि॒ह्वाऽसि॑ ।  
सु॒भूर्दे॒वाना॒न्, धाम्ने॑धाम्ने दे॒वेभ्यो॒ यजु॑षेयजुषे भव ।  
</details>

<details><summary>भट्टभास्करटीका</summary>

15आज्यमवेक्षते - अग्नेरिति ॥ अग्नेस्त्वं जिह्वासि, जिह्वास्थानीयज्वालाहेतुत्वात् । सुभूः सुष्ठु भूतं जातं सर्वोत्कर्षेणोत्पन्नम् । देवानां स्वभूतं, देवार्थं वा जातम् । यस्मात्त्वमीदृशं, तस्माद्देवेभ्यः देवानाम् । षष्ठ्यर्थे चतुर्थी (पा.सू. 2.3.62 वा 1) । देवार्थं वा । धाम्नेधाम्ने सर्वस्मै धारणाय । 'अनुदात्तं च' (पा.सू. 8.1.3) इति द्वितीयस्याम्रेडितस्य अनुदात्तत्वम् । यथायथं स्वस्वपदस्थितये देवानां प्रभूतं भव । तदर्थं यजुषेयजुषे भव पर्याप्तं सम्भव । पूर्वपदाम्रेडितस्यानुदात्तत्वम् । 'शुक्रं त्वा शुक्रायाम्' इत्यादिना येन येन यजुषा पुनर्ग्रहीष्यते, येन चावद्यते, तस्मै सर्वस्मै यजुषे प्रभूतं भव । यदि च यजुषेयजुषे प्रभवेत्, ततो धाम्नेधाम्ने प्रभवतीति भावः । 'ब्रह्मवादिनो वदन्ति । यदाज्येनान्यानि' (तै.ब्रा. 3.3.5) इत्यादि ब्राह्मणम् ॥
</details>



<details><summary>मूलम् (संयुक्तम्)</summary>

शु॒क्रम॑सि॒ ज्योति॑रसि॒ तेजो॑ऽसि
</details>

<details open><summary>विश्वास-प्रस्तुतिः</summary>

शु॒क्रम॑सि ।  
</details>

<details><summary>मूलम्</summary>

शु॒क्रम॑सि ।  
</details>

<details><summary>भट्टभास्करटीका</summary>

16उत्पुनाति - शुक्रमिति ॥ शुक्रं शुद्धं पूर्वमेवासि । यद्वा - शुक्रं भव । पञ्चमो लकारः ।
</details>

<details open><summary>विश्वास-प्रस्तुतिः</summary>

ज्योति॑रसि ।  
</details>

<details><summary>मूलम्</summary>

ज्योति॑रसि ।  
</details>

<details><summary>भट्टभास्करटीका</summary>

ज्योतिरसि दीप्तमसि ।
</details>

<details open><summary>विश्वास-प्रस्तुतिः</summary>

तेजो॑ऽसि ।
</details>

<details><summary>मूलम्</summary>

तेजो॑ऽसि ।
</details>

<details><summary>भट्टभास्करटीका</summary>

तेजोसि तेजनं दीपनं देवानामसि । 'तद्वा अतः पवित्राभ्याम्' (तै.ब्रा. 3.3.4) इत्यादि ब्राह्मणम् ॥
</details>



<details><summary>मूलम् (संयुक्तम्)</summary>

दे॒वो व॑स्सवि॒तोत्पु॑ना॒त्वच्छि॑द्रेण प॒वित्रे॑ण॒ वसो॒स्सूर्य॑स्य र॒श्मिभिः॑
</details>

<details open><summary>विश्वास-प्रस्तुतिः</summary>

दे॒वो व॑स्सवि॒तोत्पु॑ना॒त्वच्छि॑द्रेण प॒वित्रे॑ण ।  
वसो॒स्सूर्य॑स्य र॒श्मिभिः॑ ॥
</details>

<details><summary>मूलम्</summary>

दे॒वो व॑स्सवि॒तोत्पु॑ना॒त्वच्छि॑द्रेण प॒वित्रे॑ण ।  
वसो॒स्सूर्य॑स्य र॒श्मिभिः॑ ॥
</details>

<details><summary>भट्टभास्करटीका</summary>

17प्रोक्षणीरुत्पुनाति - देव इति गायत्र्या त्रिपदया ॥  
सा च व्याख्याता (तै.सं. 1.1.5)  

  - [ अप उत्पुनाति - देवो व इति गायत्र्या । 'सावित्रियर्चा' (तै.ब्रा. 3.2.5) इति ब्राह्मणम् । हे आपः देवस्सविता सर्वस्य प्रेरकः, वः युष्मान् उत्पुनातु ऊर्ध्वं शोधयतु । अच्छिद्रेण पवित्रेण जगतां पावनेन आदित्यात्मनानेन छिन्नं छिद्रमतोन्यदच्छिद्रं अविच्छेदेन वर्तमानं । अव्ययपूर्वपदप्रकृतिस्वरत्वं । 'पुवस्संज्ञायाम्' (पा.सू. 3.2.185) इति पुनातेरित्रप्रत्ययः । 'असौ वा आदित्योच्छिद्रं पवित्रम्' (तै.ब्रा. 3.2.5) इत्यादि ब्राह्मणम् । वसोर्जगतां वासहेतोः सूर्यस्य मण्डलात्मनो रश्मिभिः जगतां शुद्धिहेतुभिः उत्पुनातु । वसेः करणे उप्रत्ययः, (उ.सू. 10) स च नित् । एवं 'यद्दर्भैरप उत्पुनाति' (तै.ब्रा. 3.2.5), 'द्वाभ्यामुत्पुनाति' (तै.ब्रा. 3.2.5) इति प्राप्तयोर्दर्भयो रादित्यात्मना मण्डलरश्मितया च स्तुतिः ॥]

'अथाज्यवतीभ्याम्' (तै.ब्रा. 3.3.4) इत्यादि ब्राह्मणम् । 'तत्रोभयोर्मीमाꣳसा' (तै.ब्रा. 3.3.4) इत्यादि च ॥
</details>



<details><summary>मूलम् (संयुक्तम्)</summary>

शु॒क्रन्त्वा॑ शु॒क्राया॒न्धाम्ने॑धाम्ने दे॒वेभ्यो॒ यजु॑षेयजुषे गृह्णामि॒ ज्योति॑स्त्वा॒ ज्योति॑ष्य॒र्चिस्त्वा॒ऽर्चिषि॒ धाम्ने॑धाम्ने दे॒वेभ्यो॒ यजु॑षेयजुषे गृह्णामि ॥ [18]
</details>

<details open><summary>विश्वास-प्रस्तुतिः</summary>

शु॒क्रन्त्वा॑  शु॒क्राया᳚न्धाम्ने॑धाम्ने दे॒वेभ्यो॒ यजु॑षेयजुषे गृह्णामि।
</details>

<details><summary>मूलम्</summary>

शु॒क्रन्त्वा॑  शु॒क्राया᳚न्धाम्ने॑धाम्ने दे॒वेभ्यो॒ यजु॑षेयजुषे गृह्णामि।
</details>

<details><summary>भट्टभास्करटीका</summary>

18जुह्वामाज्यं गृह्णाति - शुक्रमिति ॥ शुक्रं शुद्धं त्वां शुक्रायां शुद्धायां जुह्वां गृह्णामि । शिष्टं व्याख्यातम् ।  
  - [धाम्नेधाम्ने सर्वस्मै धारणाय । 'अनुदात्तं च' (पा.सू. 8.1.3) इति द्वितीयस्याम्रेडितस्य अनुदात्तत्वम् । यथायथं स्वस्वपदस्थितये देवानां प्रभूतं भव । तदर्थं यजुषेयजुषे भव पर्याप्तं सम्भव । पूर्वपदाम्रेडितस्यानुदात्तत्वम् । 'शुक्रं त्वा शुक्रायाम्' इत्यादिना येन येन यजुषा पुनर्ग्रहीष्यते, येन चावद्यते, तस्मै सर्वस्मै यजुषे प्रभूतं भव । यदि च यजुषेयजुषे प्रभवेत्, ततो धाम्नेधाम्ने प्रभवतीति भावः । 'ब्रह्मवादिनो वदन्ति । यदाज्येनान्यानि' (तै.ब्रा. 3.3.5) इत्यादि ब्राह्मणम् ॥]  

आघारार्थत्वात्, प्रयाजार्थत्वाच्च 'धाम्नेधाम्ने' इत्याद्युपपद्यते । एवमुपभृद्ध्रुवयोरपि वेदितव्यम्॥
</details>

<details open><summary>विश्वास-प्रस्तुतिः</summary>

ज्योति॑स्त्वा॒ ज्योति॑षि [धाम्ने॑धाम्ने  +++(भव)+++ । दे॒वेभ्यो॒ यजु॑षेयजुषे गृह्णामि।] ।
</details>

<details><summary>मूलम्</summary>

ज्योति॑स्त्वा॒ ज्योति॑षि [धाम्ने॑धाम्ने  +++(भव)+++ । दे॒वेभ्यो॒ यजु॑षेयजुषे गृह्णामि।] ।
</details>

<details><summary>भट्टभास्करटीका</summary>

19उपभृति गृह्णाति - ज्योतिरिति ॥ ज्योतिः दीप्तं त्वां, ज्योतिषि दीप्तायामुपभृति गृह्णामि । 'धाम्नेधाम्ने' इत्यनुषज्यते ॥   
  - [ धाम्नेधाम्ने सर्वस्मै धारणाय । 'अनुदात्तं च' (पा.सू. 8.1.3) इति द्वितीयस्याम्रेडितस्य अनुदात्तत्वम् । यथायथं स्वस्वपदस्थितये देवानां प्रभूतं भव । तदर्थं यजुषेयजुषे भव पर्याप्तं सम्भव । पूर्वपदाम्रेडितस्यानुदात्तत्वम् । 'शुक्रं त्वा शुक्रायाम्' इत्यादिना येन येन यजुषा पुनर्ग्रहीष्यते, येन चावद्यते, तस्मै सर्वस्मै यजुषे प्रभूतं भव । यदि च यजुषेयजुषे प्रभवेत्, ततो धाम्नेधाम्ने प्रभवतीति भावः । 'ब्रह्मवादिनो वदन्ति । यदाज्येनान्यानि' (तै.ब्रा. 3.3.5) इत्यादि ब्राह्मणम् ॥]
</details>

<details open><summary>विश्वास-प्रस्तुतिः</summary>

अ॒र्चिस्त्वा॒ऽर्चिषि॑   +++(गृण्हामि)+++  । धाम्ने॑धाम्ने  +++(भव)+++ । दे॒वेभ्यो॒ यजु॑षेयजुषे गृह्णामि।  
</details>

<details><summary>मूलम्</summary>

अ॒र्चिस्त्वा॒ऽर्चिषि॑   +++(गृण्हामि)+++  । धाम्ने॑धाम्ने  +++(भव)+++ । दे॒वेभ्यो॒ यजु॑षेयजुषे गृह्णामि।  
</details>

<details><summary>भट्टभास्करटीका</summary>

20ध्रुवायां गृह्णाति - अर्चिरिति ॥ अर्चिषो हेतुत्वादर्चिश्शब्देनोच्यते । तादृशं त्वां अर्चिषि देवानामर्चनसाधने ध्रुवायां गृह्णामि । शिष्टं स्पष्टम् (तै.सं. 1.1.10) ॥

  - [ धाम्नेधाम्ने सर्वस्मै धारणाय । 'अनुदात्तं च' (पा.सू. 8.1.3) इति द्वितीयस्याम्रेडितस्य अनुदात्तत्वम् । यथायथं स्वस्वपदस्थितये देवानां प्रभूतं भव । तदर्थं यजुषेयजुषे भव पर्याप्तं सम्भव । पूर्वपदाम्रेडितस्यानुदात्तत्वम् । 'शुक्रं त्वा शुक्रायाम्' इत्यादिना येन येन यजुषा पुनर्ग्रहीष्यते, येन चावद्यते, तस्मै सर्वस्मै यजुषे प्रभूतं भव । यदि च यजुषेयजुषे प्रभवेत्, ततो धाम्नेधाम्ने प्रभवतीति भावः । 'ब्रह्मवादिनो वदन्ति । यदाज्येनान्यानि' (तै.ब्रा. 3.3.5) इत्यादि ब्राह्मणम् ॥]

इति दशमोनुवाकः
</details>
