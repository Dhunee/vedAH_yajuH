+++
title = "०५ हविःप्रोक्षणादिः"

+++
(व्रीह्यवघातः)

१ गायत्री, ६,१४ एकपदा गायत्री,  प्रजापतिर्ऋषिः
<details open><summary>विश्वास-प्रस्तुतिः</summary>

दे॒वो व॑स्सवि॒तोत्पु॑ना॒त्वच्छि॑द्रेण प॒वित्रे॑ण ।   
वसो॒स्सूर्य॑स्य र॒श्मिभिः॑  ॥
</details>

<details><summary>मूलम्</summary>

दे॒वो व॑स्सवि॒तोत्पु॑ना॒त्वच्छि॑द्रेण प॒वित्रे॑ण ।   
वसो॒स्सूर्य॑स्य र॒श्मिभिः॑  ॥
</details>

<details><summary>भट्टभास्करटीका</summary>

1अप उत्पुनाति - देवो व इति गायत्र्या । 'सावित्रियर्चा' (तै.ब्रा. 3.2.5) इति ब्राह्मणम् । हे आपः देवस्सविता सर्वस्य प्रेरकः, वः युष्मान् उत्पुनातु ऊर्ध्वं शोधयतु । अच्छिद्रेण पवित्रेण जगतां पावनेन आदित्यात्मनानेन छिन्नं छिद्रमतोन्यदच्छिद्रं अविच्छेदेन वर्तमानं । अव्ययपूर्वपदप्रकृतिस्वरत्वं । 'पुवस्संज्ञायाम्' (पा.सू. 3.2.185) इति पुनातेरित्रप्रत्ययः । 'असौ वा आदित्योच्छिद्रं पवित्रम्' (तै.ब्रा. 3.2.5) इत्यादि ब्राह्मणम् । वसोर्जगतां वासहेतोः सूर्यस्य मण्डलात्मनो रश्मिभिः जगतां शुद्धिहेतुभिः उत्पुनातु । वसेः करणे उप्रत्ययः, (उ.सू. 10) स च नित् ।  
 एवं 'यद्दर्भैरप उत्पुनाति' (तै.ब्रा. 3.2.5), 'द्वाभ्यामुत्पुनाति' (तै.ब्रा. 3.2.5) इति प्राप्तयोर्दर्भयो रादित्यात्मना मण्डलरश्मितया च स्तुतिः ॥
</details>



<details><summary>मूलम् (संयुक्तम्)</summary>

आपो॑ देवीरग्रेपुवो अग्रेगु॒वोऽग्र॑ इ॒मय्ँय॒ज्ञन्न॑य॒ताग्रे॑ य॒ज्ञप॑तिन्धत्त यु॒ष्मानिन्द्रो॑ऽवृणीत वृत्र॒तूर्ये॑ यू॒यमिन्द्र॑मवृणीध्वव्ँ वृत्र॒तूर्ये
</details>


<details open><summary>विश्वास-प्रस्तुतिः</summary>

आपो॑ वीरग्रेपुवो ...
</details>

<details><summary>मूलम्</summary>

आपो॑ वीरग्रेपुवो ...
</details>

<details><summary>भट्टभास्करटीका</summary>

2उन्महयन्नुपोत्तिष्ठति - आप इति ॥ हे आपः । आमन्त्रिताद्युदात्तत्वम् । उत्तरेषामामन्त्रितानामाष्टमिकं सर्वानुदात्तत्वम् (पा.सू. 8.1.19), 'विभाषितं विशेषवचने बहुवचनम्' (पा.सू. 8.1.14) इति पूर्वस्य विद्यमानत्वात् । हे देवीः देवनगुणयुक्ताः । 'वा छन्दसि' (पा.सू. 6.1.106) इति पूर्वसवर्णदीर्घत्वम् ।हे अग्रेपुवः भस्मादेश्शुद्धिकारणात् प्रथममेव वस्तूनां शोधिकाः । क्विपि 'तत्पुरुषे कृति बहुळं' (पा.सू. 6.3.14) इत्यलुक् ।
</details>

<details open><summary>विश्वास-प्रस्तुतिः</summary>

अ॒ग्रे॒गु॒वोऽग्र॑ इ॒मय्ँय॒ज्ञन्न॑यत ।  
</details>

<details><summary>मूलम्</summary>

अ॒ग्रे॒गु॒वोऽग्र॑ इ॒मय्ँय॒ज्ञन्न॑यत ।  
</details>

<details><summary>भट्टभास्करटीका</summary>

हे अग्रेगुवः प्रथमं स्नानकाल एव यागसाधनत्वं गच्छन्त्यः । 'ऊङ् च गमादीनामिति वक्तव्यम्' (पा.सू. 6.4.40 वा 2) इति क्वौ अनुनासिकलोपः ऊकारश्च । ईदृश्यो यूयमिमं प्रस्तुतं यज्ञमग्रे नयत यज्ञानामग्रं प्रापयत ।     
</details>

<details open><summary>विश्वास-प्रस्तुतिः</summary>

अग्रे॑ य॒ज्ञप॑तिन् धत्त ।    
</details>

<details><summary>मूलम्</summary>

अग्रे॑ य॒ज्ञप॑तिन् धत्त ।    
</details>

<details><summary>भट्टभास्करटीका</summary>

यज्ञपतिं यजमानं चाग्रे धत्त यजमानानामग्रगण्यं कुरुत । 'पत्यावैश्वर्ये' (पा.सू. 6.2.18) इति यज्ञपतौ पूर्वपदप्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

यु॒ष्मानिन्द्रो॑ऽवृणीत वृत्र॒तूर्ये॑  ।    
</details>

<details><summary>मूलम्</summary>

यु॒ष्मानिन्द्रो॑ऽवृणीत वृत्र॒तूर्ये॑  ।    
</details>

<details><summary>भट्टभास्करटीका</summary>

किं हि नाम भवतीनामशक्यमित्याह युष्मानिति । युष्मान्खल्विन्द्रो वृत्रतूर्ये वृत्रवधार्थसङ्ग्रामे अवृणीत वृणीतवान् ।    
</details>

<details open><summary>विश्वास-प्रस्तुतिः</summary>

यू॒यमिन्द्र॑मवृणीध्वव्ँ वृत्र॒तूर्ये॑  ।
</details>

<details><summary>मूलम्</summary>

यू॒यमिन्द्र॑मवृणीध्वव्ँ वृत्र॒तूर्ये॑  ।
</details>

<details><summary>भट्टभास्करटीका</summary>

यूयमपीन्द्रं वृत्रतूर्ये अवृणीध्वं वृतवत्यः । युष्माकमिन्द्रो यूयं चेन्द्रस्य सहाया इति स्तुतिः । वृत्रस्तूर्यते हिंस्यतेऽस्मिन्निति वृत्रतूर्यं युद्धम् । तुर्वी त्वरणहिंसयोः, 'हन्त्यर्थाश्च' इति चुरादिपाठात् स्वार्थिकण्यन्तात् 'अचो यत्' (पा.सू. 3.1.97) इति यत् । 'यतो नावः' (पा.सू. 6.1.213) इत्याद्युदात्तत्वम् । कृदुत्तरपदप्रकृतिस्वरत्वम् (पा.सू. 6.2.139) तेन । 'वृत्रँ ह हनिष्यन्निन्द्र आपो वव्रे' (तै.ब्रा. 3.2.5) इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

प्रोख्षि॑तास्स्थ ।
</details>

<details><summary>मूलम्</summary>

प्रोख्षि॑तास्स्थ ।
</details>

<details><summary>भट्टभास्करटीका</summary>

3प्रोक्षणीः प्रोक्षति - प्रोक्षितास्थेति ॥ स्वत एव शुद्धा यूयं शुद्धाः स्थ इति मन्त्रोच्चारणमेवासां प्रोक्षणम् । । 'अद्भिर्ह्येव हवीꣳषि प्रोक्षति, ब्रह्मणापः' (तै.सं. 2.6.5) इत्यादि ब्राह्मणम् । 'प्रोक्षितास्थेत्याह । तेनापः प्रोक्षिताः' (तै.ब्रा. 3.2.5) इति च । 'गतिरनन्तरः' (पा.सू. 6.2.49) इति पूर्वपदप्रकृतिस्वरत्वम् ॥
</details>

<details open><summary>विश्वास-प्रस्तुतिः</summary>

अ॒ग्नये॑ वो॒ जुष्ट॒म्प्रोख्षा᳚मि  ।  
अ॒ग्नीषोमा᳚भ्या॒म् [ वो॒ जुष्ट॒म्प्रोख्षा᳚मि ] ।
</details>

<details><summary>मूलम्</summary>

अ॒ग्नये॑ वो॒ जुष्ट॒म्प्रोख्षा᳚मि  ।  
अ॒ग्नीषोमा᳚भ्या॒म् [ वो॒ जुष्ट॒म्प्रोख्षा᳚मि ] ।
</details>

<details><summary>भट्टभास्करटीका</summary>

4पुरोडाशीयान् प्रोक्षति - अग्नय इति ॥ अग्न्यर्थं युष्मान्प्रोक्षामि आद्भिस्सिञ्चामि । जुष्टं प्रियं यथा भवति तथा सिञ्चामि । 'नित्यं मन्त्रे' (पा.सू. 6.1.210) इति जुष्टशब्द आद्युदात्तः । अग्नीषोमाभ्यामित्यत्र 'वो जुष्टं प्रोक्षामि' इत्यनुषज्यते । 'देवताद्वन्द्वे च' (पा.सू. 6.2.141) इति युगपत्स्वरः ॥
</details>

<details open><summary>विश्वास-प्रस्तुतिः</summary>

शुन्ध॑ध्व॒न्दैव्या॑य॒ कर्म॑णे देवय॒ज्यायै॑ ।
</details>

<details><summary>मूलम्</summary>

शुन्ध॑ध्व॒न्दैव्या॑य॒ कर्म॑णे देवय॒ज्यायै॑ ।
</details>

<details><summary>भट्टभास्करटीका</summary>

5पात्राणि प्रोक्षति - शुन्धध्वमिति । गतम् (तै.सं. 1.1.3) ।  

  - [1सान्नाय्यपात्राणि प्रोक्षति - शुन्धध्वमिति ॥ शुन्ध शुद्धौ, उदात्तेत्, व्यत्ययेनात्मनेपदम् । यद्वा, शुन्ध शौचकर्मणि ; अस्माण्ण्यन्तात्कर्मकर्तर्यात्मनेपदम् । 'यक्चिणोः प्रतिषेधे णि श्रन्धिग्रन्थि' (पा.सू. 3.1.89 वा 1) इत्यादिना यक्प्रतिषेधः । 'बहुलं संज्ञाछन्दसोः' (उ.सू. 190) इति णिलुक् । लसार्वधातुकानुदात्तत्वे (पा.सू. 6.1.186) धातुस्वरः । देवानामिदं दैव्यं 'देवाद्यञञौ' (पा.सू. 4.1.85 वा 3) इति यञ्प्रत्ययः प्राग्दीव्यतीयः । ञित्त्वादाद्युदात्तत्वं । 'छन्दसि निष्टर्क्य' (पा.सू. 3.1.123) इत्यादौ देवयज्याशब्दो यप्रत्ययान्तो निपातितः । हे पात्राणि देवयज्यात्मने दैव्याय कर्मणे शुन्धध्वं शुद्धानि भवत, स्वयमेवात्मानं शोधयतेति वा । प्राधान्यख्यापनार्था देवशब्दावृत्तिः, साकल्यार्था वा, यथा 'निधीनां त्वा निधिपतिं हवामहे' (तै.सं. 7.4.12) इति ॥]
</details>

<details open><summary>विश्वास-प्रस्तुतिः</summary>

अव॑धूत॒ꣳ॒ रख्षोऽव॑धूता॒ अरा॑त॒यः ।
</details>

<details><summary>मूलम्</summary>

अव॑धूत॒ꣳ॒ रख्षोऽव॑धूता॒ अरा॑त॒यः ।
</details>

<details><summary>भट्टभास्करटीका</summary>

6कृष्णाजिनमवधूनोति - अवधूतमिति यजुरादिकयैकपदया गायत्र्या ॥ अवधूतं विनाशितम् । शिष्टं व्यख्यातं प्रत्युष्टादि मन्त्रेण (तै.सं. 1.1.2) । 'गतिरनन्तरः' (पा.सू. 6.2.49) इति पूर्वपदप्रकृतिस्वरत्वम् ॥  

  -  [ गार्हपत्ये प्रतितपति - प्रत्युष्टमिति ॥ केचित्तु - 'प्रत्युष्टा अरातयः' इति गायत्र्येकपदा यजुरादिकेत्याहुः । रक्षेरसुनि अर्थविपर्यासः । 'क्षर मूर्छने' इत्यस्य वर्णविपर्यासो वा । यदत्र छिद्रान्वेषि रक्षस्तदनेन प्रतितपनेन प्रत्युष्टं प्रतिमुखीकृत्य दग्धमस्तु । उष दाहे । 'आदितश्च' (पा.सू. 7.2.16) इति चकारादाश्वस्तादिवदिट्प्रतिषेधः । 'गतिरनन्तरः' (पा.सू. 6.2.49) इति पूर्वपदप्रकृतिस्वरत्वम् ।

  -  किञ्च, अरातयोपि प्रत्युष्टास्सन्तु । रातयो धनस्य दातारस्सुहृदः । 'कृत्यल्युटो बहुळम्' (पा.सू. 3.3.113) इति बहुलवचनात्कर्तरि क्तिन् । अतोन्येऽरातयः । अव्ययपूर्वपदप्रकृतिस्वरत्वम् (पा.सू. 6.2.2) ॥ ]
</details>



<details><summary>मूलम् (संयुक्तम्)</summary>

अदि॑त्या॒स्त्वग॑सि प्रति॑ त्वा॒ [7]पृ॒थि॒वी वे᳚त्तु । 
</details>

<details open><summary>विश्वास-प्रस्तुतिः</summary>

अदि॑त्या॒स्त्वग॑सि ।  
प्रति॑ त्वा॒  पृ॒थि॒वी वे᳚त्तु ।
</details>

<details><summary>मूलम्</summary>

अदि॑त्या॒स्त्वग॑सि ।  
प्रति॑ त्वा॒  पृ॒थि॒वी वे᳚त्तु ।
</details>

<details><summary>भट्टभास्करटीका</summary>

7कृष्णाजिनमवस्तृणाति - अदित्या इति ॥ अदितिः अखण्डनीया । कर्मणि क्तिन्, अव्ययपूर्वपदप्रकृतिस्वरत्वम् (पा.सू. 6.2.2) । अखण्डितायाः पृथिव्यास्त्वगिव प्रियतममसि, अतस्त्वामास्तीर्णां पृथिवी प्रतिवेत्तु आत्मन उपरि तवावस्थानमनुजानातु न न्यक्कारयतु । सा तु माऽवमंस्त । पृथिवीशब्दो ङीषन्तोन्तोदात्तः ॥
</details>



<details><summary>मूलम् (संयुक्तम्)</summary>

अधि॒षव॑णमसि वानस्प॒त्यम्प्रति॒ त्वाऽदि॑त्या॒स्त्वग्वे᳚त्तु 
</details>

<details open><summary>विश्वास-प्रस्तुतिः</summary>

अ॒धि॒षव॑णमसि  ।  
वानस्प॒त्यम्  +++(असि)+++  ।  
प्रति॑ त्वाऽदि॑त्या॒स्त्वग्वे᳚त्तु ।  
</details>

<details><summary>मूलम्</summary>

अ॒धि॒षव॑णमसि  ।  
वानस्प॒त्यम्  +++(असि)+++  ।  
प्रति॑ त्वाऽदि॑त्या॒स्त्वग्वे᳚त्तु ।  
</details>

<details><summary>भट्टभास्करटीका</summary>

8उलूखलमध्यूहति - अधिषवणमिति ॥ अधिषूयते अभिपीड्यते अवहन्यतेऽस्मिन्निति सुनोतेरधिकरणे ल्युट् (पा.सू. 3.3.117), उपसर्गात्सुनोति' (पा.सू. 8.3.65) इत्यादिना षत्वम्, कृदुत्तरपदप्रकृतिस्वरेण (पा.सू. 6.2.139) लिति (पा.सू. 6.1.193) प्रत्ययात्पूर्वस्योदात्तत्वम् । वनस्पतेर्विकार इति पत्युत्तरपदलक्षणो ण्यः (पा.सू. 4.1.85) । ईदृशं महाभागं त्वमसि । तस्मात् अदित्यास्त्वग्भूतं कृष्णाजिनं त्वां प्रतिवेत्तु अनुजानातु । आत्मोपरि तवावस्थानं क्षमताम् ॥
</details>

<details open><summary>विश्वास-प्रस्तुतिः</summary>

अ॒ग्नेस्त॒नूर॑सि ।
</details>

<details><summary>मूलम्</summary>

अ॒ग्नेस्त॒नूर॑सि ।
</details>

<details><summary>भट्टभास्करटीका</summary>

9पुरोडाशीयानावपति - अग्नेरिति ॥ अग्नेस्तनूश्शरीरमिवासि, उद्दीपकत्वात् । हे पुरोडाशीयसमूह । 'कृषिचमितमि' (उ.सू. 84) इत्यादिना तनोतेरूप्रत्ययः । स्तुत्यर्थत्वादग्निशब्दोपादानस्य विकृतौ नोहः । 'अग्नेर्वा एषा तनूः । यदोषधयः' (तै.ब्रा. 3.2.5) इति ब्राह्मणम् ।
</details>

<details open><summary>विश्वास-प्रस्तुतिः</summary>

वा॒चो वि॒सर्ज॑नम्  +++(असि)+++  ।
</details>

<details><summary>मूलम्</summary>

वा॒चो वि॒सर्ज॑नम्  +++(असि)+++  ।
</details>

<details><summary>भट्टभास्करटीका</summary>

किञ्च वाचो विसर्जनमसि । विसृज्यते वागनेनेति करणे ल्युट् (पा.सू. 3.3.117) । कृदुत्तरपदप्रकृतिस्वरेण (पा.सू. 6.2.139) लित्स्वरः । 'सावेकाचः' (पा.सू. 6.1.168) इति वाचः परस्य विभक्तेरुदात्तत्वम् । 'यदा हि प्रजा ओषधीनामश्नन्ति । अथ वाचं विसृजन्ते' (तै.ब्रा. 3.2.5) इति ब्राह्मणम् ।
</details>

<details open><summary>विश्वास-प्रस्तुतिः</summary>

दे॒ववी॑तये त्वा गृह्णा॒मि ।
</details>

<details><summary>मूलम्</summary>

दे॒ववी॑तये त्वा गृह्णा॒मि ।
</details>

<details><summary>भट्टभास्करटीका</summary>

एवं विश्वजननं त्वां देववीतये देवानां भक्षणार्थं गृह्णामि उलूखले त्वां प्रक्षिपामि । दासीभारादित्वात् (पा.सू. 6.2.42) पूर्वपदप्रकृतिस्वरत्वम् ॥
</details>

<details open><summary>विश्वास-प्रस्तुतिः</summary>

अद्रि॑रसि वानस्प॒त्यः ।
</details>

<details><summary>मूलम्</summary>

अद्रि॑रसि वानस्प॒त्यः ।
</details>

<details><summary>भट्टभास्करटीका</summary>

10मुसलमवदधाति - अद्रिरसीति ॥ अत्ता आहर्ता तुषाणां अद्रिः । 'अदिशदिभूशुभिभ्यःक्रिन्' (उ.सू. 505) इति क्रिन्प्रत्ययः, नित्त्वादाद्युदात्तत्वम् । ईदृशो वनस्पतेर्विकारस्त्वमसि ।
</details>

<details open><summary>विश्वास-प्रस्तुतिः</summary>

इ॒दन्दे॒वेभ्यो॑ ह॒व्यꣳ सु॒शमि॑ शमि॒ष्व  ।
</details>

<details><summary>मूलम्</summary>

इ॒दन्दे॒वेभ्यो॑ ह॒व्यꣳ सु॒शमि॑ शमि॒ष्व  ।
</details>

<details><summary>भट्टभास्करटीका</summary>

स तादृशस्त्वं इदं हव्यं हवनार्हम् । 'छन्दसि च' (पा.सू. 5.1.67) इति यत्प्रत्ययः । सुशमि सुष्ठु स्वयमेव शाम्यतीति सुशमि । 'शमित्यष्टाभ्यो घिनुण्’ (पा.सू. 3.2.141) । 'परादिश्छन्दसि बहुळं' (पा.सू. 6.2.199) इत्युत्तरपदाद्युदात्तत्वम् । ईदृशमिदं हव्यं देवेभ्यः देवतार्थं शमिष्व शामय सुखहेतुं कुरु । शमयतेः लोट् । 'बहुळं छन्दसि' (पा.सू. 2.4.73) इति शपो लुक् ॥
</details>



<details><summary>मूलम् (संयुक्तम्)</summary>

इष॒मा व॒दोर्ज॒मा व॑द 
</details>

<details open><summary>विश्वास-प्रस्तुतिः</summary>

इष॒मा  व॑द ।  
ऊर्ज॒मा व॑द  ।
</details>

<details><summary>मूलम्</summary>

इष॒मा  व॑द ।  
ऊर्ज॒मा व॑द  ।
</details>

<details><summary>भट्टभास्करटीका</summary>

11वृषारवेण दृषदुपले समाहन्ति - इषमिति ॥ हविर्लक्षणं यदिदमन्नं आवद देवेभ्य आवेदय, युष्मदर्थमिदमनेन यजमानेन संस्क्रियते, इति । एवं ऊर्जमावदेति व्याख्यातम् । ऊर्क् रसः।  

  - [यदिदमन्नं आवद देवेभ्य आवेदय, युष्मदर्थमिदमनेन यजमानेन संस्क्रियते, इति ]
</details>

<details open><summary>विश्वास-प्रस्तुतिः</summary>

द्यु॒मद्व॑दत ।
</details>

<details><summary>मूलम्</summary>

द्यु॒मद्व॑दत ।
</details>

<details><summary>भट्टभास्करटीका</summary>

इदानीं यज्ञायुधान्युच्यन्ते - द्युमत् दीप्तिमत् । दिवेः क्विप्प्रत्ययान्तान्मतुपि 'दिव उत्' (पा.सू. 6.1.131) इत्युत्वे 'ह्रस्वनुड्भ्यां मतुप्' (पा.सू. 6.1.176) इति मतुप उदात्तत्वम् । ईदृशमिदमन्नं संस्क्रियमाणं देवेभ्यो वदत वेदयत ।
</details>

<details open><summary>विश्वास-प्रस्तुतिः</summary>

व॒यꣳ स॑ङ्घा॒तञ्जे᳚ष्म ।
</details>

<details><summary>मूलम्</summary>

व॒यꣳ स॑ङ्घा॒तञ्जे᳚ष्म ।
</details>

<details><summary>भट्टभास्करटीका</summary>

ननु देवास्स्वयमेव ज्ञास्यन्ति, तत्किमनेन घोषणेनेत्यत्राह - वयं युष्मदीयेन शब्देन सङ्घातं भ्रातृव्यसमूहं जेष्म जयेम । जयतेर्लेटि 'सिब्बहुळं लेटि' (पा.सू. 3.1.34) इति सिप्प्रत्यः, 'बहुळं छन्दसि' (पा.सू. 2.4.73) इति शपो लुक् । सङ्घातशब्दस्य थाथादिस्वरेण (पा.सू. 6.2.144) उत्तरपदान्तोदात्तत्वम् । 'मनोश्श्रद्धा देवस्य' (तै.ब्रा. 3.2.5) इत्यादिब्राह्मणम् ॥
</details>

<details open><summary>विश्वास-प्रस्तुतिः</summary>

व॒र्षवृ॑द्धमसि ।
</details>

<details><summary>मूलम्</summary>

व॒र्षवृ॑द्धमसि ।
</details>

<details><summary>भट्टभास्करटीका</summary>

12शूर्पमुपयच्छति - वर्षवृद्धमसीति ॥ व्याख्यातं बर्हिषि (तै.सं. 1.1.2) । इह तु शूर्पमुच्यते ॥

  -  [ दर्भस्तम्बमुन्मार्ष्टि - वर्षवृद्धमसीति ॥ वर्षेण वर्धितमसि । पूर्ववण्णिलुक् (उ.सू. 190) । 'तृतीया कर्मणि' (पा.सू. 6.2.48) इति पूर्वपदप्रकृतिस्वरत्वम् । वर्षशब्द उञ्छादित्वादन्तोदात्तः (पा.सू. 6.1.160) ]
</details>

<details open><summary>विश्वास-प्रस्तुतिः</summary>

प्रति॑ त्वा व॒र्षवृ॑द्धव्ँवेत्तु ।  
</details>

<details><summary>मूलम्</summary>

प्रति॑ त्वा व॒र्षवृ॑द्धव्ँवेत्तु ।  
</details>

<details><summary>भट्टभास्करटीका</summary>

13पुरोडाशीयानुद्वपति - प्रति त्वेति ॥ हे पुरोडाशीयसमूह वर्षवृद्धं त्वां शूर्पः प्रतिवेत्तु अनुजानातु आत्मोपरि तव प्रक्षेपणं क्षमताम् ॥
</details>

<details open><summary>विश्वास-प्रस्तुतिः</summary>

परा॑पूत॒ꣳ॒ रख्ष॒ᳶ परा॑पूता॒ अरा॑तयः  ।
</details>

<details><summary>मूलम्</summary>

परा॑पूत॒ꣳ॒ रख्ष॒ᳶ परा॑पूता॒ अरा॑तयः  ।
</details>

<details><summary>भट्टभास्करटीका</summary>

14परापुनाति - परापूतमिति यजुरादिकैकपदया गायत्र्या । परापूतं परास्तम् । शिष्टं प्रत्युष्टादिना व्याख्यातम् (तै.सं. 1.1.2) । 'गतिरनन्तरः' (पा.सू. 6.2.49) इति पूर्वपदप्रकृतिस्वरत्वम् । 'यज्ञꣳ रक्षाꣳस्यनुप्राविशन्' (तै.ब्रा. 3.2.5) इति ब्राह्मणम् ॥
</details>

<details open><summary>विश्वास-प्रस्तुतिः</summary>

रख्ष॑साम्भा॒गो॑ऽसि ।
</details>

<details><summary>मूलम्</summary>

रख्ष॑साम्भा॒गो॑ऽसि ।
</details>

<details><summary>भट्टभास्करटीका</summary>

15तुषान्निरस्यति - रक्षसामिति ॥ सुबोधम् । 'कर्षात्वतः' (पा.सू. 6.1.159) इति भागशब्दोन्तोदात्तः ॥
</details>

<details open><summary>विश्वास-प्रस्तुतिः</summary>

वा॒युर्वो॒ विवि॑नक्तु ।
</details>

<details><summary>मूलम्</summary>

वा॒युर्वो॒ विवि॑नक्तु ।
</details>

<details><summary>भट्टभास्करटीका</summary>

16त्वचं विविनक्ति - वायुरिति ॥ वायुर्वो युष्मान् विविनक्तु तण्डुलेभ्यः कणान्पृथक्करोतु ॥
</details>

<details open><summary>विश्वास-प्रस्तुतिः</summary>

दे॒वो व॑स्सवि॒ता हिर॑ण्यपाणि॒ᳶ प्रति॑ गृह्णातु ॥ [8]  
</details>

<details><summary>मूलम्</summary>

दे॒वो व॑स्सवि॒ता हिर॑ण्यपाणि॒ᳶ प्रति॑ गृह्णातु ॥ [8]  
</details>

<details><summary>भट्टभास्करटीका</summary>

17तण्डुलान् प्रस्कन्दयति - देवो व इति ॥ देवस्सविता सर्वस्य प्रेरकः हिरण्यपाणिः हिरण्याभरणपाणिः युष्मान् प्रतिगृह्णातु प्रतिगृह्य रक्षतु । हिरण्यस्य विकारो वलयाङ्गुलीयकादिः पाण्योर्य स्येति समुदायविकारषष्ठ्या (पा.सू. 2.2.24 वा 13) विगृह्य 'सप्तम्युपमानपूर्वपदस्य बहुव्रीहिर्वाच्यो वाचोत्तरपदलोपश्च' (पा.सू. 2.2.24 वा 12) इति बहुव्रीहौ पूर्वपदप्रकृतिस्वरत्वम् । 'उशीरदाशेरकपालपलालशैवालश्यामाकशरीरशरावहृदयहिरण्यारण्यापत्यदेवराणाम्' (फि.सू. 67) इति हिरण्यशब्द आद्युदात्तः । 'अन्तरिक्षादिव' (तै.ब्रा. 3.2.5) इत्यादि ब्राह्मणम् ॥

इति पञ्चमोनुवाकः ॥
</details>
