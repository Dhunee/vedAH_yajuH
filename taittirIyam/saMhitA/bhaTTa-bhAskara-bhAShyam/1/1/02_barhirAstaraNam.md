+++
title = "०२ बर्हिरास्तरणम्"

+++
३ त्रिष्टुप् , ८ एकपदा त्रिष्टुप् १८ एकपदा गायत्री । प्रजापतिर्ऋषिः


<details open><summary>विश्वास-प्रस्तुतिः</summary>

य॒ज्ञस्य॑ घो॒षद॑सि ।
</details>

<details><summary>मूलम्</summary>

य॒ज्ञस्य॑ घो॒षद॑सि ।
</details>

<details><summary>भट्टभास्करटीका</summary>

1अश्वपर्शुमसिदं वाभिमन्त्रयते - यज्ञस्येति ॥ 'चतुर्थ्यर्थे बहुळं छन्दसि' (पा.सू. 2.3.62) इति तादर्थ्ये षष्ठी । घुषेर्ण्यन्ताच्छतरि 'छन्दस्युभयथा' (पा.सू. 3.4.117) इति शप आर्धधातुकत्वाण्णिलोपः । 'अदुपदेशात्' (पा.सू. 6.1.186) इति शतुरनुदात्तत्वम् । उदात्तनिवृत्तिस्वरेण (पा.सू. 6.1.161) शप उदात्तत्वम् । असिदाश्वपर्श्वोः वस्तुत्वेन विवक्षितत्वान्नपुंसकत्वम् । लिङ्गव्यत्ययो वा । बर्हिर्लवनद्वारेण मयैव शीघ्रं यज्ञं सम्पादयस्वेति यज्ञार्थमाघोषयत् असीति स्तुतिः । घोषदिति धननामेति केचित् ॥
</details>



<details><summary>मूलम् (संयुक्तम्)</summary>

प्रत्यु॑ष्ट॒ꣳ॒ रख्ष॒ᳶ प्रत्यु॑ष्टा॒ अरा॑तयः 
</details>

<details open><summary>विश्वास-प्रस्तुतिः</summary>

प्रत्यु॑ष्ट॒ꣳ॒ रख्षः॑ ।
</details>

<details><summary>मूलम्</summary>

प्रत्यु॑ष्ट॒ꣳ॒ रख्षः॑ ।
</details>

<details><summary>भट्टभास्करटीका</summary>

2गार्हपत्ये प्रतितपति - प्रत्युष्टमिति ॥ केचित्तु - 'प्रत्युष्टा अरातयः' इति गायत्र्येकपदा यजुरादिकेत्याहुः । रक्षेरसुनि अर्थविपर्यासः । 'क्षर मूर्छने' इत्यस्य वर्णविपर्यासो वा । यदत्र छिद्रान्वेषि रक्षस्तदनेन प्रतितपनेन प्रत्युष्टं प्रतिमुखीकृत्य दग्धमस्तु । उष दाहे । 'आदितश्च' (पा.सू. 7.2.16) इति चकारादाश्वस्तादिवदिट्प्रतिषेधः । 'गतिरनन्तरः' (पा.सू. 6.2.49) इति पूर्वपदप्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

प्रत्यु॑ष्टा॒ अरा॑तयः ।
</details>

<details><summary>मूलम्</summary>

प्रत्यु॑ष्टा॒ अरा॑तयः ।
</details>

<details><summary>भट्टभास्करटीका</summary>

किञ्च, अरातयोपि प्रत्युष्टास्सन्तु । रातयो धनस्य दातारस्सुहृदः । 'कृत्यल्युटो बहुळम्' (पा.सू. 3.3.113) इति बहुलवचनात्कर्तरि क्तिन् । अतोन्येऽरातयः । अव्ययपूर्वपदप्रकृतिस्वरत्वम् (पा.सू. 6.2.2) ॥
</details>



<details><summary>मूलम् (संयुक्तम्)</summary>

प्रेयम॑गाद्धि॒षणा॑ ब॒र्॒हिरच्छ॒ मनु॑ना कृ॒ता स्व॒धया॒ वित॑ष्टा॒ त आव॑हन्ति क॒वय॑ᳶ पु॒रस्ता᳚द्दे॒वेभ्यो॒ जुष्ट॑मि॒ह ब॒र्॒हिरा॒सदे॑ 
</details>

<details open><summary>विश्वास-प्रस्तुतिः</summary>

प्रेयम॑गाद्धि॒षणा॑ ब॒र्॒हिरच्छ॒ मनु॑ना कृ॒ता स्व॒धया॒ वित॑ष्टा ।   
त आव॑हन्ति क॒वय॑ᳶ पु॒रस्ता᳚द्दे॒वेभ्यो॒ जुष्ट॑मि॒ह ब॒र्॒हिरा॒सदे॑ ॥
</details>

<details><summary>मूलम्</summary>

प्रेयम॑गाद्धि॒षणा॑ ब॒र्॒हिरच्छ॒ मनु॑ना कृ॒ता स्व॒धया॒ वित॑ष्टा ।   
त आव॑हन्ति क॒वय॑ᳶ पु॒रस्ता᳚द्दे॒वेभ्यो॒ जुष्ट॑मि॒ह ब॒र्॒हिरा॒सदे॑ ॥
</details>

<details><summary>भट्टभास्करटीका</summary>

3गार्हपत्यप्रदेशादाहवनीयं गच्छति - प्रेयमिति त्रिष्टुभा ॥  
इयमश्वपर्शुः प्रागात् प्राचीं गच्छति । 'छन्दसि लुङ्लङ्लिटः' (पा.सू. 3.4.6) इति लुङ् । (किंविशिष्टा?) धिषणा धृष्टा लवने समर्था । 'धृषेर्धिष् च संज्ञायां' (उ.सू. 249) इति क्युप्रत्ययः । बर्हिरच्छ आप्तुं मनुना प्रजापतिना सर्वस्य कर्त्रा कृता । स्वधया अन्नेन मांसलक्षणेन करणेन मनुना कर्त्रा कृता । दधातेः 'आतोनुपसर्गे कः' (पा.सू. 3.2.3) । कृदुत्तरपदप्रकृतिस्वरत्वम् (पा.सू. 6.2.139) । वितष्टा विशेषेण तनूकृता अतिनिशिता । 'यस्य विभाषा' (पा.सू. 7.2.15) इतीट्प्रतिषेधः । 'गतिरनन्तरः' (पा.सू. 6.2.49) इति पूर्वपदप्रकृतिस्वरत्वम् ।   
कस्मात्पुनरियं प्राचीं गच्छतीत्याह - त इति ॥ ते खलु कवयो मेधाविनः यज्ञकर्मविदः पुरस्तात्पूर्वस्या दिशः बर्हिरावहन्ति । पञ्चम्यन्तादस्तातिः (पा.सू. 5.3.27) । देवेभ्यः 'षष्ठ्यर्थे चतुर्थी वक्तव्या' (पा.सू. 2.3.62 वा 1) । देवेभ्यो जुष्टं, एवं हि क्रियमाणे देवानां प्रियं भवतीति । 'नित्यं मन्त्रे' (पा.सू. 6.1.210) इति जुष्टशब्द आद्युदात्तः । वेदिं प्रत्यवेक्षमाणो मन्त्रशेषं ब्रवीति - इह अस्यां खलु वेद्यां, तत् लविष्यमाणं बर्हिः, आसदे आसादयितव्यम् । एवमिदमर्हति । सदेर्ण्यन्तात् 'कृत्यार्थे तवैकेन्' (पा.सू. 3.4.14) इति केन्प्रत्ययः । 'बहुळं संज्ञाछन्दसोः' (उ.सू. 190) इति णेर्लुक् । 'न लुमता' (पा.सू. 1.1.63) इति वृद्ध्यभावः । कृदुत्तरपदप्रकृतिस्वरेण ('ञ्नित्यादिः' (पा.सू. 6.1.197) इति) नित्त्वात् आद्युदात्तः ॥
   
</details>

<details open><summary>विश्वास-प्रस्तुतिः</summary>

दे॒वाना᳚म्परिषू॒तम॑सि ।   
</details>

<details><summary>मूलम्</summary>

दे॒वाना᳚म्परिषू॒तम॑सि ।   
</details>

<details><summary>भट्टभास्करटीका</summary>

4प्रस्तरार्थान् दर्भान्प्रतिगृह्णाति - देवानामिति ॥ चतुर्थ्यर्थे षष्ठी (पा.सू. 2.3.62) । देवार्थं परिषूतं परिगृहीतमसि, नात्मार्थम् । अतो मामयं वृथैव हनिष्यतीति नोद्वेजितव्यम् । प्रवृद्धादेराकृतिगणत्वादुत्तरपदान्तोदात्तत्वम् (पा.सू. 6.2.147) । 'परेरभितोभावि मण्डलम्' (पा.सू. 6.2.182) इति वा । 'अथो यथा वस्यसे' (तै.ब्रा. 3.2.2) इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

व॒र्॒षवृ॑द्धमसि ।
</details>

<details><summary>मूलम्</summary>

व॒र्॒षवृ॑द्धमसि ।
</details>

<details><summary>भट्टभास्करटीका</summary>

5दर्भस्तम्बमुन्मार्ष्टि - वर्षवृद्धमसीति ॥ वर्षेण वर्धितमसि । पूर्ववण्णिलुक् (उ.सू. 190) । 'तृतीया कर्मणि' (पा.सू. 6.2.48) इति पूर्वपदप्रकृतिस्वरत्वम् । वर्षशब्द उञ्छादित्वादन्तोदात्तः (पा.सू. 6.1.160) ॥
</details>

<details open><summary>विश्वास-प्रस्तुतिः</summary>

देव॑बर्हि॒र्मा त्वा॒ऽन्वङ् मा ति॒र्यक् ।
</details>

<details><summary>मूलम्</summary>

देव॑बर्हि॒र्मा त्वा॒ऽन्वङ् मा ति॒र्यक् ।
</details>

<details><summary>भट्टभास्करटीका</summary>

6असिदादिना बर्हिस्संश्लेषयति - देवबर्हिरिति ॥ देवानां बर्हिः तल्पभूतम् । षाष्ठिकं 'आमन्त्रितस्य' (पा.सू. 6.1.198) इत्याद्युदात्तत्वम् । प्रत्ययलक्षणं तत्र नास्तीति चेत् सोः व्यत्ययेन 'हल्ङ्याभ्यः' (पा.सू. 6.1.68) इति लोपः करिष्यते । अन्वक् पर्वणोऽधस्तात् । तिर्यक् तिरश्चीनम् । यत्र क्वापि एवं त्वा माच्छिदम् । 'अहिंसायै' (तै.ब्रा. 3.2.2) इति ब्राह्मणदर्शनात्, 'आच्छेत्ता' इति वक्ष्यमाणत्वाच्च माशब्देन छेदनं निषिध्यते इति वेदितव्यम् ।
</details>

<details open><summary>विश्वास-प्रस्तुतिः</summary>

पर्व॑ ते राध्यासम् ।
</details>

<details><summary>मूलम्</summary>

पर्व॑ ते राध्यासम् ।
</details>

<details><summary>भट्टभास्करटीका</summary>

कस्मात्पुनरन्वक् छेदादि वर्ज्यत इत्याह - पर्वेत्यादि । ते तव खलु पर्व प्ररोहस्थानं राध्यासं पुनरपि प्ररोहार्थं अविनष्टं स्थापयमीतीयमाशीः ॥
</details>

<details open><summary>विश्वास-प्रस्तुतिः</summary>

आ॒च्छे॒त्ता ते॒ मा रि॑षम् ।
</details>

<details><summary>मूलम्</summary>

आ॒च्छे॒त्ता ते॒ मा रि॑षम् ।
</details>

<details><summary>भट्टभास्करटीका</summary>

7आच्छिनत्ति - आच्छेत्तेति ॥ कृदुत्तरपदप्रकृतिस्वरत्वम् । मर्यादायामाकारः । मर्यादा च विधानम् । यस्मादहं विधानेन तव छेत्ता, न तु वृथा, तस्मादहं मा रिषं विनाशं मा गाम् । रिषेर्लुङि व्यत्ययेन च्लेरङादेशः । केचिदस्य पुषादित्वमिच्छन्ति, यथा 'तेन गच्छन्नरिष्यति' (मनु. 4.178) इति । तदा पुषादित्वादेवाङ् सिद्धः (पा.सू. 3.1.55) ॥
</details>

<details open><summary>विश्वास-प्रस्तुतिः</summary>

देव॑बर्हिश्श॒तव॑ल्श॒व्ँवि रो॑ह ।
</details>

<details><summary>मूलम्</summary>

देव॑बर्हिश्श॒तव॑ल्श॒व्ँवि रो॑ह ।
</details>

<details><summary>भट्टभास्करटीका</summary>

8आच्छिन्नानभिमृशति - देवबर्हिरिति ॥ हे देवानां बर्हिः शतवल्शं अनेकप्ररोहणं यथा तथा विरोह । एकत्र पूर्वपदामन्त्रिताद्युदात्तत्वम् । अन्यत्र बहुव्रीहौ पूर्वपदप्रकृतिस्वरत्वम् (पा.सू. 6.2.1) ॥
</details>

<details open><summary>विश्वास-प्रस्तुतिः</summary>

स॒हस्र॑वल्शाः॒ [2] विव॒यꣳ रु॑हेम ।  
</details>

<details><summary>मूलम्</summary>

स॒हस्र॑वल्शाः॒ [2] विव॒यꣳ रु॑हेम ।  
</details>

<details><summary>भट्टभास्करटीका</summary>

9आत्मानं प्रत्यभिमृशति - सहस्रवल्शा इति त्रिष्टुभैकपदया ॥   
वयमपि सहस्रवल्शाः पुत्रपौत्राद्यनेकप्ररोहवन्तो विरुहेम विरूढा भूयास्म । 'लिङ्याशिष्यङ्' (पा.सू. 3.1.86) इत्यङ्प्रत्ययः । यासुडादि (पा.सू. 3.4.103) । 'छन्दस्युभयथा' (पा.सू. 3.4.117) इति सार्वधातुकत्वादिय् । यस्य लोपः (पा.सू. 6.1.66) ॥
</details>

<details open><summary>विश्वास-प्रस्तुतिः</summary>

पृ॒थि॒व्यास्स॒म्पृच॑ᳶ पाहि ।
</details>

<details><summary>मूलम्</summary>

पृ॒थि॒व्यास्स॒म्पृच॑ᳶ पाहि ।
</details>

<details><summary>भट्टभास्करटीका</summary>

10प्रस्तरं निदधाति - पृथिव्या इति ॥ ङीष उदात्तत्वात् 'उदात्तयणो हल्पूर्वात्' (पा.सू. 6.1.174) इति विभक्तेरुदात्तत्वम् । संपृचन्तीति संपृचः । 'क्विप्च' (पा.सू. 3.2.76) इति क्विप् । कृदुत्तरपदप्रकृतिस्वरत्वम् (पा.सू. 6.2.139) । नित्यसमासत्वाद्विभक्तिस्वराभावः । पृथिवीसम्पृक्तानस्मान्पाहि । दिविष्ठस्त्वम्, उपरि निधानात् ॥
</details>

<details open><summary>विश्वास-प्रस्तुतिः</summary>

सु॒स॒म्भृता᳚ त्वा॒ सम्भ॑रामि ।
</details>

<details><summary>मूलम्</summary>

सु॒स॒म्भृता᳚ त्वा॒ सम्भ॑रामि ।
</details>

<details><summary>भट्टभास्करटीका</summary>

11(निधनानि) सम्भरति - सुसंभृतेति ॥ सुष्ठु सम्भ्रियतेऽनयेति सुसंभृत् । पूर्ववत्क्विप् । तादृश्या रज्ज्वा त्वा त्वां सम्भरामि इतरमुष्टिभिस्सह भरामि । भृञ् भरणे, भौवादिकः ॥
</details>

<details open><summary>विश्वास-प्रस्तुतिः</summary>

अदि॑त्यै॒ रास्ना॑ऽसि ।
</details>

<details><summary>मूलम्</summary>

अदि॑त्यै॒ रास्ना॑ऽसि ।
</details>

<details><summary>भट्टभास्करटीका</summary>

12रास्नां करोति - अदित्या इति ॥ षष्ठ्यर्थे चतुर्थी (पा.सू. 2.3.62 वा 1) । कर्मणि क्तिन् । अखण्डनीया पृथिवी अदितिः । अव्ययपूर्वपदप्रकृतिस्वरत्वम् (पा.सू. 6.2.2) । रास्ना शुल्बं अदित्याः रास्ना त्वमसि, यामदितिरकरोदिति स्तुतिः । सामर्थ्याच्चायं मन्त्रस्सम्भरणमन्त्रात्पूर्वो द्रष्टव्यः ॥
</details>

<details open><summary>विश्वास-प्रस्तुतिः</summary>

इ॒न्द्रा॒ण्यै स॒न्नह॑नम् ।
</details>

<details><summary>मूलम्</summary>

इ॒न्द्रा॒ण्यै स॒न्नह॑नम् ।
</details>

<details><summary>भट्टभास्करटीका</summary>

13सन्नह्यति - इन्द्राण्या इति ॥ सैव चतुर्थी । इन्द्रस्य पत्न्यास्सन्नहनं संयमनमसीति स्तुतिः । 'इन्द्राणी वा अग्रे देवतानां समनह्यत' (तै.ब्रा. 3.2.2) इति ब्राह्मणम् । 'प्रथमे उदात्तयणः' (पा.सू. 6.1.174) इति विभक्तेरुदात्तत्वम् । द्वितीये कृदुत्तरपदप्रकृतिस्वरेण 'लिति' (पा.सू. 6.1.193) प्रत्ययात्पूर्वमुदात्तत्वम् । सन्नहनं च शुल्बान्तयोस्संश्लेषणम्; ग्रन्थिकरणस्य विधास्यमानत्वात् ॥
</details>

<details open><summary>विश्वास-प्रस्तुतिः</summary>

पू॒षा ते᳚ ग्र॒न्थिङ्ग्र॑थ्नातु  ।
</details>

<details><summary>मूलम्</summary>

पू॒षा ते᳚ ग्र॒न्थिङ्ग्र॑थ्नातु  ।
</details>

<details><summary>भट्टभास्करटीका</summary>

14ग्रन्थिं करोति - पूषेति ॥ पूषा आदित्यस्स ते तव ग्रन्थिं ग्रथ्नातु करोतु । सामान्यग्रन्थेः विशेषग्रन्थिः कर्म ॥
</details>

<details open><summary>विश्वास-प्रस्तुतिः</summary>

स ते॒ माऽऽस्था᳚त् ।
</details>

<details><summary>मूलम्</summary>

स ते॒ माऽऽस्था᳚त् ।
</details>

<details><summary>भट्टभास्करटीका</summary>

15शुल्बान्तमुपगूहति - स ते इति ॥ सः ते तव ग्रन्थिः मा स्थात्, मा प्रदेशान्तरमातिष्ठतु यावद्विमोकं शिथिलो मा भूत् । 'गातिस्था' (पा.सू. 2.4.77) इति सिचो लुक् ॥
</details>

<details open><summary>विश्वास-प्रस्तुतिः</summary>

इन्द्र॑स्य त्वा बा॒हुभ्या॒मुद्य॑च्छे ।
</details>

<details><summary>मूलम्</summary>

इन्द्र॑स्य त्वा बा॒हुभ्या॒मुद्य॑च्छे ।
</details>

<details><summary>भट्टभास्करटीका</summary>

16बर्हिरुद्यच्छते - इन्द्रस्येति ॥ इन्द्रस्य बाहुभ्यां त्वा त्वां उद्यच्छे उत्क्षिपामि नात्मीयाभ्यामिति स्तुतिः । 'समुदाङ्भ्यो यमोऽग्रन्थे' (पा.सू. 1.3.75) इत्यात्मनेपदम् ॥
</details>

<details open><summary>विश्वास-प्रस्तुतिः</summary>

बृह॒स्पते᳚र्मू॒र्ध्ना ह॑रामि ।  
</details>

<details><summary>मूलम्</summary>

बृह॒स्पते᳚र्मू॒र्ध्ना ह॑रामि ।  
</details>

<details><summary>भट्टभास्करटीका</summary>

17शीर्षन्नधिनिधत्ते - बृहस्पतेरिति ॥ बृहस्पतेरेव मूर्ध्ना त्वां हरामि नात्मीयेनेति स्तुतिः । 'उभे वनस्पत्यादिषु युगपत्' (पा.सू. 6.2.140) इति युगपदुभयोः प्रकृतिस्वरत्वम् । बृहच्छब्दो वृत्तिविषये आद्युदात्त इष्यते, पतिशब्दश्च । प्रत्ययाद्युदात्तत्वेन मूर्धन्शब्दोन्तोदात्तः । उदात्तनिवृत्तिस्वरेण विभक्तेरुदात्तत्वम् ॥
</details>

<details open><summary>विश्वास-प्रस्तुतिः</summary>

उ॒र्व॑न्तरि॑ख्ष॒मन्वि॑हि ।
</details>

<details><summary>मूलम्</summary>

उ॒र्व॑न्तरि॑ख्ष॒मन्वि॑हि ।
</details>

<details><summary>भट्टभास्करटीका</summary>

18प्रत्यागच्छति - उर्विति गायत्र्यैकपदया ॥ उरु विस्तीर्णमन्तरिक्षं अन्विहि अनुगच्छ । महान् पन्थाः, सुखेन गच्छेति भावः ॥
</details>

<details open><summary>विश्वास-प्रस्तुतिः</summary>

दे॒व॒ङ्ग॒मम॑सि । [3]  
</details>

<details><summary>मूलम्</summary>

दे॒व॒ङ्ग॒मम॑सि । [3]  
</details>

<details><summary>भट्टभास्करटीका</summary>

19उपरि सादयति - देवंगममसीति ॥ देवान् गच्छतीति देवंगमम् । 'गमश्च' (पा.सू. 3.2.47) इति खच् । श्वो देवगामि असि भवितासि । वर्तमानसामीप्ये (पा.सू. 3.3.131) लट् । तत्र हविषो धारणाद्बर्हिषो देवंगमत्वं भविता; प्रस्तरस्य त्वग्नौ प्रहरिष्यमाणत्वात् । 'दिवं गच्छ' (तै.सं. 1.4.43) इति च मन्त्रलिङ्गम् । 'अनधस्सादयति' (तै.ब्रा. 3.2.2) इति ब्राह्मणम् ॥

इति द्वितीयोनुवाकः  
</details>
