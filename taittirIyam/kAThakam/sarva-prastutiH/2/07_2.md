+++
title = "07 2"

+++
<details open><summary>विश्वास-प्रस्तुतिः</summary>

अथ॒ यथ् स॒व्ँ वाति॑,  
तद॑स्य स॒मञ्च॑नञ् च प्र॒सार॑णञ् च । 

अथो॑ स॒म्पद् ए॒वास्य॒ सा ।  
सꣳ ह॒ वा अ॑स्मै॒ सकामः॑ पद्यते ।   
यत्का॑मो॒ यज॑ते । 

यो᳚ऽग्निन्ना॑चिके॒तञ्चि॑नु॒ते । य उ॑चैनमे॒वव्ँ वेद॑ । यो ह॒ वा अ॒ग्नेर्ना॑चिके॒तस्या॒यत॑नं प्रति॒ष्ठाव्ँ वेद॑ ।  आ॒यत॑नवान्भवति । गच्छ॑ति प्रति॒ष्ठाम् ॥ 38 ॥
</details>

<details><summary>मूलम्</summary>

अथ॒ यथ्स॒व्ँ वाति॑ । तद॑स्य स॒मञ्च॑नञ्च प्र॒सार॑णञ्च । अथो॑ स॒म्पदे॒वास्य॒ सा । सꣳ ह॒ वा अ॑स्मै॒ सकामः॑ पद्यते ।  यत्का॑मो॒ यज॑ते । यो᳚ऽग्निन्ना॑चिके॒तञ्चि॑नु॒ते । य उ॑चैनमे॒वव्ँ वेद॑ । यो ह॒ वा अ॒ग्नेर्ना॑चिके॒तस्या॒यत॑नं प्रति॒ष्ठाव्ँ वेद॑ ।  आ॒यत॑नवान्भवति । गच्छ॑ति प्रति॒ष्ठाम् ॥ 38 ॥
</details>


<details><summary>भट्टभास्कर-टीका</summary>

संवानं संगतं वानं, समं वानं वा दिगन्तरविशिष्टं,  
तदस्याग्नेश् शरीरस्य समञ्चनं संकोचः प्रसारणं विस्तारश्च ।  
शरीरगता या चेष्टा अवयव-संकोच-विस्तारात्मिका  
तत्स्थानीयं संवानमिति । 

अपिचास्याग्निशरीरस्य सा संपत् वृद्धिः जीवनवत्त्वं यदन्तर्वानं,  
यद्वा - अस्य अग्नेः सा संपत् माहात्म्यं यत्पवमानवत् सर्वगामित्वम् ॥
</details>

