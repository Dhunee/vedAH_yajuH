+++
title = "08 8"

+++
दख्षा॑य त्वा॒ दख्षि॑णां॒ प्रति॑गृह्णा॒मीति॑ । सो॑ऽदख्षत॒ दख्षि॑णां प्रति॒गृह्य॑ । दख्ष॑ते ह॒ वै दख्षि॑णां प्रति॒गृह्य॑ ।  य ए॒वव्ँ वेद॑ । ए॒तद्ध॑स्म॒ वै तद्वि॒द्वाꣳसो॑ वाजश्रव॒सा गोत॑माः । अप्य॑नूदे॒श्या᳚न्दख्षि॑णां॒ प्रति॑गृह्णन्ति । उ॒भये॑न  व॒यन्द॑ख्षिष्यामह ए॒व दख्षि॑णां प्रति॒गृह्येति॑ । ते॑ऽदख्षन्त॒ दख्षि॑णां प्रति॒गृह्य॑ । दख्ष॑ते ह॒ वै दख्षि॑णां प्रति॒गृह्य॑ ।  य ए॒वव्ँ वेद॑ । प्र हा॒न्यं व्ली॑नाति ॥ 49 ॥

