+++
title = "8 5"

+++
इ॒ष्टा॒पू॒र्तयो॒र्मेऽख्षि॑तिं ब्रू॒हीति॑ होवाच । तस्मै॑ है॒तम॒ग्निन्ना॑चिके॒तमु॑वाच । ततो॒ वै तस्ये᳚ष्टापू॒र्ते नाख्षी॑येते ।  नास्ये᳚ष्टापू॒र्ते ख्षी॑येते । यो᳚ऽग्निन्ना॑चिके॒तञ्चि॑नु॒ते । य उ॑चैनमे॒वव्ँ वेद॑ । तृ॒तीय॑व्ँ वृणी॒ष्वेति॑ । पु॒न॒र्मृ॒त्योर्मेऽप॑जितिं  ब्रू॒हीति॑ होवाच । तस्मै॑ है॒तम॒ग्निन्ना॑चिके॒तमु॑वाच । ततो॒ वै सोऽप॑ पुनर्मृ॒त्युम॑जयत् ॥ । 46 ॥

