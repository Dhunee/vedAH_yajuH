+++
title = "2"

+++
भूर॒ग्निञ्च॑ पृथि॒वीञ्च॒ माञ्च॑ । त्रीꣳश्च॑ लो॒कान्थ्स॑व्वँथ्स॒रञ्च॑ । प्र॒जाप॑तिस्त्वा सादयतु । तया॑ दे॒वत॑याऽङ्गिर॒स्वद्ध्रु॒वा  सी॑द । भुवो॑ वा॒युञ्चा॒न्तरि॑ख्षञ्च॒ माञ्च॑ । त्रीꣳश्च॑ लो॒कान्थ्स॑व्वँथ्स॒रञ्च॑ । प्र॒जाप॑तिस्त्वा सादयतु । तया॑  दे॒वत॑याऽङ्गिर॒स्वद्ध्रु॒वा सी॑द । स्व॑रादि॒त्यञ्च॒ दिव॑ञ्च॒ माञ्च॑ । त्रीꣳश्च॑ लो॒कान्थ्स॑व्वँथ्स॒रञ्च॑ । प्र॒जाप॑तिस्त्वा  सादयतु । तया॑ दे॒वत॑याऽङ्गिर॒स्वद्ध्रु॒वा सी॑द । भूर्भुव॒स्स्व॑श्च॒न्द्रम॑सञ्च॒ दिश॑श्च॒ माञ्च॑ । त्रीꣳश्च॑ लो॒कान्थ्स॑व्वँथ्स॒रञ्च॑  । प्र॒जाप॑तिस्त्वा सादयतु । तया॑ दे॒वत॑याऽङ्गिर॒स्वद्ध्रु॒वा सी॑द ॥ 5 ॥


